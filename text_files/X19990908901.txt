Bortfaldne rettigheder fra en europæisk  

 patentansøgning genoprettet År 1997, den 17. marts afsagde  

 Patentankenævnet (Grønning-Nielsen, Hans Chr.
Thomsen, Terndrup  

 Pedersen) følgende KENDELSE i sagen j.nr.
EP 1/95:	Klage fra Ahold Retail Services AG, Holland, v/Hofman-Bang & Boutard, Lehmann & Ree A/S over Patentdirektoratets afgørelse af 22. november 1994 vedrørende anmodning om genoprettelse af EP application no. 90200412.6 i Danmark, (DK/EP patent nr. 0384539).
 Den 21. februar 1990 indleverede Albro Bakkerijen B.V., NL  

 v/Vereenigde Octrooibureax (Vereenigde) en ansøgning om  

 europæisk patent på fremgangsmåde til fremstilling af  

 frosne dejemner og brødprodukter.
 Den 1. oktober 1990 blev ansøgningen overdraget til  

 Ahold Retail Services AG, Schweiz (klageren i denne sag).
 Med skrivelse af 11. januar 1993 fremsendte klagers  

 nederlandske fuldmægtig Vereenigde til den danske fuldmægtig K.  

 Skøtt-Jensen Patentingeniører A/S (Skøtt-Jensen) en  

 såkaldt "intention to grant" og en kopi af patentbeskrivelse og -krav  

 på engelsk.
 Skrivelsen lød som følger:
 "We enclose a notice of intention to grant, which has been  

 issued in respect of the above-mentioned European patent application,  

 together with a copy of the specification in the form in which it is proposed  

 for grant, and a copy of the front page of the specification as originally  

 printed.
 [x]	Please prepare a translation of the complete text,  

 and file the translation in good time with your Patent office, in order that  

 this patent, when granted, extends to Denmark.
 [x]	Please be informed that a copy of the decision to  

 grant the patent will be sent to you in due course with a copy of this  

 letter.
[x]	Please send us the form(s) which is/are necessary  

 for you a)	to file the translation of the text with your Patent  

 Office, and/or b)	to take over the handling of the case once the  

 patent has been granted and has thus entered the national phase.
 Reminders of the payment of annuities, as well as all your  

 debitnotes, should be sent to:
< > our office." Den 14. januar 1993 bekræftede Skøtt-Jensen  

 modtagelsen ved at telefaxe kopi af følgeskrivelsen af 11. januar 1993  

 med den håndskrevne påtegning "Received with thanks".
 På kopi af samme følgeskrivelse bad  

 Skøtt-Jensen pr. telefax om at få tilsendt kopi af figurer 2 og  

 3.
 Med endnu en kopi af følgeskrivelsen af 11. januar  

 1993 fremsendte Vereenigde den 2. marts 1993 kopi af figur 1-3 til  

 Skøtt-Jensen.
Med kopi af ovennævnte følgeskrivelse,  

 oprindeligt dateret 11. januar 1993, sendte Vereenigde den 14. maj 1993  

 "Decision to Grant a European Patent Pursuant to Article 97 (2) EPC." Den 8. november 1993 forespurgte Skøtt-Jensen ved  

 følgende påtegning på følgeskrivelsen af 11. januar  

 1993 pr. fax; "Please advise whether this case has been granted or not".
 Vereenigde svarede samme dag den 8. november 1993 som  

 følger:
 "We refer to your fax-letter of November 8, 1993.
 Please be informed that we have sent you on May 14, 1993 a  

 copy of the decision to grant.
 As can be seen from the enclosed decision the patent has  

 been granted on June 16, 1993.
Please inform us by return whether you have taken any  

 necessary step to validate the national phase in your country." Den 18. november 1993 sendte Vereenigde kopi af  

 ovennævnte skrivelse påtrykt "REMINDER" til  

 Skøtt-Jensen.
Kopi af samme skrivelse blev samme dag den 18. november  

 1993 af Skøtt-Jensen telefaxet til Vereenigde med påskriften:  

 "SHORT: NO, we are sorry.
Letter follows soon." Den 20. december 1993 skrev Skøtt-Jensen  

 følgende til Vereenigde:
"We refer to your fax of 8th inst. and are sorry to  

 confirm that we have not earlier received any information as to the grant in  

 this case.
Our record show that there was no fax from you on May 14, 1993,  

 and no such message has been received by mail.
 In most cases, if we are not otherwise instructed, we do  

 not prepare or file the EP-translations until we are informed of the date of  

 grant, at least when we feel confident that we will receive such information  

 (as according to your practice). We (and indeed the restoration division of  

 the Danish Patent Office) would expect you to check whether the said  

 information has been received timely.
 There are two conditions for the filing of an application  

 for restoration, viz. 1) that it is filed before 12 months after the  

 non-observed term, and 2) that it is filed not later than two months after  

 "the removal of the cause of non-compliance with the time limit", that is not  

 later that 8th January 1994. Moreover, the act that should have been done for  

 observing the term, should be done within the said time limits (filing  

 translation and paying publication fee). Also the application fee should be  

 paid.
We are of course prepared to work out the translation of  

 short notice, should you decide to proceed.
We regret the delay of the  

 present full answer to you, but in fact we have spent time in searching for  

 your original message, just making sure whether we could be of positive  

 assistance in explaining excusable mistake, but we have not succeeded in  

 finding it anywhere.
 We wish to point out, however, that while it is imperative  

 to file the said items before the 2 months term, you may well obtain a term  

 extension of 2-4 months for filing the detailed explanation of the 'grounds  

 for possible excuse'. Only know third party's rights may be established until  

 actual restoration.
Therefore, please first of all confirm to us whether you  

 wish to proceed.
We shall ask for such confirmation not later than January 4,  

 1994.
The explanation can the be filed somewhat later om.
We  

 have to advise you that the restoration division - certainly also the appeal  

 board - is almost hysterical with respect to checks and double checks, and  

 apparently we can be of no help; even if we should find your message hidden  

 at some incredible place you would still have to justify why or how - with  

 all expectable professional care - it could happen that the relevant check  

 was not made or was made wrongly somehow.
You are welcome to send us a  

 confidential draft for possible further discussion." I skrivelse af 6. januar 1994 begærede  

 Skøtt-Jensen på vegne Ahold Retail Services AG, Schweiz, om  

 genoprettelse af de rettigheder, der gik tabt for klager som følge af  

 for sen indlevering af oversættelse vedrørende EP patent 0 384  

 539.
 Skrivelsen lød som følger:
"EP patentet er udstedt d. 16.6.93, dvs. fristen til  

 indlevering af T3-oversættelsen udløb d. 16.9.93. Vi modtog den  

 godkendte sag fra vor hollandske ordregiver allerede i januar 1993, med  

 besked om at vi ville blive underrettet om den kommende udstedelse i god tid  

 før fristudløbet, hvilket er helt almindelig praksis.
Efter  

 fremkomsten af det 'Druckexemplar', som skal oversættes, kan der  

 enkelte gange gå forholdsvis lang tid, inden udstedelsen og dermed den  

 relevante frist kommer, men i begyndelsen af november fandt vi det  

 påfaldende, at vi fortsat ikke havde fået nærmere besked,  

 og vi forespurgte derfor, om der var relevant nyt i sagen.
Svaret blev, at  

 adviseringen om udstedelsesdatoen var blevet sendt d. 14.5.93, og vi kunne  

 kun beklage, at vi ikke havde modtaget beskeden.
Datoen for opdagelsen af forholdet var d. 8. november  

 1993, og vi har søgt at efterspore meddelelsen, men uden resultat.
Vi  

 har heller ingen erindring om modtagne påmindelser, ej heller pr.  

 telefon." Klagerens fuldmægtig i denne sag, patentbureauet  

 Hofman-Bang & Boutard A/S skrev den 23. marts 1994 bl.a. følgende  

 til Patentdirektoratet:
"Idet vi henviser til Direktoratets skrivelse af 29.  

 januar 1994 til K.
Skøtt-Jensen, Patentingeniør A/S skal vi  

 oplyse, at patenthaveren har ønsket, at vi overtager fuldmagts-  

 hvervet i denne sag og herunder udarbejder begrundelsen for anmodningen om  

 genoprettelse.
Vi vedlægger en underskrevet fuldmagt for os til at  

 repræsentere patenthaveren...." Den 27. maj 1994 fremsendte Hofman-Bang & Boutard  

 følgende begrundelse for anmodningen om genoprettelse af  

 patentrettighederne for klageren:
"A.
SAGSFORLØB I KRONOLOGISKE HOVEDPUNKTER Den europæiske patentansøgning blev  

 indleveret 21. februar 1990 (og tildelt nummeret 90200412.6) på  

 vegne af Albro Bakkerijen B.V. under påberåbelse af prioritet fra  

 hollandsk patentansøgning 8900436 (jfr. de data, der fremgår af  

 forsiden til EP-patentet, bilag 1).
Forinden var der i ansøgerens firma den 1.  

 februar 1990 afholdt et møde, hvor ansøger personligt afgav  

 instruktioner til Mr.
A.
W.
Prins fra Vereenigde Octrooibureaux (i det  

 følgende "Vereenigde") om at indlevere en EP-ansøgning (kopier  

 fra dette møde er vedlagt som bilag 2). På side 2 er  

 anført en liste over lande, hvor der for EP-ansøgningen er  

 omfattet "Denemarken" = Danmark.
 Brev fra Vereenigde af 6. februar 1990 (bilag  

3) bekræfter de mundtlige instruktioner fra ovennævnte  

 møde og nævner igen "Denemarken" som et af de lande, der skal  

 designeres.
 I brev af 1. oktober 1990 modtog Vereenigde  

 instruktioner om at overføre alle verserende ansøgninger  

 relateret til EP 90200412.6 til "Ahold Retail Services AG" (i det  

 følgende "Ahold"). Dette blev meddelt EPO i brev af 19. februar 1991  

 (bilag 4). Emnet var blevet betegnet "Bakgemak", som kan  

 oversættes "Easybake".
13. oktober 1992 blev der udstedt "Rule 51(4)  

 Communication (bilag 5) og 12. november 1992 anmodede Ahold pr.  

 brev Vereenigde om, at Examiner så hurtigt som muligt skulle informeres  

 om, at ansøger kunne tilslutte sig udformningen af beskrivelse og  

 krav.
Dette blev iværksat ved Vereenigde's brev af 12. november  

 1992 (bilag 6), i hvilket brev der blev foreslået mindre  

 yderligere ændringer.
 Rule 51(6) Communication blev udstedt 12. december  

 1992 (bilag 7), og den blev rapporteret til Ahold 29. december  

 1992 (bilag 8). I dette brev nævnes atter specifikt  

 "Denemarken" som designeret land.
 Uforbeholdne instruktioner til betaling af de  

 nødvendige gebyrer og til at udarbejde de nødvendige  

 oversættelser blev af Ahold givet i brev af 30. december 1992  

 (bilag 9).
11. Januar 1993 afsendte Vereenigde "Notice of the  

 intention to grant" til kollegabureauer i alle de designerede lande, herunder  

 også til K.
Skøtt-Jensen PATENTINGENIØRER A/S (i det  

 følgende "Skøtt-Jensen" (kopi af brevet vedlagt som bilag  

10). Dette var et standardbrev, som således i tilsvarende udgave  

 blev sendt til andre europæiske kolleger.
I brevet til  

 Skøtt-Jensen blev der direkte anmodet om, at der blev udarbejdet en  

 oversættelse, som skulle indleveres i god tid, således at  

 patentet kunne udvides til at omfatte Danmark.
Samtidig oplyste Vereenigde,  

 at de ville fremsende "Decision to grant", når den forelå.
 14. Januar 1993 bekræftede  

 Skøtt-Jensen via fax modtagelsen af ovennævnte ordre brev (bilag  

11).
 2. Marts 1993 anmodede Skøtt Jensen via fax  

 Vereenigde om en kopi af figur 2 og 3 (bilag 12), hvilke figurer blev  

 fremsendt samme dag (bilag 13).
 Fra ovennævnte var det klart for Vereenigde, at  

 Skøtt-jensen havde modtaget og forstået deres instruktioner og  

 var begyndt at iværksætte de nødvendige foranstaltninger.  

 Således kunne Vereenigde fra 2. marts 1993 antage, at den danske  

 oversættelse ville blive indleveret i god tid inden (den ukendte)  

 frist, eftersom der ikke alene var tale om, at ordrebrevet var blevet  

 modtaget, men der var yderligere blevet anmodet om nødvendige  

 oplysninger til valideringen (tegninger), som straks var blevet  

 fremsendt.
 Som bebudet i ordrebrevet fremsendte Vereenigde 14. maj  

 1993 i overensstemmelse med bureauets standardprocedure en kopi af  

 ordrebrevet af 11. januar 1993 til alle kolleger i de designerede lande,  

 herunder også til Skøtt-Jensen, sammen med en fuldmagt og  

 "DECISION TO GRANT" (Vereenigde's egen kopi af dette brev med bilag er  

 vedlagt som bilag 14).
Denne DECISION TO GRANT" var dateret 7. maj 1993, og det  

 fremgik, at patent ville blive meddelt den 16. juni 1993. Deraf  

 følger, at fristen til at validere patent i Danmark udløb 3  

 måneder efter denne dato, dvs. den 16. september.
Dette  

 bekræftede endnu en gang, at Ahold i allerhøjeste grad  

 ønskede, at der skulle opnås dansk patent.
 8. November 1993 forespurgte Skøtt-Jensen  

 Vereenigde om, hvorvidt sagen var blevet "granted" (bilag 15), og  

 Vereenigde informerede dem samme dag med fax om, at man havde fremsendt  

 "Decision to Grant" 14. maj 1993 til Skøtt-Jensen (kopi af denne fax  

 er vedlagt som bilag 16).
 Først denne dag blev Skøtt-Jensen  

 opmærksom på, at fristen til validering i Danmark var  

 overskredet.
 I et telefax 18. november 1993 (bilag 17)  

 fremsendte Vereenigde en reminder til Skøtt-Jensen, og i svarfax til  

 Vereenigde afsendt samme dag (bilag 18) gav Skøtt-Jensen et  

 kort svar, der sagde "nej" til spørgsmålet om, hvorvidt der var  

 taget skridt til at validere den nationale fase i Danmark.
 I et telefax af 10. december 1993 (bilag 19)  

 oplyste Vereenigde Skøtt-Jensen om, at sagen var af stor vigtighed for  

 Ahold, og at oplysninger om status var ønsket.
 Skøtt-Jensen havde i den mellemliggende periode  

 undersøgt mulighederne for genoprettelse, og Skøtt-Jensen  

 beskrev disse til Vereenigde i et telefax 20. december 1993 (bilag  

20). I dette fax oplyste Skøtt-Jensen endvidere, at de som  

 meddelt 8. november 1993 ikke havde modtaget Vereenigde's brev af 14.  

 maj 1993, og at de ikke havde udarbejdet og indleveret  

 oversættelsen.
 Sideløbende med ovennævnte forløb  

 havde Ahold anmodet Vereenigde om at få betalt femte årsafgift,  

 hvilket fremgår af brev af 9. december 1993, som var blevet  

 underskrevet og returneret 19. januar 1994.
 Efter korrespondance med Skøtt-Jensen og  

 Hofman-Bang & Boutard A/S anmodede Vereenigde Skøtt-Jensen om at  

 udarbejde oversættelsen og indgive rettidig begæring om  

 genoprettelse, hvilket skete 6. januar 1994.
B.
BESKRIVELSE AF BAGGRUNDEN FOR  

 HÆNDELSESFORLØBET Ovennævnte hændelsesforløb vil nedenfor  

 blive gennemgået med henblik på belysning af de forhold, der i  

 særlig grad begrunder genoprettelse i medfør af patentlovens  

? 72.
1. ANG.
OVERLADELSE AF ARBEJDET TIL KVALIFICEREDE  

 PERSONER Som omtalt i bl.a. synopsis fra "XV NORDISKA PATENT-  

 OMBUDSKONGRESSEN", september 1987, første artikel side 7, stilles der  

 i betingelserne for at opnå genoprettelse store krav til  

 patentansøgeren.
Det er således ansøgerens ansvar at  

 overholde de frister, som gives, og at udvise al den omhu, som med rimelighed  

 kan kræves.
I de tilfælde, hvor ansøgeren benytter en  

 patentfuldmægtig, er det patentansøgerens ansvar at  

 udvælge en patentfuldmægtig, som er i  stand til at udvise samme  

 omhu.
Det samme gælder også dersom en patentansøger i et  

 fremmed land benytter en patentfuldmægtig i eget land som formidler af  

 ansøgningen.
Her forudsættes ikke alene, at  

 patentansøgeren skal vælge en kompetent fuldmægtig i sit  

 eget land, men også at patentansøgeren skal have grund til at  

 antage, at denne "passive" fuldmægtig vælger en kompetent "aktiv"  

 fuldmægtig i det land, hvor ansøgningen skal indleveres og  

 behandles.
Både patentansøgeren, hans passive og hans aktive  

 fuldmægtig skal have vist al den omtalte nødvendige omhu under  

 behandlingen af ansøgningen, henholdsvis opretholdelsen af patentet.  

 Denne KÆDE mellem patentansøgeren og patentmyndighederne kan i  

 specielle tilfælde have flere passive fuldmægtige.
Vi skal nedenfor uddybe, at der i hele sagsforløbet  

 var tale om, at de implicerede i denne KÆDE udførte aktiviteter,  

 der var præget af både ansvarlighed og omhyggelighed.
KÆDEN  

 udgøres i den foreliggende sag af:
Patenthaver = Først Albro Bakkerijen B.V. og  

 herefter Ahold Retail Services AG (Ahold) Passiv fuldmægtig = VEREENIGDE OCTROOIBUREAUX  

 (Vereenigde) Aktiv fuldmægtig = K.
Skøtt-Jensen  

 PATENTINGENIØRER A/S (Skøtt-Jensen).
1.a.
Det veletablerede tillidsforhold mellem patenthaver  

 og den hollandske fuldmægtig Vereenigde's samarbejde med de klienter, der  

 udfører forsknings- og udviklingsarbejde af opfinderisk karakter, har  

 altid været og er præget af hyppig og tæt kontakt mellem  

 ledelse og medarbejdere hos både patentbureau og klient.
Dette var  

 også tilfældet i den foreliggende sag, således i  

 første omgang med den oprindelige patentansøger Albro  

 Bakkerijen B.V. og senere med Ahold Retail Services AG.
 Sidstnævnte har haft al mulig grund til at have  

 maksimal tillid til, at Vereenigde på fuldt betryggende måde i  

 overensstemmelse med Ahold's klare og uforbeholdne instruktioner ville  

 foranstalte, at EP-patentet ville få gyldighed for Danmark.
I den forbindelse kan det oplyses, at Vereenigde siden  

 1978 har indleveret ca. 3500 europæiske patentansøgninger,  

 hvoraf 2750 er blevet valideret i forskellige designerede lande.
Hvis det  

 antages, at der i gennemsnit er designeret 5 lande for hver ansøgning,  

 er der blevet valideret i alt 13.750 patenter gennem Vereenigde-bureauet.  

 Alle disse valideringer er - bortset fra nærværende sag - blevet  

 gennemført korrekt.
1.b.
Det veletablerede tillidsforhold mellem den  

 hollandske og den danske fuldmægtig Hos Vereenigde var der absolut ingen tvivl om, at  

 Skøtt-Jensen var en fuldt pålidelig og omhyggelig  

 samarbejds-partner i administrationen af patentsager inden for det  

 internationale patentsystem.
Således har Vereenigde samarbejdet med  

 Skøtt-Jensen siden 1976, og der er aldrig sket fejl p.g.a. utilsigtede  

 fristoverskridelser.
Skøtt-Jensen har ifølge oplysninger fra  

 Vereenigde haft ansvar for ca. 17 europæiske patenter, som via ordre  

 fra Vereenigde skulle valideres i Danmark, og disse patenter er - bortset fra  

 nærværende - alle blevet forskriftsmæssigt behandlet.
 Tilsvarende har Skøtt-Jensen og kolleger  

 således aldrig haft grund til at betvivle klarheden,  

 pålideligheden og effektiviteten vedrørende Vereenigde's  

 ordreafgivelser og opfølgninger.
2. De overordenede rammer var en  

 indkøringsfase Fristoverskridelsen i den foreliggende sag skyldtes et  

 sammenfald af uheldige omstændigheder.
Det overordnede "regi" for de  

 uheldige omstændigheder var, at indleveringen af oversættelsen i  

 Danmark skulle foretages i en ganske bestemt fase, nemlig:
 -	en administrativ indkøringsfase af nye regler  

 grundet en lovændring omhandlende det internationale patentsystems  

 virkning for Danmark.
 ... i hvilken indkøringsfase, der skulle etableres  

 entydige samarbejdsrutiner mellem leddene i den  

 "fuldmægtig-kæde", som skal udgøre et sikkert sam-  

 arbejdssystem.
 Vi har følgende overordnede kommentarer til  

 konsekvenserne af, at der var tale om en indkøringsfase:
 I denne konkrete sag har det helt klart været en  

 ulempe for det internationale samarbejde omkring patentind-     levering, at  

 Danmark ratificerede EPC på et ret sent tidspunkt i forhold til  

 så mange andre europæiske lande.
Et for den foreliggende sag relevant forhold er nemlig, at  

 patentansøgere og patentfuldmægtige i de fleste øvrige  

 europæiske lande har haft en lang tidsperiode til at indarbejde rutiner  

 i forbindelse med forsendelse og modtagelse af ordrebreve, hvilke rutiner  

 således gennem en årrække er blevet afprøvet i  

 praksis, således at disse rutiner bedst muligt er blevet tilpasset  

 både ansøgervirksomhedernes drift og det bagvedliggende  

 lovsystem.
Imellem de "rutinerede" partnere i det internationale  

 indleveringsnetværk er der således opstået en vis grad af  

 "indforståethed" i forbindelse med kommunikationen.
Dette forhold er centralt for den foreliggende sag i og  

 med, at én af de "komponenter",  der har ført frem til den  

 ulykkelige situation, er, at Skøtt-Jensen og hans medarbejdere har  

 tolket Vereenigde's brev af 11. januar 1993 på en for  

 sagsforløbet ulykkelig måde.
Vi skal uddybe baggrunden for  

 Skøtt-Jensens tolkning nedenfor.
 Om de til en indkøringsfase hørende typiske  

 problemer vil vi fremhæve følgende:
 Det siger sig selv, at hverken samarbejdspartnere eller  

 myndigheder kan forestille sig/forlange, at der i forbindelse med  

 indførelse af et helt nyt lovsystem/regelsæt på kort tid  

 kan etableres helt faste rutineprægede procedurer (og langt mindre kan  

 medarbejdere "overnight" bibringes, hvad der svarer til en mangeårig  

 øvelse i netop de nyindførte procedurer).
 Det relevante og rimelige må i denne  

 sammenhæng være en forståelse for og en vis tolerance for,  

 at der er tale om en indkøringsfase.
 I disse betragtninger kan også indgå det  

 forhold, at en patentfuldmægtig, som inden for en given periode kun har  

 et mindre antal af den pågældende typer sager, naturligvis ikke  

 lynhurtigt kan etablere et "højkapacitets-fuldautomatisk" system  

 (f.eks. et edb-baseret system), når der kun var en ordrebeholdning, der  

 udgjorde et "pilotmateriale" bestående af et relativt lille antal sager  

 (Skøtt-Jensen har i den forbindelse oplyst, at den  

 pågældende sag kun var nr. 10 af typen).
Ovennævnte afsnit skal IKKE forstås  

 således, at et mindre patentbureau generelt set er "mere undskyldt" i  

 forhold til en større virksomhed.
Med det centrale er, at de rimelige  

 og strenge krav - skal rettes mod erfaringen og kvaliteten hos  

 fuldmægtigbureauets ledelse, medarbejdere og procedurer - snarere end  

 mod kvantitative forhold, der er relateret til/muliggjort af antallet af  

 sager.
 Uanset omfanget af sager medgiver vi således, at der  

 skal stilles strenge krav til fuldmægtigens omhu, og at de, der  

 håndterer disse pilotsager, skal være højt betroede og  

 omhyggelige veluddannede mennesker, som superviseres og assisteres af  

 bureauets øverste og erfarne ledelse.
 Vi gør opmærksom på, at dette i  

 høj grad var tilfældet i forbindelse med nærværende  

 sagshåndtering, hvilket vi skal uddybe nedenfor.
3. Karakteren af undladelseshandlingen I nævnte indkøringsfase er der tydeligvis  

 sket et sammenfald af to ulykkelige og uforudsigelige  

 omstændigheder:
 1)	I sagsgangen mellem de to fuldmægtige i  

 henholdsvis Holland og Danmark er der sket en helt konkret, dokumenterbar  

kommunikationsfejl.
 som ved skæbnens ugunst er blevet KOMBINERET  

 MED:
2)	en teknisk fejl - som består i en helt  

 uforudsigelig brist i postgangen, nemlig den manglende ankomst af  

 Vereenigde's brev af 14. maj 1993 til Skøtt-Jensen.
Denne brist i  

 postgangen er -om ikke en dramatisk "force majeure"-begivenhed - så dog  

 i allerhøjeste grad en begivenhed, som har været helt uden for  

 afsenders/modtagers kontrol.
 Vi henleder opmærksomheden på kommentarer til  

 patentlovens ? 72 ("PATENTLOVEN",  

 med indledning og kommentarer af Mogens Koktvedgaard og Lise  

 Østerborg, Juristforbundets forlag 1979, side 324), hvori der netop  

 anføres følgende: "Givet er det, at kravet i ? 72 til patent-  ansøgernes omhu er  

 mildere end det krav, der ville være gældende, om et rent force  

 majeure-kriterium var valgt".
4. Dokumentation af høj grad af omhu hos begge  

 fuldmægtige Det er klart at det ikke er den allerhøjeste grad  

 af omhu i et sagsforløb at forlade sig på, at det afsendte brev  

 - omend rettidigt afsendt - ankommer i god behold til bestemmelsesstedet.
 Det er ingenlunde det forhold, vi gør  

 gældende i nærværende argumentation.
Tværtimod ønsker vi stærkt at  

 fremhæve, at INGEN af de to fuldmægtige ville drømme om at  

 basere sagsforløbet alene på en vellykket postgang.
Dette  

 fremgår af følgende resumerede fremstilling:
 Situationen for Vereenigde:
 Hos Vereenigde var der absolut ingen tvivl om, at  

 situationen var følgende:
 a)	Indleveringsordren var udarbejdet og afsendt til  

 KORREKT tid  forhold til den på ordretidspunktet endnu ukendte frist  

 over for myndigheden - men under alle omstændigheder i GOD tid i  

 forhold til denne frist.
b)	Indleveringsordren var FULDSTÆNDIG ENTYDIGT  

 FORMULERET.
Det specifikke afsnit vedrørende indlevering var en for  

 Vereenigde særdeles gennemprøvet formulering - med andre ord et  

 STANDARDAFSNIT - som med usvigelig afprøvet sikkerhed ville bevirke,  

 at modtageren af ordrebrevet ville tage skridt til indlevering.
 c)	Det var via returbrev dateret 14. januar 1993 blevet  

 konstateret, at indleveringsordren umiddelbart efter Vereenigde's afsendelse  

 var MODTAGET hos Skøtt-Jensen.
 d)	Der var for Vereenigde tydelige og sikre tegn  

 på, at indleveringsordren var FULDT FORSTÅET OG ACCEPTERET af  

 Skøtt-Jensen, hvilket fremgår af brev fra Skøtt-Jensen 2.  

 marts 1993.
e)	Ifølge kombinationen af c) og d) var det  

 klart for Vereenigde, at efterkommelse af indleveringsordren så ud til  

 at være påbegyndt.
At medarbejdere fra Skøtt-Jensen's  

 patentbureau havde anmodet om tegninger tydede bl.a. klart på, at  

 kvalificerede medarbejdere var koblet på sagen.
Vereenigde's ordrebrev af 11. januar 1993 var klart i sin  

 fremstilling og i sin opbygning, og det blev i alle de designerede lande  

 (bortset fra Danmark) opfattet som en præcis og "straight-forward"  

 ordre til påbegyndelse af validering i det pågældende land  

 i overensstemmelse med gældende praksis.
Dette underbygges af, at der i  

 denne patentfamilie ikke har været problemer med fristansvar og  

 validering i de øvrige europæiske lande.
 Det ulykkelige i den foreliggende sag er imidlertid -som  

 det fremgår nedenfor - at ordrebrevet blev tolket på en helt  

 anden måde af Knud Skøtt-Jensen og kolleger.
Situationen for Skøtt-Jensen Knud Skøtt-Jensen og kolleger har som  

 nævnt især fæstnet sig ved ovennævnte afsnit i  

 ordrebrevet, og de har tolket situationen på følgende  

 måde:
 a)	Brevet indeholdt en helt klar besked om, at  

 Skøtt-Jensen ville blive underrettet om den kommende udstedelse i god  

 tid før fristudløbet.
 b)	Det forhold, at der ville komme underretning om den  

 kommende udstedelse, blev opfattet som helt almindelig praksis, bl.a.  

 på grund af de tidligere ordrer fra Vereenigde.
 c)	Knud Skøtt-Jensen og kolleger var uden for  

 enhver tvivl overbeviste om, at de i et separat brev ville blive adviseret om  

 udstedelsesdatoen.
d)	Knud Skøtt-Jensen og kolleger var både  

 fra de modtagne og fra talrige egne EP-ansøgninger gennem mange  

 år, bekendt med, at der efter fremkomsten af "Druck- eksemplar" og  

 efterfølgende Rule 51(6) Communication enkelte gange kan gå  

 meget lang tid inden udstedelsen.
Dvs. der kan gå forholdsvis lang tid,  

 inden den relevante frist fremkommer.
Dette kan f.eks. skyldes, at  

 realitetsbehandlingen genoptages efter en indvending under Art. 115 EPC,  

 hvilket forsinker udstedelsen.
 e)	Det interne overvågningssystem, der under  

 naturlig hensyntagen til ovennævnte opfattelse af situationen, blev  

 etableret af Knud Skøtt-Jensen og kolleger, fungerede for så  

 vidt efter hensigten, i og med at der blev rykket for nærmere besked og  

 status i sagen i efteråret 1993.
Der er tale om, at Knud Skøtt-Jensen og kolleger  

 har anlagt en særlig tilgrundliggende filosofi for, hvad der skulle  

 være praksis vedrørende ordre-godkendelsestidspunktet.
De har  

 været af den overbevisning, at hele "ordre-godkendelses-scenariet" var  

 koncentreret omkring tidspunktet for den fatale frist - en frist som jo netop  

 IKKE var kendt af nogen af parterne i januar 1993. De har derfor ikke  

 fæstnet sig ved, at de ved deres anerkendelse af det første brev  

 med ledsagende kopi af "Intention to grant" - efter Vereenigde's opfattelse -  

 ALLEREDE HAVDE GODKENDT ordreaccept og dermed overtaget fristansvaret.
 Vereenigde havde al mulig god grund til at antage, at  

 Skøtt-Jensen var klar over dette, idet proceduren jo var kendt og  

 veletableret blandt European Patent Attorneys.
 Imidlertid var Knud Skøtt-Jensen og kolleger ikke  

 bekendt med denne praksis, bl.a. fordi Danmark jo i en årrække  

 have været "outsider" i forhold til denne "klub" af europæiske  

 patentkolleger.
 En sådan form for "ukendskab" er i en overgangsfase  

 fuldt ud forklarlig og forståelig, jfr. også, hvad vi har  

 anført indledningsvis i afsnit 2.
Det forståelige i Knud Skøtt-Jensens og  

 kollegers opfattelse underbygges endvidere af, at det var nærliggende  

 for dem at henholde sig til den praksis, som de SELV i en årrække  

 havde et fristsystem, der tidsmæssigt var koncentreret omkring fatale  

 frister.
Systemet sikrede en i forhold til disse frister rettidig afsendelse  

 af ordrebreve, hvis modtagelse blev forlangt bekræftet.
 Til yderligere belysning af at Knud Skøtt-Jensen og  

 kolleger IKKE tolkede Vereenigde's brev af 11. januar om en klar  

 indleveringsordre, kan anføres følgende:
I Skøtt-Jensen's mangeårige erfaring med  

 validering af EP-patenter nationalt har det været et væsentligt  

 forhold, at beslutningen om, hvorvidt et givet land skulle med omfattes,  

 relativt ofte blev taget i sidste øjeblik i forhold til forskellige  

 typer fristudløb. Årsagen hertil var naturligvis overvejende  

 fiskale.
K.
Skøtt-Jensen er derfor netop i kraft af sit veludbyggede  

 kendskab til patentsystemet vant til - og indstillet på -at indlevere  

 patentsager på tidspunkter, der ligger relativt tæt på de  

 givne fristudløb.
Et andet forhold var, at K.
Skøtt-Jensen og  

 kolleger var bekendt med de danske regler for manglende mulighed for  

 indlevering af ERRATA SHEET og med omkostninger til trykningsafgift ved  

 "nytrykning" af patenter, der skulle rettes EFTER indlevering af  

 oversættelse.
En relativt sen indlevering af oversættelsen  

 udvider selvsagt tidsperioden i hvilken det er muligt at foretage "gratis"  

 rettelser.
 Dette var én af grundene til, at ledelsen i  

 Skøtt-Jensen PATENTINGENIØRER A/S havde valgt at indarbejde  

 procedurer, hvor oversættelsen sædvanligvis indleveres i den  

 3-måneders fristperiode, der følger efter meddelelsen af  

 patentet (in casu som nævnt 3 måneder efter 6. juni 1993, dvs.  

 først i september 1993, skulle oversættelsen være  

 færdiggjort).
En yderligere grund var, at ledelsen og alle de  

 øvrige medarbejdere hos Skøtt-Jensen var af den opfattelse, at  

 netop disse 3 måneder fra myndighedernes side "var beregnet til", at de  

 ansvarlige kunne udarbejde oversættelsen og sørge for de sidste  

 formalia.
Dette synspunkt rammer vel heller ikke helt forbi sandheden, idet  

 jo et sådant tidsrum i mange patentsammenhænge anses for et  

 både nødvendigt og tilstrækkeligt tidsrum til at  

 udføre et sådant arbejde.
Resumeret: Situationen for K.
Skøtt-Jensen og  

 kolleger var en 100% overbevisning om, at Vereenigde endnu ikke havde afgivet  

 den endelige ordre, og at Vereenigde i god tid - og i hvert fald inden  

 udløb af den ultimative frist - ville fremsende et egentligt  

 ordrebrev.
 Om rutinerne hos Skøtt-Jensen kan generelt siges,  

 at de sagshåndterende, herunder patentbureauets øverste ledelse  

 omhyggeligt vurderer de enkelte sager og deres status, samt at de ledende og  

 erfarne medarbejdere løbende uddanner, instruerer og overvåger  

 (bl.a. ved stikprøvekontroller) ingeniører og betroet  

 administrativt personale.
 Fristregistreringen og -overvågningen i forbindelse  

 med fatale frister foregår på følgende måde:
Frister registreres centralt og kontrolleres af den  

 ansvarlige sagsbehandlers sekretær.
Selve registreringen er dels  

 manuel, dels elektronisk.
Der udskrives lister til hver sagsbehandler, og  

 listerne kontrolleres hver måned.
Fristtyperne omfatter passende  

 forfrister, adviseringsfrister og rykkerfrister.
 Den interne modtagelsesprocedure hos Skøtt-Jensen  

 var følgende:
 Al post, der vedrører indgående nye sager  

 bliver betragtet, som særdeles vigtigt materiale, og disse poststykker  

 bliver følgelig behandlet med den allerstørste omhu.
Det er firmaets udtrykkelige instruks til alle  

 medarbejdere, at sådant materiale skal behandles og vurderes  

 umiddelbart efter modtagelsen.
Det er med andre ord "forbudt" at lade denne  

 post ligger dels ubehandlet, dels ubesvaret.
I modtagelsesproceduren indgår, at alle nyindkomne  

 sager bliver modtaget, gennemlæst og vurderet af Knud Skøtt-  

 Jensen, som dels er den øverste ansvarlige i patentbureauet K.  

 Skøtt-Jensen PATENTINGENIØRER A/S og dels har over 30 års  

 erfaring med faglig juridisk behandling af patentsager i ind- og udland.
I  

 tilfælde af Knud Skøtt-Jensens fravær vurderes de indkomne  

 sager af en betroet stedfortræder, nemlig en anden ligeledes ansvarlig  

 og erfaren patentkyndig sagsbehandler (patentingeniør Søren  

 Skovgaard).
 Proceduren er endvidere således, at modtagelses-  

 systemet er "dobbeltkontrolleret", idet en anden af firmaets erfarne  

 fristansvarlige medarbejdere (som er personer med flere års erfaring  

 med patentsagshåndtering og overholdelse af frister) ligeledes  

 nøje gennemlæser og vurderer det modtagne materiale og så  

 hurtigt som muligt og fortrinsvis samme dag kvitterer for modtagelsen.
 Af det vedlagte bilag 11 fremgår det da  

 også tydeligt, at nævnte instrukser om at reagere straks,  

 nøje er fulgt i den foreliggende sag:
 Vereenigde daterer og fremsender deres brev mandag 11.  

 januar 1993. Torsdag 14. januar modtages dette brev hos Skøtt-Jensen.  

 Disse datoer fremgår af bilag 11. I øverste højre  

 hjørne er der således påtrykt Skøtt-Jensens  

 indgangsstempel:
MODTAGET 14 JAN 1993 I overensstemmelse med instruksen kvitterede en betroet  

 medarbejder hos Skøtt-Jensen samme dag for modtagelsen af brevet ved  

 at påtrykke Skøtt-Jensens firmastempel på selve det  

 modtagne brev og yderligere i hånden skrive:
"14/1-93 Received with thanks Pia Rosenlund" jfr. bilag 11, nederste højre hjørne.  

 (Pia Rosenlund er én af Skøtt-Jensens højt betroede  

 fristeksperter med 10 års erfaring).
Brevet med denne påskrift blev herefter straks faxet  

 til Vereenigde, hvilket ligeledes fremgår af bilag 11, hvor der  

 i øverste venstre hjørne "af faxmaskinen er" skrevet "FROM ... SKØTT-JENSEN .... 93.01.14  11:51 Faxen ankom til den påtænkte adressat, jfr.  

 bilag 11, hvor Vereenigde's modtagelsesstempel med datoen 14 JAN 1993  

 ses i venstre del af brevet (oveni feltet med Skøtt-Jensen's  

 adresse).
Herefter var proceduren den, at Knud Skøtt-Jensen  

 og Pia Rosenlund konfererede om, til hvilken sagsbehandler sagen skulle  

 uddelegeres.
Den pågældende sagsbehandler fik derpå sags-  

 akterne til yderligere vurdering.
 Denne supplerende ekstra kontrol af sagsakterne gav bl.a.  

 anledning til, at Skøtt-Jensen ca. 6 uger efter anmodede Vereenigde om  

 manglende kopier af to figurer (jfr. bilag 12).
 I den foreliggende sag skete følgende:
 Ingen af de involverede personer hos Skøtt-Jensen  

 vurderede, at den ordlyd, der var i Vereenigde's brev, skulle tolkes på  

 anden måde, end at der var tale om en tidspunkt ville blive fremsendt  

 en konkret ordre til indlevering.
Alligevel blev der oprettet et kartotekskort over den  

 foreliggende sag, på hvilket kort de centrale data var anført.  

 Ved den månedlige gennemgang konfererede den administrative medarbejder  

 (Pia Rosenlund) sagen med den udmeldte sagsbehandler, især med henblik  

 på, om der var indkommet meddelelse om en frist i sagen.
Et  

 negativt/-positivt svar i denne sammenhæng ville selvsagt bevirke, at  

 sagsbehandleren kunne tilrettelægge oversættelsesarbejdet sag i  

 overensstemmelse hermed.
På trods af overbevisningen om, at fristansvaret for  

 den pågældende sag IKKE var overtaget, iværksatte ledelsen  

 og medarbejderne hos Skøtt-Jensen ovennævnte  

 overvågningssystem af sagen.
Dette overvågningssystem var set ud  

 fra en omhyggelighedsbetragtning egentlig en overflødig foranstaltning  

 i forhold til de procedurer, da anså for nødvendige i denne  

 konkrete sag, hvor et egentligt ordrebrev efter Knud Skøtt-Jensens og  

 kollegers opfattelse endnu ikke var modtaget.
 Det er vigtigt at bemærke, at proceduren for denne  

 konkrete sag IKKE skal tolkes som repræsenterende det egentlige  

 "bærende" sikkerhedsforanstaltning, som blot skulle fungere, indtil de  

 egentlige instrukser om at tage ansvar for sagen fremkom.
 Følgelig kan der ikke stilles samme type krav, som  

 der sædvanligvis stilles til egentlige fristovervågningssystemer  

 for f.eks. fatale frister.
 Som forklaret ovenfor nåede meddelelsen om den  

 konkrete frist i den foreliggende sag ulykkeligvis aldrig frem til  

 Skøtt-Jensen.
På grund af den ovenfor nævnte -  for  

 forskellige EP-patenter - betydelige spredning i antal måneder mellem  

 "INTENTION..." og "DECISION TO GRANT", følte de sagsovervågende  

 medarbejdere hos Skøtt-Jensen først tilskyndelse til  

 nærmere undersøgelse ud på efteråret 1993. I  

 begyndelsen af november 1993 blev man da hos Skøtt-Jensen enige om at  

 rette forespørgsel om sagen til Vereenigde.
Dette blev gjort ved fax  

 8. november 1993 (jfr. bilag 15). Medarbejderne hos  

 Skøtt-Jensen forventede ikke, at faxen ville foranledige, at der ville  

 komme oplysninger om fejl.
Man var overbevist om, at status var, at enten var  

 patentet endnu ikke meddelt eller også ville det være sket for  

 relativt nylig -jfr. faxen's ordlyd:
"Please advise whether this case has been granted or  

 not." Forespørgslen var således IKKE hæftet  

 på nogen formodning om fejl, idet Skøtt-Jensen snarere have  

 imødeset en bekræftelse af, at alt var under kontrol,  

 sådan som det altid havde været i korrespondancen med  

 Vereenigde.
KONKLUSION Nærværende sagsforløb er baseret  

 på en ulykkelig menneskelig fejlfortolkning af overordnede  

 kommunikationsforhold i KOMBINATION MED et teknisk uheld, der var uden for  

 patenthaverens og fuldmægtigenes kontrol.
 For så vidt angår de aktivitetskæder,  

 hvor de enkelte led er aktiviteter udført af.
patentansøgeren/patenthaveren - den lokale  

 fuldmægtig - den udenlandske fuldmægtig - patentmyndigheden er det klart, at disse aktivitetskæder må  

 være præget af stor styrke med hensyn til patentmæssig  

 erfaring, pålidelighed og omhu.
 Af nærværende beskrivelse samt den vedlagte  

 dokumentation fremgår det efter vor opfattelse tydeligt, at disse krav  

 i høj grad er opfyldt, når den foreliggende sags parter  

 indgår i sådanne aktivitetskæder.
Ikke desto mindre har der i den foreliggende sag  

 været uforudsigelige hindringer for opnåelse af en vellykket  

 forbindelse fra den udenlandske fuldmægtig til den danske  

 fuldmægtig.
Dette var relateret til, at den danske fuldmægtig var  

 i færd med indkøring af en ny type aktivitet, nemlig  

 indkøring af de patentvalideringsprocedurer, der er baseret på  

 Danmarks ratifikation af EPC.
 Den særlige "KÆDE", der repræsenterer  

 forsendelseslinjen for denne specielle type valideringsprocedurer, var for  

 den danske fuldmægtig i den foreliggende sag endnu ikke fuldt ud  

 etableret i foråret/sommeren 1993. Der var således en proces i  

 gang, hvor "FORBINDELSEN" mellem kædens led skulle etableres på  

 en måde, at den danske fuldmægtig ville blive fortrolig med de  

 rutineprocedurer, der angår denne nye type valideringskrav.
Da der var tale om fænomener, der var nye for den  

 danske fuldmægtig i forhold til de hidtidige samarbejdsrutiner, hvad  

 den danske fuldmægtig endnu ikke haft mulighed for at cementere denne  

 kædeforbindelse, idet der dog naturligvis var både basis for og  

 vilje til, at dette skulle opnås.
I nærværende sag skete  

 der det, at denne konstruktive proces på et ugunstigt tidspunkt helt  

 uforskyldt blev ramt af et uheld af teknisk art -nemlig den uforklarlige fejl  

 i postgangen mellem Holland og Danmark.
Årsagerne til denne fejl er uden for rammerne af  

 nærværende diskussion, men må dog under alle  

 omstændigheder formodes at skyldes menneskelige fejl begået af  

 én eller flere postmedarbejdere.
Givet er det, at der var tale om  

 fejltyper, som IKKE kunne relateres til hverken Ahold eller  

 fuldmægtigbureauernes omhyggelighed.
Vi gør da også  

 opmærksom på, at det er praksis, at sådanne hændelser  

 sædvanligvis ikke lægges sidstnævnte parter til last, og et  

 "tilgivelse" for sådanne tekniske fejl opnås uden større  

 motivering/bevisføring.
Det er klart, at selve kravet om, at der skal være udvist fornøden OMHU  

SAMTIDIG MED, at der vitterlig ER BEGÅET FEJL (i den  

 foreliggende sag en undladelsesbehandling) i sin yderste semantiske og logiske konsekvens er en  

 absurditet.
Men vi gør gældende, at det foreliggende  

 sagsforløb kan resumeres på følgende måde:
Kombinationen af en helt uforudsigelig MENNESKELIG FEJLFORTOLKNING af  

 kommunikationssituationen mellem ordreafgiver og ordremodtager = plus = den lige så uforudsigelige BRIST I POSTGANGEN udgør et helt klart tilfælde af, at der har  

 foreligget hindringer af en sådan art, som de implicerede ikke har  

 kunnet forudse.
Den internationale teknologiske industri ventede i en lang  

 årrække på, at Danmark i lighed med de fleste andre  

 europæiske lande med tilsvarende niveau for teknologisk industri skulle  

 tilslutte sig den europæiske patentkonvention og derved blive en  

 international professionel samarbejdspartner for så vidt angår  

 patentindleveringssystemet.
Efter tilslutningen må samme industri  

 forvente, at Danmark netop udviser professionalisme og samarbejdsevner  

 omkring opnåelse af patentrettigheder.
Det er derfor givet, at der (som  

 også nævnt indledningsvis) skal stilles store krav til de  

 involverede sagshåndterende parter.
Ikke desto mindre er det også givet, at samme  

 udenlandske industri - og for den sags skyld også dansk industri - vil  

 se med stor forundring på et tilfælde, hvor en national myndighed  

 skulle fastholde, at der skal tabes en rettighed - alene på grund af, at en menneskelig  

 kommunikationsbrist (som dokumenterbart er relateret til  

 begyndervanskeligheder i forhold til netop det længe ventede system)  

 ved skæbnens ugunst har forekommet  samtidig med en helt  

 uforskyldt teknisk fejlagtig postekspedition.
 I den foreliggende sag er der - som det fremgår af  

 de vedlagte bilag fra sagsbehandling og tilhørende korrespondance  

 -tale om at den konkrete ulykkelige fristoverskridelse drejer sig om  

 én af de sidste påkrævne handlinger i en lang kæde  

 (startende med prioritetsindleveringen helt tilbage til 1989) af omhyggelig  

 varetagelse af formalia med tilhørende overholdelse af frister.
Men, som vi har redegjort for i nærværende  

 begrundelse: De implicerede har ikke kunnet forudse disse sidst tilkomne  

 hindringer, og det er derfor vor opfattelse, at det vil være forkert at  

 fastslå, at der i den foreliggende sag ikke er udvist al  

 fornøden omhu.
Tværtimod er der tale om, at ansøgeren og  

 dennes fuldmægtige har udvist al den omhu, som med rimelighed kunne  

 forlanges.
Under henvisning til patentlovens ? 72 anmoder vi derfor om genoprettelse." Patentdirektoratet afslog ved skrivelse af 22. november  

 1994 begæringen om genoprettelse og skrev som følger:
"Genoprettelse De har i henhold til patentlovens ? 72 begæret genoprettelse af de  

 rettigheder, der for Ahold Retail Services gik tabt som følge af for  

 sen indlevering af oversættelse vedrørende ovennævnte EP  

 patent, Application No. 90200412.6.
 Deres begæring om genoprettelse kan ikke  

 imødekommes.
Baggrunden herfor er, at der ikke hos en danske  

 fuldmægtig K.
Skøtt-Jensen Patentingeniører A/S  

 (Skøtt-Jensen) er udvist den fornødne omhu ifølge  

 patentlovens ? 72.
 Af Deres begrundelse for andragendet om genoprettelse  

 fremgår det, at en hollandske fuldmægtig, Vereenigde  

 Octrooibureaux, sendte et standardbrev til Skøtt-Jensen den 11. januar  

 1993. I brevet blev der direkte anmodet om, at der blev udarbejdet en  

 oversættelse, som skulle indleveres i god tid, således at  

 patentet kunne valideres i Danmark.
 Endvidere fremgår det, at Skøtt-Jensen ved et  

 brev af 2. marts 1993 til Vereenigde havde anerkendt modtagelsen af  

 ordrebrevet af 11. januar 1993 og derved havde accepteret ordren.
 Herefter kunne ordregiver gå ud fra, at brevet af 7.  

 maj 1993 var til orientering for Skøtt-Jensen, men ikke  

 afgørende for, at fristen for validering blev overholdt.
Skøtt-Jensens hollandske forbindelse var ikke  

 indformeret om, at Skøtt-Jensens rutine ved validering af EP-patenter  

 indebar, at man ventede med at indlevere oversættelse til efter  

 modtagelsen af meddelelsen om patentudstedelse.
Vereenigde kunne derfor ikke  

 vide, at var afgørende for validering, at brevet af 7. maj 1993 kom  

 frem til Skøtt-Jensen.
 Samarbejdet mellem Vereenigde og Skøtt-Jensen har  

 derfor ikke været præget af den fornødne omhu, idet  

 Skøtt-Jensen ikke har informeret sin hollandske samarbejdspartner  

 tilstrækkelig tydeligt om rutinen ved validering af EP-patenter.
Hvis denne afgørelse bliver endelig tilbagebetales  

 det indbetalte publiceringsgebyr på kr. 3.000." Dette afslag har klageren ved skrivelse af 16. juni 1995  

 indbragt for Patentankenævnet.
 I klagebegrundelsen skriver klageren:
 "Patentdirektoratets afslag af begæring af  

 genoprettelse hviler på to forkerte præmisser:
 1)	Vereenigde skulle direkte have anmodet  

 Skøtt-Jensen om, at der blev udarbejdet en oversættelse, som  

 skulle indleveres i god tid, således at patentet kunne valideres i  

 Danmark.
 2)	Skøtt-Jensens rutiner vedrørende  

 indlevering af oversættelser, hvorefter man ventede med at indlevere  

 oversættelserne til efter modtagelsen af meddelelsen om  

 patentudstedelse, er så usædvanlige, at man burde have informeret  

 Vereenigde.
 Med hensyn til den 1. præmis er der tale om en  

 sproglig misforståelse, som vi må indrømme selv at have  

 bidraget til, og med hensyn til den 2. præmis hviler  

 Patentdirektoratets vurdering på et - forståeligt (måske  

 undskyldeligt) - ukendskab til valideringspraksis i de enkelte kontraherende  

 stater i EPC, som vi - som punkt 3 - endvidere vil supplere med omtale af  

 relevant genoprettelsespraksis i udvalgte lande.
 Hermed forholder det sig nærmere således:
Ad. 1 - TIDSASPEKTET Den første præmis er baseret på en  

 fejlfortolkning af ordrebrevet af 11. januar (Bilag 10), som vi beklageligvis  

 må påtage os et vist medansvar for.
 Vereenigde anførte i ordrebrevet:
"Please prepare a translation of the complete text and  

 file the translation in good time with your Patent Office, in order that this  

 patent when granted, extends to Denmark." På denne baggrund anførte vi på side 2,  

 1. afsnit i vort genoprettelsesandragende, at "Skøtt-Jensen direkte  

 blev anmodet om at der blev udarbejdet en oversættelse, som skulle  

 indleveres i god tid  (vor fremhævelse), således at  

 patentet kunne udvides til at omfatte Danmark". I 5. afsnit anførte  

 vi, at "Vereenigde kunne antage, at oversættelsen ville blive  

 indleveret i god tid inden (den ukendte) frist".
 På denne baggrund - og set i lyset af  

 Patentdirektoratets ufuldstændige kendskab til europæisk  

 valideringspraksis, som nærmere forklaret under pkt. 2 nedenfor - kan  

 det forekomme, som om Skøtt-Jensen har handlet i strid med  

 Vereenigde's in-    struks, hvilket kan have været medvirkende til  

 Patentdirektoratets nægtelse af genoprettelsen.
 Vi er imidlertid efterfølgende blevet  

 opmærksom på, at Vereenigde's ordrebreve til Skøtt-Jensen  

 og de øvrige europæiske kolleger i realiteten ikke  

 indeholdt en instruks om at indlevere oversættelsen "i god tid", men  

 blot rettidigt inden den endelige frist.
Vi har rettet henvendelse til den daværende  

 præsident for European Patent Institute, S.David Votier, for at  

 få en autoritativ fortolkning af ordrebrevet, og vi vedlægger som  

 Bilag 21 en kopi af Mr.
Votiers svar, der bekræfter vort udsagn.
Mr.
Votier har endvidere uopfordret redegjort for sit eget  

 firmas praksis ved validering af europæiske patenter, hvor  

 behandlingssproget er tysk eller fransk.
Dette har mere relevans for  

 Patentdirektoratets 2. præmis, men bekræfter, at det ingenlunde  

 er usædvanligt at afvente modtagelsen af "decision to grant" før  

 oversættelsen indleveres, blandt andet for ikke at påføre  

 klienten unødige omkostninger.
 Vi skal med hensyn til  

 omkostningsspørgsmålet indskyde, at det fra flere sider er gjort  

 gældende, at omkostningerne til oversættelse af europæiske  

 patenter er for høje,og især Danmark har måttet stå  

 for skud.
 Det kan derfor ikke være rimeligt, at  

 Patentdirektoratet anlægger en praksis, der straffer patentagenter, som  

 på deres klienters vegne forsøger at være  

 omkostningsbevidste, og som uforskyldt involveres  i en fristoverskridelse  

 med rettighedstab og mulige erstatningskrav til følge.
 I sin yderste konsekvens vil en kodificering af en  

 sådan praksis betyde, at patentagenterne for at forebygge  

 erstatningskrav må indbygge helt ekstreme kontrolrutiner, som ikke kan  

 undgå at fordyre patentudstedelsen yderligere.
Vi har til yderigere underbyggelse af ordrebrevets  

 fortolkning forespurgt Vereenigde, hvornår de øvrige  

 europæiske patenter blev valideret, og vi vedlægger som Bilag 22  

 en kopi af Vereenigde's svar.
Som det fremgår, er langt den overvejende  

 del af oversættelserne indleveret relativt tæt på den  

 kritiske dato 16. september 1993, hvilket dels bekræfter, at  

 Skøtt-Jensens praksis i de "gamle" EPC-lande, og dels fortolkningen af  

 "in good time" både fra ordregiverens og de europæiske  

 ordremodtageres side.
Ad. 2 - OVERSÆTTELSESRUTINERNE Reglerne vedrørende indlevering af  

 oversættelser i de kontraherende stater, hvor patentet ønskes  

 valideret, fremgår af Rule 51(6) skrivelsen (Bilag 7). Heraf ses det  

 blandt andet, at oversættelsen i CH/LI skal være indleveret  

 senest samtidig med publikationen af "mention of the grant" i European  

 Patent Bulletin, medens de øvrige kontraherende stater har sat en 3  

 måneders frist fra dette tidspunkt.
 Oversættelserne skal indleveres i overensstemmelse  

 med de nationale forskrifter, som er omtalt i "National law relating to the  

 EPC", hvoraf vi vedlægger kopi af det relevante Kapitel IV (Bilag 23).  

 Af særlig interesse for den foreliggende sag er spalte 11, hvor vi  

 specielt vil fremhæve.
Belgien Hvis oversættelsen indleveres før "the  

 mention of the grant" datoen, skal patentmyndigheden senere have oplysning om  

 denne dato samt det nummer af Bulletinen, hvori datoen er angivet.
Frankrig Her skal første side af oversættelsen  

 direkte forsynes med angivelse af nummer og dato for den Bulletin, hvor  

 "mention of the grant" er optaget.
 Det er således ikke muligt gyldigt at validere et  

 fransk patent, før denne dato kendes.
Grækenland Her skal oplysning om nummeret på Bulletinen  

 ligeledes indleveres sammen med oversættelsen, så situationen er  

 som i Frankrig.
Holland Her er situationen som i Belgien, således at en  

 for tidligt indleveret oversættelse skal følges op med angivelse  

 af nummeret på Bulletinen.
Storbritannien Her gælder samme regler som i Holland og  

 Belgien.
 Den i den foreliggende sag afgivne decision dateret 7. maj  

 1993, der blev afsendt af Vereenigde den 14. maj 1993 (Bilag 14), indeholder  

 nederst oplysning om, at "mention of the grant will be published in European  

 Patent Bulletin 93/24 og 16. june 1993", og dels passagen "The amendments  

 requested by the applicant after receipt of the Communication under Rule  

 51(6) EPC and received at the EPO on OO OO OO  have been taken into  

 account".
 Denne passage er indføjet for det tilfælde,  

 at ansøgeren på et sent tidspunkt efter, at sagen er blevet  

 godkendt -men inden Decision to Grant - er blevet opmærksom på  

 forhold, der gør det ønskeligt at foretage ændringer i  

 ansøgningen.
 Dette kan for eksempel være opdagelse af modhold,  

 der ikke tidligere har været taget i betragtning, enten ved at  

 tredjemand indgiver en indvending mod ansøgningen i henhold til Art.  

 115 EPC eller ved modtagelsen af en officiel skrivelse i en parallel  

 ansøgning f.eks. i USA, Norge, Finland eller Japan.
 Endelig kan der være tale om formelle fejl, der  

 f.eks. er blevet opdaget af en schweizisk kollega, der har lavet  

 oversættelsen tidligt for at være sikker på at indlevere  

 den rettidigt under de særlige schweiziske regler.
Af hensyn til de betydelige  

 oversættelsesomkostninger i de designerede stater og omkostningerne i  

 forbindelse med rettelser af oversættelserne er det selvfølgelig  

 ønskeligt for patenthaveren, at der gives mulighed for en central  

 rettelse af teksten så længe som praktisk muligt, og det er da  

 også gennem case law for EPO, jvf.
G 7/93, fastslået, at EPO skal  

 tage hensyn til indlæg i sagen, der fremkommer inden afgivelsen af  

 Decision to Grant skrivelsen.
Vi henviser især til afsnit 2.4 og 2.5,  

 hvor ansøgerens interesse i at opnå gyldige patenter  

 fremhæves (vedlagt som Bilag 24).
Som det vil fremgår af Bilag 23, spalte 8, er  

 Danmark et af de relativt få lande (foruden Østrig, Tyskland,  

 Spanien og Sverige), der publicerer oversættelsen i form af et trykt  

 patentskrift og derfor opkræver et trykningsgebyr.
Rettelser, efter at  

 patentet er trykt, nødvendiggør trykning af et nyt patentskrift  

 og nyt trykningsgebyr.
 En beslutning om at afvente afgivelsen af Decision to  

 Grant før oversættelse iværksættes, især i et  

 land som Danmark, er derfor principielt en omkostningsbevidst beslutning,  

 også fordi den giver ansøgeren mulighed for at fortryde en  

 tidligere beslutning om dansk validering.
 Vi tror, at Patentdirektoratet ville være enige med  

 os så langt, men vandene skilles, når Patentdirektoratet  

 lægger til grund, at denne beslutning er af en sådan  

 ekstraordinær karakter, at den burde have været kommunikeret til  

 Vereenigde.
 Som det vil have fremgået af ovenstående  

 redegørelse, er det i en række lande enten en forudsætning  

 for gyldig validering, at Decision to Grant foreligger, eller kræver en  

 separat efter-indlevering.
 At Skøtt-Jensen vælger at følge en  

 praksis, der i en række andre EPC-stater enten er obligatorisk eller  

 forbundet med yderligere ekspeditioner, hvis den ikke følges, burde  

 ikke kræve særskilt meddelelse til Vereenigde og derfor  

 være en forudsætning for udvisning af "tilstrækkelig omhu".  

 Da endvidere Vereenigde udtrykkeligt havde nævnt i ordrebrevet, at  

 Decision to Grant ville blive sendt, havde Skøtt-Jensen ikke anledning  

 til at bede om den, hvilket han ville have gjort, hvis det ikke havde  

 fremgået af ordrebrevet, også fordi datoen er afgørende  

 for, hvornår den danske årsafgiftsbetaling skal  

 påbegyndes.
 I vort andragende over for Patentdirektoratet gjorde vi  

 gældende, at det ulykkelige sagsforløb i et vist omfang  

 måtte tilskrives "begyndervanskeligheder" i forbindelse med Danmarks  

 tiltræden til EPC, og at det ikke kan være mangel på  

 fornøden omhu, at Skøtt-Jensen ikke fra dag O har etableret et  

 overvågningssystem, der tager højde for alle tænkelige og  

 utænkelige fejlmuligheder.
 Skøtt-Jensen's system havde fungeret perfekt  

 både i relation til Vereenigde og andre udenlandske ordregivere og  

 indebar bl.a. en månedlig kontrol af samtlige valideringssager for at  

 se, om Decision to Grant skrivelsen skulle være indgået,  

 således at sagsbehandleren var fuldt bekendt med den fatale frist for  

 indleveringen af oversættelsen.
I den foreliggende sag gav den månedlige kontrol  

 anledning til, at Skøtt-Jensen den 8. november 1993 forespurgte  

 Vereenigde, hvorvidt patentet var blevet meddelt eller ej, jfr.  

 argumentationen, side 14, i vor skrivelse til Patentdirektoratet.
Havde  

 Skøtt-Jensen f.eks. spurgt den 8. september, var postfejlen blevet  

 opdaget, og oversættelsen blevet rettidigt indleveret.
 Sagen er imidlertid, at Skøtt-Jensen ikke havde  

 nogen særlig tilskyndelse til at agere tidligere, end han gjorde, idet  

 han erfaringsmæssigt vidste, at de kan gå endog meget lang tid  

 fra EPO afgiver Rule 51(4) skrivelsen ("Notice of intention to grant"), den  

 mellemliggende Rule 51(6) skrivelse og til EPO afgiver Art. 97(2).
Vi har gennemgået 86 sager, hvor Hofman-Bang &  

 Boutard har valideret EP-patenter udstedt i perioden 10.11.93 til 18.01.95.  

 Tidsrummet mellem afgivelsen af Rule 51(6) skrivelsen og Art. 97(2) svingede  

 fra 4,5 - 10 måneder, og tidsrummet mellem afgivelsen af Rule 51(4)  

 skrivelse og Art. 97(2) skrivelsen fra 6 til 15 måneder.
Lægges  

 hertil mindst én måned fra dateringen af artikel 97(2)  

 skrivelsen og "mention of grant" datoen og tre måneder til indlevering  

 af oversættelsen, når vi op på 10 - 18 måneder.  

 Skøtt-Jensen modtog Rule 51(4) skrivelsen, der var dateret 13.10.92  

 med ordrebrevet af 11.01.93, og sendte forespørgslen den 8. november,  

 altså knap 13 måneder senere.
Vi vedlægger som Bilag 25 kopier af 10  

 tilfældigt udvalgte Art. 97(2) skrivelser, som illustration af  

 ovenstående tidsforløb.
Det ses heraf, at der i nogle af  

 skrivelserne netop er henvist til ændringer indsendt efter afgivelse af  

 Rule 51(6) skrivelsen, jfr. ovenfor.
 Dette viser, at Skøtt-Jensen, der havde fået  

udtrykkelig meddelelse om, at Art. 97(2) skrivelsen ville blive sendt  

 fra Vereenigde, og hver måned checkede sin sagsportefølje,  

 heller ikke ud fra mere objektive kriterier havde haft grund til at  

 undre sig over, at skrivelsen ikke var dukket op tidligere.
Der var uundgåeligt tale om en  

 indkøringsperiode, hvilket dokumenteres af, at det på basis af  

 oplysninger i Patenttidende kan konstateres, at der i 1991 totalt blev  

 bekendtgjort 9 valideringer af europæiske patenter i Danmark.
I 1992  

 var tallet steget til 341 og i 1993 til ialt 2126 (stigende fra 63 i januar  

 til 320 i december).
I det foreliggende tilfælde var det hverken  

 ukendskab til valideringsreglerne eller fejlfortolkning af disse, der var  

 tale om.
Det siger sig selv, at sådanne forhold kun yderst  

 sjældent bør berettige en genoprettelse, men her var der tale om  

 en fejl i postgangen mellem to patentbureauer, hvor ordregiver var 100%  

 sikker på, at ordremodtager havde modtaget ordren,og ordremodtager  

 både på basis af ordrebrevets indhold og tidligere ordrer  

 måtte føle sig 100% sikker på, at den skrivelse, der  

 styrede tidsforløbet i hans ordrebehandling ville blive sendt.
 Som nævnt i vort andragende om genoprettelse var den  

 pågældende ordre kun Skøtt-Jensen's tiende af slagsen, og  

 disse på senere tilkomne sager blev efter den indledende kontrol og  

 anerkendelse opbevaret samlet og checket løbende af en fristansvarlig  

  medarbejder med 10 års anciennitet for modtagelse af "Decision to  

 Grant", der i Skøtt-Jensens system tjente som bekræftelse  

 på, at ordregiveren ønskede patentet valideret i Danmark,  

 hvorpå sagen blev overgivet til den for oversættelsen ansvarlige  

 sagsbehandler.
Denne procedure må i sig selv anses for  

 fuldt forsvarlig under forudsætning af, at det er sikret, at "Decision  

 to Grant" vil blive fremsendt, når den foreligger.
Skøtt-Jensen  

 har ikke i indkøringsperioden haft fantasi til at forestille sig, at  

 skrivelsen kunne gå tabt i posten og derfor indbygget nogle  

 rykkerrutiner, som - set i lyset af den meget store spredning af tidsrummet  

 mellem Rule 51(4) skrivelsen (Intention to grant) og Art. 97(2) skrivelsen  

 (Decision to Grant) - meget vel kunne forekomme overdrevne ("Vi har jo  

 skrevet i ordrebrevet, at vi vil sende "Decision to grant", når vi  

 får den"). Dette kan ikke retfærdiggøre en nægtelse  

 af genoprettelse af de bortfaldne rettigheder i en sag, hvor der efter en  

 omhyggelig kontrol af materialet, der skulle ligge til grund for valideringen  

 i Danmark, blev sendt en forespørgsel om status for  

 patentudstedelsen, og det først derefter blev konstateret, at den i  

 Skøtt-Jensens og de fleste udenlandske kollegers systemer forudsatte,  

 "ordrebekræftelsesskrivelse" var gået tabt i posten.
Sammenfattende mener vi således at have  

 godtgjort, at Patentdirektoratets to præmisser for nægtelsen af  

 genoprettelsen er fundamentalt forkerte, fordi 1)	Vereenigde hverken havde givet instruks om eller  

 havde forventning om, at oversættelsen skulle indleveres "i god tid",  

 og 2)	Skøtt-Jensens valideringspraksis var i god  

 overensstemmelse med praksis i de "gamle" EPC-medlemsstater og derfor ikke  

 krævede særskilt tilbagemelding til Vereenigde, der udtrykkeligt  

 havde meddelt, at de ville sende "Decision to grant"  skrivelsen, og havde  

 modtaget fornøden ordrebekræftelse.
Ad. 3- RELEVANT GENOPRETTELSESPRAKSIS I UDVALGTE  

 EUROPÆISKE LANDE Som det vil have fremgået - mener vi at  

 Patentdirektoratets nægtelse af genoprettelse hviler på forkerte  

 præmisser, og det er vort håb, at Patentdirektoratet og  

 Patentankenævnet vil anerkende dette.
Da der imidlertid - så vidt  

 os bekendt - ikke er offentliggjort danske fortilfælde, og vi ikke selv  

 har været ude for lignende i Danmark, har vi - også grundet  

 sagens store vigtighed for patenthaveren og de involverede patentbureauer -  

 søgt at finde relevant udenlandsk praksis, der måtte kunne tjene  

 som rettesnor for Patentankenævnet og Patentdirektoratet.
 Vi skal erindre om, at genoprettelsesinstitutionen blev  

 indført i patentloven af 1978 som en tilpasning til de tilsvarende  

 bestemmelser i Art. 122 EPC, hvis for nærværende sag relevante  

 bestemmelser lyder:
"(1) The applicant for or proprietor of a European patent  

 who, in spite of all due care required by the circumstances having been  

 taken, was unable to observe a time limit vis-á-vis the European  

 Patent Office shall, upon application, have his rights re-established if the  

 non-observance in question has the direct consequence, by virtue of this  

 Convention, of causing the refusal of the European patent application, or of  

 a request, or the deeming of the European patent application to have been  

 withdrawn, or the revocation of the European patent, or the loss of any other  

 right or means of redress." Det fremgår ikke af forarbejderne, at der sigtedes  

 mod anlæggelse af en anden målestok for Danmark end for den -  

 endnu ikke fastlagte - EPO praksis, jfr. nærmere herom nedenfor.
 Hvis vi ser bort fra alle de sager, der skyldes forsinket  

 årsafgiftsbetaling, synes såvel dansk som europæisk  

 genoprettelsespraksis principielt at kunne sammenfattes som  

 følger:
 a)	Ansøgeren skal have valgt pålidelige  

 fuldmægtige, der har opbygget et pålideligt  

 kontrolsystem.
 b)	Personalet, der betjener systemet, skal være  

 velin-  strueret og behørigt superviseret.
 (Det forudsættes videre, at ansøgeren skal  

 have givet klare instruktioner til sin fuldmægtig og selv have  

 systemerne i orden).
 Er disse forhold opfyldt, bevilges normalt genoprettelse i  

 tilfælde af menneskelige fejl eller andre uforudseelige fejl eller  

 force-majeure situationer.
 I årene siden 1978 har der ved EPO og  

 EPC-medlemslandene udviklet sig en praksis, dels i relation til samarbejdet  

 med EPO, hvor det er EPO, der står for genoprettelsen, og dels over for  

 de nationale patentmyndigheder ved den senere validering af EP-patenterne,  

 idet det bemærkes, at de konkrete forskrifter og frister i forbindelse  

 med den nationale validering som nævnt under afsnit 2 ikke er  

 harmoniseret.
EPO's praksis har manifesteret sig i en lang række  

 afgørelser fra de tekniske og juridiske appelkamre.
Praksis viser  

 klart, at hver sag er blevet afgjort ud fra de konkrete facts i sagen, og at  

 kravene til "due care" udvist af ansøgerne og deres fuldmægtige  

 har været høje, ligesom de forskellige appelkamre ikke har  

 været helt enige i deres praksis.
Det eneste klare generelle budskab,  

 der kan udledes af EPO's praksis er, at "an isolated mistake in an otherwise  

 satisfactory system" anses for gyldig grund for genoprettelse, men at det  

 selvfølgelig påhviler fuldmægtigene i hver enkelt sag at  

 overbevise appelkamrene om, at de har etableret et "satisfactory system".
 Præmissen i denne ordlyd ses første gang  

 anvendt i 12/86, J 3/86, hvor headnote klart siger:
"Article 122 EPC is intended to ensure that in appropriate  

 cases the loss of substantive rights does not result from an isolated  

 procedural mistake within a normally satisfactory system." Facts i J 02/86, J 03/86 (for sen betaling af  

 årsafgifter i to divisional ansøgninger) er uden lighed med den  

 foreliggende sag, hvilket også gælder facts i de talrige senere  

 kendelser, såsom J 29/86, T 27/86, T 166/87, T14/89, T 178/89, T 30/90,  

 T 253/90, T 612/90 (flere eksempler kan gives), der refererer  

 ovennævnte grundregel.
For ikke at belaste sagen unødigt med bilag  

 vedlægges abstracts af de citerede kendelser (Bilag 26), der  

 selvfølgelig vil kunne fremlægges in extento på  

 nævnets forlangende.
Vi finder dog anledning til at fremhæve T  

 30/90, hvor det blev anført, at "a misdirected fax which led to failure to file in time an  

 appeal by the proprietor against revocation of his patent was held to be an  

 isolated mistake in an otherwise satisfactory system." Genoprettelse blev dog nægtet p.g.a., at faxet  

 først blev sendt ved fristudløb, men sagen viser klart, at en  

 uforudset forstyrrelse i den normale kommunikation mellem de  

 forskellige led i sagsgangen principielt kan berettige til genoprettelse.
 I den forbindelse erindrer vi om, at Vereenigde i perioden  

 inden nærværende sag fejlfrit havde valideret ca. 13.750  

 patenter, og at systemet hos "begynderen" (i denne henseende)  

 Skøtt-Jensen både generelt og i samarbejde med Vereenigde havde  

 fungeret fejlfrit, indtil postvæsenet svigtede.
EPO's yngre case law har fokuseret på "the principle  

 of proportionality", ud fra en betragtning baseret på, at  

 konsekvenserne af en mindre fejl eller uregelmæssighed kan være  

 ekstremt alvorlige i og med, at de fører til et bortfald af  

 patentrettigheder.
Sagt på en anden måde, der må foretages  

 en afvejning af omfanget af en mulige forsømmelighed hos  

 ansøgeren og hans fuldmægtig mod de alvorlige konsekvenser, som  

 bortfalder af patentrettigheder indebærer.
 Vurderingen anlagdes første gang i T 869/90, kopi  

 vedlagt (Bilag 27), hvor sagens fakta atter er uden relation til de  

 foreliggende, idet der var tale om en fejlkalkulation, der førte til  

 én dags fristoverskridelse for opfyldelsen af formalia omkring en  

 appel, men vil finder anledning til at citere fra præmisserne:
"In accordance with general principles of law, as applied  

 in the context of administrative law, a procedural means used to achieve a  

 given end (e.g. a sanction following a procedural non-compliance) should be  

 no more than that which is appropriate and necessary to achieve that end;  

 this is commonly referred to as the principle of proportionality  

 (emphasis added). While the Board is not specifically applying this principle  

 to the present case, nevertheless it would seem to be reasonable, in a case  

 such as the present where there may be some doubt as to whether or not "all  

 due care required by the circumstances" was exercised, to have this principle  

 in mind.
Any person who has been misled in the sense of Article 122(6) EPC by  

 the fact that the statement of grounds of appeal was filed one day late would  

 be protected by Article 122(6) EPC.
In contrast, the loss the patent  

 application because of such a procedural irregularity would be a severe  

 result." Art. 122(6) EPC lyder:
"Any person who, in a designated Contracting State, in  

 good faith has used or made effective and serious preparations for using an  

 invention which is the subject of a published European patent application or  

 a European patent in the course of the period between the loss of rights  

 referred to in paragraph 1 and publication of the mention of re-establishment  

 in those rights, may without payment continue such use in the course of his  

 business or for the needs thereof." og modsvarer således Patentlovens ? 74 vedrørende mellemkommende rettigheder,  

 hvilket skulle sikre den godtroende tredjemand i fornødent omfang.
Proportionalitetsprincippet blev ligeledes anvendt i J  

 22/92 (Bilag 28, jfr. side 1 og 16), der vedrørte omstændigheder  

 omkring videreførelsen af en PCT-ansøgning ved EPO  

 behæftet med særlige komplikationer.
Også her gælder  

 det, at sagens fakta er uden relation til nærværende sag, men  

 afgørelsen illustrerer klart, at EPO har erkendt, at en  

afvejning af, hvad der i bagklogskabens klare lys måtte kunne  

 karakteriseres som mulige forsømmeligheder hos de involverede  

 patentagenter mod de alvorlige konsekvenser af et rettighedsbortfald, er  

 velbegrundet.
 Propotionalitetsprincippet blev endvidere anvendt i T  

 111/92, hvor en menneskelig fejl ved beregningen af en 10 dages frist  

 på et tidspunkt, hvor den pågældende var i en  

 stress-situation, blev anset for "an isolated mistake in an otherwise  

 satisfactory system", og der lagdes vægt på, at det var  

 første gang, denne type fejl opstod hos den pågældende  

 fuldmægtig.
 Vi finder, at denne praksis, der har udviklet sig gennem  

 årene i et meget kompliceret patentsystem, hvor bortfald af rettigheder  

 kan have meget alvorlige konsekvenser for de involverede fuldmægtige,  

 er rimelig og bør være normgivende også for dansk  

 genoprettelsepraksis.
 Med hensyn til relevante genoprettelsessager fra den  

 enkelte EPC medlemsstater har vi foretaget en større  

 undersøgelse.
 De to sager, vi har kunnet lokalisere, hvor  

 omstændighederne ligger nærmest på de her foreliggende, og  

 hvor den ene involverede vort eget firma, er begge fra Frankrig.
 Vi vedlægger som Bilag 29 i kopi og  

 oversættelse den til den franske patentmyndighed indleverede  

 redegørelse fra en tysk kollega og den efterfølgende  

 afgørelse om genoprettelse.
Det ses heraf, at den tyske ordregiver umiddelbart efter  

 modtagelsen af "Decision to grant"-skrivelsen, den 2. september 1991 sendte  

 denne til de kolleger i Italien, UK og Frankrig, som skulle stå for  

 valideringen.
På trods af en rykker fra den franske kollega den 23.  

 januar 1992 arkiveredes denne blot i sagen og først ved den anden  

 rykker 15. april 1992, sendte den tyske kollega en kopi af sin tidligere  

 skrivelse, idet det første brev øjensynligt var forsvundet i  

 posten.
På dette tidspunkt var 3 måneders fristen til indlevering  

 af oversættelsen sprunget, og genoprettelse var nødvendig.
 Det fremgår videre af andragendet, at fejlen var  

 begået af en mangeårig medarbejder, og at det tyske firma havde  

 forestået ca. 2000 fejlfri valideringer.
 På denne baggrund genoprettede den franske  

 patentmyndighed rettighederne for Frankrig.
Hofman-Bang & Boutard har været ude for  

 en lignende situation, hvor en erfaren medarbejder i vor udlandsafdeling  

 efter omgående at have afsendt "Mention of grant"- skrivelsen til de  

 udenlandske kolleger, inklusive den franske, placerede flere  

 efterfølgende remindere fra Frankrig i sagen og først fattede  

 mistanke til en mulig fejl i postgangen efter udløbet af fristen til  

 indlevering af den franske oversættelse.
Også her blev  

 rettighederne genoprettet, jfr. den som Bilag 30 vedlagte afgørelse,  

 hvis ordlyd svarer til den tyske sag.
 Det er således åbenbart, at bortkomst af  

 "Mention of grant"-skrivelsen på grund af forsømmeligheder hos  

 postvæsenet er en legitim undskyldning, under forudsætning af at  

 der i øvrigt er udvist fornøden omhu ved valg af  

 fuldmægtig, uddannelse af medarbejdere m.v.
 I Spanien findes der en enkelt sag, hvor der blev  

 bevilget genoprettelse p.g.a. forsinkelser i posten, jfr. den som Bilag 31  

 vedlagte redegørelse af 17. januar 1995 fra vore spanske kolleger  

 Elzaburu.
I Schweiz er domspraksis meget sparsom. vi  

 vedlægger som Bilag 32 en kopi af brev af 18. januar fra vore kolleger  

 Micheli et Cie.
Situationen i Schweiz er speciel, dels fordi man tidligere  

 har haft en ekstremt streng praksis vedrørende genoprettelse og dels  

 fordi oversættelsen stadig skal indleveres senest på "Mention of  

 grant"-dagen, jfr. ovenfor.
Den i kopi vedlagte dom vedrører en  

 situation, hvor en kompetent medarbejder foretog en fejlagtig fristnotering i  

 strid med de givne instrukser for det veltilrettelagte fristsystem, og hvor  

 fuldmægtigen grundet sygdom havde nedtrappet sin aktivitet.
 Den konkrete sag er således væsensforskellig  

 fra den foreliggende, men det interessante er, at vor schweiziske kollega  

 fremhæver den gradvise tilpasning til europæisk praksis, som  

 også fremhæves på side 62, spalte 2, nederst og spalte 3,  

 øverst i dommen.
 Vore østrigske kolleger har oplyst, at der  

 ikke findes relevante afgørelser fra tiden efter at Østrig  

 ændrede sin oversættelsesfrist fra den "schweiziske" model til  

 den gældende for resten af EPC staterne, og der findes efter det for os  

 oplyste ikke genoprettelsesmuligheder i Belgien, Grækenland og  

 Irland.
Vereenigde har opsummeret hollandsk praksis i det  

 som Bilag 33 vedlagte brev af 17. januar 1995. Ingen af de refererede sager  

 dækker den foreliggende situation 100%, men det er  

 bemærkelsesværdigt, at SD i kendelsen af 1. januar 1985  

 genoprettede et patent, hvor en officiel skrivelse fra patentmyndigheden var  

 registreret som modtaget hos patentbureauet, men derefter bortkommet.
Vor  

 kollegas sammenfatning af hollandsk praksis i tredjesidste afsnit stemmer  

 udmærket med vor indledende sammenfatning.
 Med hensyn til Sverige forholder det sig  

 sådan, at man også der i mange år krævede  

 oversættelsen indleveret før "Mention of grant"-dagen.
 De kendelser, vi har modtaget fra vor svenske kollega,  

 vedrører således overvejende situationen, hvor der har  

 været manglende opfølgning omkring ordreafsendelsen og  

 -modtagelsen, uopmærksomhed omkring den svenske frist for indlevering  

 af oversættelsen eller fejlagtig fristnotering, og der findes  

 tilsyneladende ikke kendelser fra tiden efter at Sverige gik over til den  

 "normale" 3 måneders frist, som relaterer sig til udebleven "Decision  

 to grant".
 Der findes dog en række kendelser, der relaterer sig  

 til problemer omkring postforsendelser, jfr. vedlagte Bilag 34, og vi kan  

 fastslå, at man i en række tilfælde har anerkendt fejl i  

 postgangen som gyldig begrundelse for genoprettelse.
Til yderligere belysning af nyere svensk praksis  

 vedlægges som Bilag 35 kopi af Patentbesvärsrättens beslut af  

 2. december 1994. Omstændighederne er her også forskellige fra  

 den foreliggende sag og vedrører situationen efter at to  

 EP-ansøgninger var slået sammen efter den særlige  

 "consolidation procedure", der fandt anvendelse ved EP, mens enkelte lande  

 kun have ratificeret EPC, men ikke PCT.
Ved indleveringen af den svenske  

 oversættelse, der skete rettidigt, blev der anvendt det forkerte  

 ansøgningsnummer over for den svenske patentmyndighed, der derfor  

 nægtede at bekendtgøre oversættelsen og også  

 nægtede genoprettelse.
 Under appelsagen fandt Patentbesvärsrätten  

 anledning til at indskærpe over for Patentverket, at der stilles  

meget høje krav til servicemindedhed i henhold til EPO praksis,  

 og at de indsatser fra Patentverkets side, som krævedes i denne  

 henseende, fremstod som forholdsvis små.
 Uagtet at situationen er en anden i den foreliggende sag,  

 finder vi det berettiget at påpege, at der påhviler det danske  

 Direktorat en lignende forpligtelse, jfr. også det ovenfor sagte om  

 forholdene i Schweiz.
 Vi skal endelig nævne, at der angiveligt siden 1978  

 har været anlagt en strengere genoprettelsespraksis i Sverige end ved  

 EPO og i de andre nordiske lande.
 Dette er dels begrundet i, at ordlyden af ? 72 som nævnt ovenfor ikke blev bragt i  

 overensstemmelse med Art. 122 EPC, og dels at man i betydelig grad har  

 anvendt de i retsplejeloven gældende normer og tilhørende  

 domspraksis for "laga förfall". Dette misforhold er omtalt i det som  

 Bilag 36 vedlagte notat fra Patentverket og resulterede i det som Bilag 37  

 vedlagte lovforslag, der nu er gældende svensk lov.
 Kuriøst nok fremhæves det i  

 bemærkningen til det danske lovforslag L119 af 2. december 1972 (uddrag  

 vedlagt som Bilag 38, jfr. side 24-25) efter en gennemgang af reglerne i Art.  

 122 EPC, der kræver "udvisning af al den omhu, som de foreliggende  

 omstændigheder tilsagde", at det for Danmarks tiltrædelse af  

 patentsamarbejdstraktaten er nødvendigt og ved tiltrædelsen af  

 Den europæiske Patentkonvention ønskeligt, at der  

 indføres tilsvarende regler (vor fremhævelse) i  

 patentloven.
 Desuagtet anvendes der i ? 72 vendingen "udvisning af al den omhu, som med  

 rimelighed kan kræves", uden at det af bemærkningerne  

 fremgår, at der har været tilstræbt andre normer end ved  

 implementeringen af EPC, som Danmark i henhold til lovforslaget skulle  

 tiltræde.
 I Sverige har praksis siden 1978 udviklet sig så  

 restriktivt, at det har været anset for nødvendigt at  

 ændre lovens ordlyd, således at der ikke er tvivl om, at der skal  

 anlægges samme normer som ved EPO, m.a.o. "al den omhu, som de  

 foreliggende omstændigheder tilsagte".
Lignende lovændringer er ikke foretaget i Danmark,  

 men nu hvor Danmark er fuldgyldigt medlem af EPC giver Patentdirektoratets  

 stillingtagen - præmisserne ufortalt - os anledning til at påpege  

 over for Patentankenævnet og Patentdirektoratet, at det udtrykkeligt  

 var lovgivernes intention, at der skulle indføres "tilsvarende  

 regler", og at det ved fremsættelsen af L119 blev anført, at  

 ændringerne i ? 72 (i henhold  

 til det oprindelige lovforslag af 9. marts 1977) var ændringer af  

redaktionel karakter (vor fremhævelse), jfr.
Bilag 38, side  

 13.
 Rent bortset fra, at Patentdirektoratets afgørelse  

 i den foreliggende sag som nævnt efter vor opfattelse hviler på  

 forkerte præmisser, og at det er vor opfattelse, at der af alle  

 indleverede led i kæden er udvist både "al den omhu, som med  

 rimelighed kan kræves" og "al den omhu som omstændighederne  

 tilsagde" finder vi det af fundamental betydning både af hensyn til  

 Danmarks medlemsskab af EPC og den nordiske retsenhed på området,  

 at der ikke kan herske tvivl om, at det er den sidstnævnte standard,  

 der er den rette.
Da en genoprettelse under de foreliggende  

 omstændigheder endvidere finder støtte i relevant  

 europæisk praksis, skal vi henstille, at Patentankenævnet  

 omgør Patentdirektoratets beslutning og genopretter rettighederne i  

 henhold til EP patent nr. 0384539 for Danmark." Patentdirektoratet har i skrivelse af 10. oktober.
 1995 afgivet følgende erklæring:
 "....vi fastholder afgørelsen fra den 22. november  

 1994.
 Hertil skal generelt bemærkes, at det er  

 direktoratets opfattelse, at der sker identifikation mellem patenthaver og  

 dennes fuldmægtig eller fuldmægtige, således at den  

 fornødne omhu altid vil bero på en samlet betragtning af de  

 involverede parters handlinger.
Direktoratet skal i den anledning fastholde, at der i den  

 konkrete sag på baggrund af de foreliggende oplysninger ikke er udvist  

 den fornødne omhu." Ankenævnet har behandlet sagen på sit  

 møde den 28. november 1996.
 For klageren mødte civilingeniør *Ejvind  

 Christiansen*, som havde lejlighed til at udtale sig.
 Ankenævnet skal udtale:
 Det findes betænkeligt at fastslå, at der ikke  

 er udvist fonøden omhu af den danske fuldmægtig K.  

 Skøtt-Jensen Patentingeniører A/S (Skøtt-Jensen). Det  

 lægges herefter til grund, at fristoverskridelsen skyldes en fejl i  

 postgangen mellem de to patentbureauer, hvilket ikke findes at kunne  

 bebrejdes klageren.
 Herefter bestemmes:
 De med EP-patentansøgning nr. 0384.539 bortfaldne  

 rettigheder genoprettes.
