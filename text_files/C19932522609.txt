Almindelige betingelser for Totalentreprise  

 (ABT 93) "Almindelige betingelser for Totalentreprise" er udfærdiget efter  

 indstilling af et udvalg, nedsat af Boligministeriet, med  

 repræsentation for:
BOLIGSELSKABERNES LANDSFORENING BYGGEFAGENES KOOPERATIVE LANDSSAMMENSLUTNING BYGGESOCIETETET DANSK INDUSTRI (TIDLIGERE INDUSTRIRÅDET) OG DET DANSKE  

 HANDELSKAMMER ENTREPRENØRFORENINGEN HÅNDVÆRKSRÅDET PRAKTISERENDE ARKITEKTERS RÅD OG FORENINGEN AF RÅDGIVENDE  

 INGENIØRER AMTSRÅDSFORENINGEN OG KOMMUNERNES LANDSFORENING, KØBENHAVNS  

 KOMMUNE OG FREDERIKSBERG KOMMUNE BOLIGMINISTERIET SAMORDNINGSUDVALGET VEDR.
DEN STATSLIGE EJENDOMSFORVALTNING (SEF)  

 (TIDLIGERE KOORDINATIONSUDVALGET VEDR.
STATSBYGGERI (KVS)) TRAFIKMINISTERIET VOLDGIFTSNÆVNET FOR BYGGE- OG ANLÆGSVIRKSOMHED Indhold:
A.
Aftalegrundlaget          2 B.
Sikkerhedsstillelse og forsikring    3 C.
Entreprisens udførelse        5 D.
Bygherrens betalingsforpligtelse    8 E.
Tidsfristforlængelse og forsinkelse .. .. 9 F.
Arbejdets aflevering         10 G.
Mangler ved arbejdet        . 11 H. 1- og 5-års eftersyn          13 I.
Særligt om ophævelse        . 14 J.
Tvister              . 16 A.
Aftalegrundlaget Almindelige bestemmelser § 1. Almindelige Betingelser for Totalentreprise  

 finder anvendelse på totalentrepriseaftaler indenfor bygge- og  

 anlægsvirksomhed.
 Stk. 2. Ved "totalentreprise" forstås i disse  

 betingelser en entreprise, der omfatter den væsentligste del af  

 projekteringen og de fleste øvrige ydelser ved byggeriet eller  

 anlægget.
 Stk. 3. Fravigelse af betingelserne gælder kun,  

 når det tydeligt og udtrykkeligt angives, på hvilke punkter  

 fravigelse skal ske.
 Stk. 4. Medmindre andet er angivet, indbefatter  

 beløbsangivelser ikke merværdiafgift (moms).
 Stk. 5. Hvis ikke andet er bestemt, forstås ved  

 arbejdsdage alle mandage til og med fredage, der ikke er helligdage.
 Stk. 6. Alle dokumenter affattes på dansk, og alle  

 betegnelser med hensyn til mønt, mål og vægt er danske.  

 Forhandlinger, herunder byggemøder, skal foregå på dansk.  

 Hvis der tillige udfærdiges dokumenter på et andet sprog, og der  

 er uoverensstemmelse i forhold til den danske tekst, gælder den danske  

 tekst.
 Stk. 7. Retsforholdet skal i det hele behandles efter  

 dansk rets regler.
 Stk. 8. Ved "arbejdet" forstås i disse betingelser  

 også projektet, og ved "underentreprenører" også  

 rådgivende teknikere antaget af entreprenøren.
Bygherrens udbud § 2. Ved udbud forstås bygherrens opfordring  

 til at fremkomme med tilbud.
Stk. 2. Der bydes på grundlag af de oplysninger og  

 krav, som indeholdes i udbudsmaterialet.
Dette materiale skal være  

 entydigt og således udformet, at der er klarhed over ydelsernes omfang  

 og indhold.
Bygherren påser, at oplysninger og krav ikke er i strid med  

 lovgivningen, andre offentlige forskrifter, servitutter og andre lignende  

 rettigheder over ejendommen.
Stk. 3. Udbudsmaterialet skal indeholde en tidsplan.
Der  

 kan fastsættes en frist for tilvejebringelse af nødvendige  

 tilladelser fra myndighederne, jf. § 24, stk. 1, nr. 6.
 Stk. 4. Udbudsmaterialet skal indeholde oplysning om  

 eventuelle fortidsminder på ejendommen, jf. § 16.
 Stk. 5. Ved udbud i konkurrence angives, hvilke forhold  

 bygherren tillægger betydning ved bedømmelsen af tilbudene.  

 Nedsættes et bedømmelsesudvalg, skal dets sammensætning  

 angives.
Stk. 6. Ved udbud i konkurrence oplyses størrelsen  

 af det vederlag, der betales for hvert tilbudsprojekt.
Vederlaget udbetales  

 til alle tilbudsgivende umiddelbart efter bedømmelsen.
Det vederlag,  

 der tilfalder den tilbudsgiver, der får entreprisen, fradrages i  

 entreprisesummen ved første udbetaling.
Entreprenørens tilbud § 3. Når flere i forening giver tilbud, er  

 dette bindende én for alle og alle for én.
Stk. 2. Vedståelsesfristen for tilbud i konkurrence  

 er 40 arbejdsdage fra tilbudenes åbning.
Vedståelsesfristen for  

 andre skriftlige tilbud er 40 arbejdsdage fra tilbudets datering.
 Stk. 3. Den, hvis tilbud ikke antages, kan forlange sit  

 tilbud samt sine tegninger, beregninger og beskrivelser tilbageleveret.
 Stk. 4. Opfyldelsen af myndighedskrav, som fremgår  

 af lovbestemmelser, bygningsreglementer, normer og andre alment  

 gældende forskrifter, er omfattet af tilbudet.
 Stk. 5. Hvis bygherren ikke har fastsat en frist for  

 tilvejebringelse af nødvendige tilladelser fra myndighederne, jf. § 2,  

 stk. 3, kan entreprenøren fastsætte sådan frist i  

 tilbudet, jf. § 24, stk. 1, nr. 6.
 Stk. 6. Udgifter i forbindelse med overholdelse af  

 privatretlige rettigheder er medregnet i tilbudet, i det omfang disse  

 fyldestgørende fremgår af udbudsmaterialet.
Stk. 7. Tilbudssummen indeholder betaling for bygherrens  

 anvendelse af tilbudsprojektet til entreprisens gennemførelse og den  

 yderligere projektering, der er nødvendig herfor.
I øvrigt har  

 tilbudsgiver i forhold til bygherren alle rettigheder til projektet.
Stk. 8. Hvis der indhentes mere end 2 tilbud, indgives  

 tilbudene i lukkede kuverter, der åbnes på et forud fastsat  

 tidspunkt.
Hvis tilbudssummen er forlangt indgivet i særskilte  

 kuverter, fastsættes forud også et tidspunkt for åbning af  

 disse.
De bydende er berettiget til at være tilstede ved åbningen  

 af tilbud og priskuverter og til at blive gjort bekendt med tilbudssummerne.
 Stk. 9. Umiddelbart efter afslutning af  

 bedømmelsen af de indkomne tilbud - herunder eventuel teknisk  

 afklaring - og inden indledning af kontraktsforhandlinger orienteres de  

 bydende skriftligt om, hvilken entreprenørs tilbud, bygherren finder  

 fordelagtigst.
Entrepriseaftalen § 4. Aftale om udførelse af en  

 totalentreprise træffes ved skriftlig accept af det afgivne tilbud  

 eller ved et særligt dokument.
Der skal henvises til de dokumenter, som  

 har dannet grundlag for aftalen.
 Stk. 2. Eventuel stempelpligt påhviler  

 bygherren.
 Overdragelse af rettigheder og forpligtelser m.v.
 § 5. Parterne kan overdrage deres rettigheder i  

 henhold til aftalen.
 Stk. 2. Overdrager entreprenøren uforfaldne krav i  

 henhold til aftalen, går transporter, der står i forbindelse med  

 arbejdets udførelse, forud for andre transporter.
 Stk. 3. Uden den anden parts samtykke kan parterne ikke  

 overføre deres forpligtelser til andre.
 Stk. 4. Entreprenøren kan overlade arbejdets  

 udførelse til andre i det omfang, det er sædvanligt eller  

 naturligt, at arbejdet udføres i underentreprise.
 Stk. 5. Hvis det må anses for godtgjort, at et krav  

 vedrørende mangler ikke eller kun med stor vanskelighed kan  

 gennemføres mod entreprenøren, er bygherren berettiget til at  

 gøre kravet gældende direkte mod entreprenørens  

 underentreprenører og leverandører, jf. § 10, stk. 4.
B.
Sikkerhedsstillelse og forsikring Entreprenørens sikkerhedsstillelse § 6. Medmindre andet fremgår af  

 udbudsmaterialet, skal entreprenøren senest 8 arbejdsdage efter  

 entrepriseaftalens indgåelse stille sikkerhed for opfyldelse af sine  

 forpligtelser over for bygherren.
Sikkerheden stilles i form af betryggende  

 bank- eller sparekassegaranti, kautionsforsikring eller på anden  

 betryggende måde.
Stk. 2. Indtil aflevering har fundet sted, skal den  

 stillede sikkerhed svare til 15 pct. af entreprisesummen.
Herefter skal  

 sikkerheden svare til 10 pct. af entreprisesummen.
Stk. 3. Sikkerheden nedskrives, jf. dog § 36, stk. 3, nr.  

 1, til 2 pct. af entreprisesummen 1 år efter afleveringstidspunktet,  

 medmindre bygherren forinden skriftligt har fremsat krav om afhjælpning  

 af mangler.
I så fald nedskrives sikkerheden, når manglerne er  

 afhjulpet.
Stk. 4. Sikkerheden ophører 5 år efter  

 afleveringstidspunktet, jf. dog § 36, stk. 3, nr. 1, medmindre bygherren  

 forinden skriftligt har fremsat krav om afhjælpning af mangler.
I  

 så fald ophører sikkerheden, når manglerne er  

 afhjulpet.
 Stk. 5. Forholdsmæssig frigivelse af sikkerheden  

 skal ske ved afsnitsvis aflevering.
Stk. 6. Hvis bygherren ønsker udbetaling i henhold  

 til den stillede sikkerhed, skal det skriftligt og samtidigt meddeles til  

 entreprenøren og garanten med nøje angivelse af arten og  

 omfanget af den påståede misligeholdelse samt størrelsen  

 af det krævede beløb.
Dette udbetales til bygherren inden 10  

 arbejdsdage fra meddelelsens fremkomst, medmindre entreprenøren  

 forinden over for Voldgiftsnævnet har fremsat begæring om  

 beslutning specielt med henblik på, om bygherrens udbetalingskrav er  

 berettiget.
I så fald gælder reglerne i § 46.
 Stk. 7. Sikkerheden tjener til fyldestgørelse af  

 alle krav, som bygherren har i anledning af aftaleforholdet, herunder krav  

 vedrørende eventuelle ekstraarbejder og tilbagebetaling af for meget  

 udbetalt entreprisesum.
Bygherrens sikkerhedsstillelse § 7. Hvis entreprenøren kræver det,  

 skal bygherren ved private arbejder senest 8 arbejdsdage efter kravets  

 fremsættelse stille sikkerhed for opfyldelse af sine  

 betalingsforpligtelser over for entreprenøren.
Sikkerheden stilles i  

 form af betryggende bank- eller sparekassegaranti, kautionsforsikring eller  

 på anden betryggende måde.
 Stk. 2. Sikkerheden skal svare til 3 måneders  

 gennemsnitsbetaling - dog mindst 10 pct. af entreprisesummen - udregnet  

 således, at entreprisesummen fordeles ligeligt på det antal  

 måneder, som i aftalen er fastsat for arbejdets udførelse.  

 Entreprenøren kan ved udvidelse af aftalen med ekstraarbejder i  

 henhold til § 14 kræve sikkerheden forøget, hvis vederlaget for  

 samtlige ekstraarbejder - bortset fra de allerede betalte - overstiger det  

 halve af 1 måneds gennemsnitsbetaling ifølge den oprindelige  

 aftale.
Stk. 3. Hvis entreprenøren ønsker  

 udbetaling i henhold til den stillede sikkerhed, skal det skriftligt og  

 samtidigt meddeles til bygherren og garanten med angivelse af  

 størrelsen af det krævede beløb.
Dette udbetales til  

 entreprenøren inden 10 arbejdsdage fra meddelelsens fremkomst,  

 medmindre bygherren forinden over for Voldgiftsnævnet har fremsat  

 begæring om beslutning specielt med henblik på, om  

 entreprenørens udbetalingskrav er berettiget.
I så fald  

 gælder reglerne i § 46.
 Stk. 4. Sikkerheden tjener til fyldestgørelse af  

 alle de krav, som entreprenøren har i anledning af aftaleforholdet,  

 herunder krav vedrørende eventuelle ekstraarbejder.
Forsikring § 8. Bygherren tegner og betaler sædvanlig  

 brand- og stormskadeforsikring fra arbejdets påbegyndelse, indtil  

 mangler, der er påvist ved afleveringen, er afhjulpet.
På  

 entreprenørens anmodning skal denne og eventuelle  

 underentreprenører medtages som sikrede på forsikringspolicen.  

 Forsikringen skal omfatte samtlige entreprenørers arbejde på den  

 bygning eller det anlæg, entrepriseaftalen vedrører.
Ved om-  

 eller tilbygning skal forsikringen dække skade på arbejdet samt  

 på den bygning eller det anlæg, der er genstand for om- eller  

 tilbygning.
 Stk. 2. Offentlige bygherrer kan kræve sig stillet  

 som selvforsikrer.
 Stk. 3. Entreprenøren og eventuelle  

 underentreprenører skal have sædvanlig ansvarsforsikring for  

 skader, for hvilke der er ansvar efter dansk rets almindelige regler.  

 Entreprenøren skal på anmodning dokumentere, at forsikringen er  

 i kraft.
C.
Entreprisens udførelse Arbejdsplan og afsætning § 9. Entreprenøren skal snarest muligt i  

 samarbejde med bygherren udarbejde en arbejdsplan.
 Stk. 2. Entreprenøren foretager alle  

 afsætninger, medmindre andet er aftalt.
Entreprenørens ydelse § 10. Arbejdet skal udføres i  

 overensstemmelse med aftalen, fagmæssigt korrekt eller i  

 overensstemmelse med bygherrens eventuelle anvisninger efter § 15. Materialer  

 skal - for så vidt disses beskaffenhed ikke er anført -  

 være af sædvanlig god kvalitet.
 Stk. 2. Entreprenøren skal levere alle materialer  

 og præstere alle fornødne biydelser til arbejdets  

 færdiggørelse.
Stk. 3. Materialer og andre leverancer, som er bestemt  

 til indføjelse i arbejdet, skal leveres af entreprenøren uden  

 ejendomsforbehold.
Når de pågældende genstande er leveret  

 på byggepladsen, tilhører de bygherren.
Stk. 4. Materialer og andre leverancer til arbejdet skal  

 være leveret med 5 års leverandøransvar for mangler ved  

 leverancen, jf. dog § 36, stk. 3, nr. 2. Ansvarsperioden regnes fra  

 afleveringen af arbejdet og begrænses således, at  

 leverandørens ansvar ophører senest 6 år efter levering  

 til lager eller videresalg.
Leverandøren skal endvidere have  

 anerkendt, dels at mangelskrav under de i § 5, stk. 5, nævnte  

 omstændigheder skal kunne gøres gældende direkte mod  

 leverandøren, dels at tvister vedrørende mangler ved en  

 leverance kan behandles ved Voldgiftsretten for bygge- og  

 anlægsvirksomhed.
Tilsvarende gælder rådgivende teknikere  

 antaget af entreprenøren, jf. § 1, stk. 8.
Stk. 5. Entreprenøren kan undlade at opfylde  

 bestemmelsen i stk. 4, hvis dette vil medføre betydelig merudgift for  

 ham eller væsentlig forsinkelse af arbejdet, eller det ved mindre  

 omfattende leverancer vil være besværligt at kontrollere  

 overholdelsen af bestemmelsen.
Bygherren skal ved væsentlige leverancer  

 have meddelelse om undladelsen.
Projektgennemgang, dokumentation og prøver § 11. Projektgennemgang foretages, såfremt  

 en af parterne ønsker det.
I entrepriseaftalen kan fastsættes  

 bestemmelser om arten og omfanget af prøver og om den dokumentation  

 for arbejdets udførelse, for udførte anlæg, for anvendte  

 materialers oprindelse og egenskaber og for udførte prøver, som  

 entreprenøren skal afgive.
Bestemmelser herom kan indgå i en  

 udbudskontrolplan.
Deltagelse i projektgennemgangen samt tilvejebringelse af  

 dokumentationen og prøverne er et led i entreprenørens  

 ydelse.
Stk. 2. Bygherren kan under arbejdets udførelse og  

 ved afleveringen forlange yderligere prøver.
Også i  

 sådanne tilfælde skal entreprenøren stille  

 fornødent mandskab til disposition ved prøvernes udtagning og  

 undersøgelse.
Hvis de yderligere prøver viser  

 kontraktmæssig ydelse, skal bygherren betale herfor som ekstraarbejde.  

 I modsat fald skal entreprenøren betale bygherrens udgifter.
Stk. 3. Entreprenøren skal give bygherren og  

 dennes tilsyn adgang til de arbejdspladser og produktionssteder, hvor  

 arbejdet udføres.
Bygherren kan endvidere kræve de oplysninger,  

 der er nødvendige til at bedømme ydelsen.
Stk. 4. Bygherren og dennes tilsyn kan under arbejdets  

 gang kassere ikke kontraktmæssige arbejder eller materialer.
Denne  

 kassation skal ske så hurtigt som muligt.
 Stk. 5. Entreprenøren skal løbende foretage  

 oprydning og rømning og skal omgående fjerne kasserede  

 materialer fra byggepladsen.
 Arbejdets forringelse m.v.
Vedligeholdelse § 12. Forringes, ødelægges eller  

 bortkommer arbejdet eller dele af dette inden afleveringen, skal  

 entreprenøren for egen regning sørge for kontraktmæssig  

 ydelse, medmindre forholdet kan henføres til bygherren.
Hvis bygherren  

 leverer materialer til entreprenørens arbejde, gælder det samme  

 vedrørende disse i tiden fra entreprenørens modtagelse heraf og  

 indtil arbejdets aflevering.
 Stk. 2. Skader, som entreprenører forvolder  

 på hinandens arbejde, materialer og materiel, er bygherren  

 uvedkommende.
 Stk. 3. Entreprenøren skal vedligeholde det  

 udførte arbejde indtil afleveringen.
 Stk. 4. For arbejder eller dele af disse, der tages i  

 brug før afleveringen, gælder reglerne i stk. 1-3 indtil  

 ibrugtagningen.
Forhold til myndigheder § 13. Entreprenøren sørger for  

 nødvendig godkendelse af projektet og for at underrette bygherren i  

 fornødent omfang herom.
I det omfang, det aftales, at  

 entreprenøren tillige skal afholde udgifterne til gebyrer m.v. i  

 forbindelse hermed, reguleres tilbudssummen som følge af  

 indførelse eller ophævelse af eller ændringer i gebyrer  

 m.v., som er gennemført efter tilbudets afgivelse.
 Stk. 2. Entreprenøren sørger for  

 anmeldelser, ansøger om tilladelser, rekvirerer syn og fremskaffer  

 attester, der vedrører selve arbejdets udførelse, og afholder  

 udgiften herved.
Ændringer i arbejdet § 14. Bygherren kan forlange ændringer i  

 arbejdets art og omfang, når ændringen har naturlig  

 sammenhæng med de aftalte ydelser.
Entreprenøren har ret til at  

 udføre sådanne ændringer, medmindre bygherren  

 påviser særlige forhold, der begrunder, at bygherren lader andre  

 udføre arbejdet.
Stk. 2. Bygherrens krav om ændring skal  

 fremsættes skriftligt.
Det samme gælder parternes eventuelle krav  

 om forandringer i aftalen med hensyn til pris, tid og sikkerhed som  

 følge af ændringen.
Der træffes snarest skriftlig  

 tillægsaftale om ændringen.
Forhandlinger herom må ikke  

 medføre forsinkelse af arbejdets udførelse.
 Stk. 3. Vedrører ændringerne arbejder,  

 hvorom der gælder enhedspriser, reguleres den aftalte entreprisesum i  

 overensstemmelse hermed, medmindre der træffes anden aftale, jf. stk.  

 2. Regulering efter enhedspriser skal dog kun ske, inden for +/- 15 pct. af  

 entreprisesummen og inden for +/- 100 pct. af de enkelte poster i  

 tilbudslisten.
 Stk. 4. Udover tilfældene nævnt i stk. 3,  

 udføres ændringsarbejde som regningsarbejde, medmindre andet er  

 aftalt.
Stk. 5. Ved formindskelse af arbejdets omfang skal  

 entreprenøren godskrive bygherren de udgifter, som spares eller burde  

 have været sparet.
Vedrører formindskelsen arbejder, hvorom der  

 gælder enhedspriser, jf. stk. 3, skal dette dog kun ske i det omfang,  

 mindrearbejdet medfører, at entreprisesummen formindskes med mere end  

 15 pct.
Uklarheder, hindringer eller lignende forhold § 15. Entreprenøren skal indhente  

 bygherrens afgørelse, hvis aftalen og dennes grundlag ikke yder  

 tilstrækkelig vejledning til udførelse af arbejdet.
 Stk. 2. Finder entreprenøren, at arbejdet ikke kan  

 udføres i overensstemmelse med den indgåede aftale, skal  

 entreprenøren snarest muligt underrette bygherren og følge  

 dennes anvisninger.
Stk. 3. Entreprenøren skal snarest muligt  

 underrette bygherren, hvis der opstår forhold, som hindrer eller  

 vanskeliggør arbejdet eller gør det nærliggende, at  

 bygherren påføres ulempe eller tab, herunder pådrager sig  

 ansvar over for tredjemand.
Hvis der ikke er tid til at indhente bygherrens  

 anvisninger, skal entreprenøren - mod fornøden  

 forlængelse af tidsfrister og mod betaling herfor - bedst muligt  

 træffe foranstaltninger for at undgå, at bygherren lider tab.
Stk. 4. Udbudsmaterialet skal indeholde oplysninger om  

 foretagne undersøgelser vedrørende grundvands- og  

 jordbundsforhold, forurening eller andre hindringer.
I det omfang  

 udbudsmaterialet ikke indeholder fyldestgørende oplysninger om  

 hindringerne, skal foranstaltningerne herimod og ulemperne herved betales som  

 ekstraarbejder.
Stk. 5. Hvis der trods gennemførelse af  

 sådanne forundersøgelser, der er rimelige eller sædvanlige  

 under hensyntagen til grundens karakter, beliggenhed og tidligere anvendelse,  

 viser sig uforudsete forhold, som medfører offentlige påbud  

 eller forbud, der hindrer arbejdets videreførelse eller gør  

 denne urimelig byrdefuld for bygherren, kan denne afbestille entreprisen mod  

 godtgørelse til entreprenøren.
Godtgørelsen omfatter  

 ikke entreprenørens mistede fortjeneste ved ikke at fuldføre  

 arbejdet, men alene det øvrige tab, entreprenøren lider.
Fortidsminder § 16. Entreprenøren skal drage omsorg for,  

 at jordfaste fortidsminder ikke beskadiges, ændres eller flyttes.
 Stk. 2. Entreprenøren skal straks anmelde fund af  

 fortidsminder til rigsantikvaren og bygherren, og arbejdet skal standses i  

 det omfang, det berører fortidsmindet.
 Stk. 3. Entreprenøren skal sørge for, at  

 genstande, der findes under arbejdet, afleveres til bygherren.
 Stk. 4. Stk. 1-3 gælder også ved fund af vrag  

 og faste fortidsminder på havbunden.
Bygherrens tilsyn § 17. Bygherrens tilsyn repræsenterer  

 bygherren over for entreprenøren med hensyn til arbejdets  

 udførelse.
Tilsynet kan give og modtage meddelelser vedrørende  

 arbejdet samt godkende eller kassere materialer eller arbejder.
Entreprenørens kontrol § 18. Selvom bygherren deltager i  

 projektgennemgang eller fører tilsyn med entreprenørens  

 arbejde, medfører dette ikke nogen indskrænkning i  

 entreprenørens ansvar for projektet eller arbejdet i  

 øvrigt.
Byggemøder § 19. Medmindre andet aftales, indkalder  

 entreprenøren til byggemøder med bygherren og udarbejder  

 referater, der snarest muligt sendes til bygherren.
Spilddage § 20. På hvert byggemøde  

 opgøres med angivelse af årsag det antal arbejdsdage - spilddage  

 - hvor arbejdet helt eller delvis har ligget stille.
 Tilkaldelse af bygherren og entreprenøren.
Parternes ophold i udlandet § 21. Bygherren og entreprenøren skal over  

 for hinanden angive, hvortil henvendelse kan ske, og hvorfra bygherren og  

 dennes tilsyn, henholdsvis entreprenøren eller dennes  

 stedfortræder, skal kunne tilkaldes.
 Stk. 2. Hvis bygherren eller entreprenøren er  

 bosat i udlandet, eller bosætter sig der efter aftalens  

 indgåelse, skal den pågældende part opgive en person med  

 bopæl eller hjemsted her i landet, der kan foretage økonomisk  

 bindende dispositioner på partens vegne, mod hvem søgsmål  

 kan rettes på partens vegne, og med hvem alle forhandlinger på  

 den pågældende parts vegne kan føres med bindende  

 virkning.
D.
Bygherrens betalingsforpligtelse Betaling § 22. Efter skriftlig anmodning til bygherren har  

 entreprenøren én gang hver måned ret til betaling for  

 udført arbejde m.v.
Bygherren skal senest 15 arbejdsdage fra  

 modtagelse af anmodningen, jf. § 11, betale det beløb, der på  

 byggepladsen er ydet kontraktmæssige arbejder og materialer for.
Stk. 2. Entreprenøren kan - efter samme regler som  

 anført i stk. 1 - tillige kræve betaling for materialer m.v.,  

 som er købt af entreprenøren og ikke er leveret på  

 byggepladsen.
Hvis bygherren kræver det, skal entreprenøren  

 stille sikkerhed for kontraktmæssig levering, jf. § 6.  

 Sikkerhedsstillelsen størrelse skal svare til den krævede  

 betaling - inklusive moms - for de ikke-leverede materialer.
 Stk. 3. Betaling for materialer m.v. mere end 20  

 arbejdsdage før deres anvendelse på byggepladsen kan alene  

 kræves, hvis der er oplyst herom i tilbudet.
Stk. 4. I stedet for betaling efter stk. 1 kan det  

 aftales, at betaling skal ske efter en betalingsplan.
Betalingsplanen  

 følger tidsplanen og fastsætter, til hvilke tidspunkter  

 entreprisesummen eller dele deraf skal udbetales.
Betalingsplanen kan i  

 stedet angive, ved hvilke stadier og med hvilke beløb entreprisesummen  

 eller dele deraf skal udbetales.
Betaling skal finde sted til de aftalte  

 tidspunkter m.v., forudsat at det arbejde, betalingen angår, er  

 præsteret.
 Stk. 5. Hvis der ved et ekstraarbejde ikke træffes  

 aftale om tidspunktet for betaling, kan betaling kræves efter reglen i  

 stk. 1.
Stk. 6. Hvis aftalen bestemmer, at entreprisesummen skal  

 reguleres som følge af ændringer i indeks,  

 overenskomstmæssige arbejdslønninger, materialepriser m.v.,  

 finder reguleringen sted i forbindelse med betalingen for de dele af  

 arbejdet, der berøres af ændringen.
Reguleringen sker på  

 grundlag af entreprenørens dokumenterede opgørelse.
Stk. 7. Efter afleveringen fremsender  

 entreprenøren en endelig og fuldstændig opgørelse,  

 herunder over tilgodehavender for alle ekstraarbejder.
Efter at bygherren har  

 modtaget denne slutopgørelse, kan entreprenøren ikke fremkomme  

 med yderligere krav - bortset fra sådanne, der er taget specificeret  

 forbehold om i slutopgørelsen.
Stk. 8. Ved byggearbejder, herunder også  

 grundmodningsarbejder, skal slutopgørelsen fremsendes til bygherren  

 senest 35 arbejdsdage efter afleveringen.
Ved anlægsarbejder - bortset  

 fra dem, der er nævnt i § 36, stk. 1 - er fristen for fremsendelse af  

 slutopgørelse 60 arbejdsdage.
Stk. 9. Hvis slutopgørelsen ikke er kommet frem  

 til bygherren inden udløbet af tidsrummet nævnt i stk. 8, kan  

 denne skriftligt kræve opgørelsen fremsendt inden 10  

 arbejdsdage.
Fremsendes opgørelsen herefter ikke til bygherren inden  

 udløbet af denne frist, fortaber entreprenøren krav på  

 vederlag for ekstraarbejder, der udføres som regningsarbejder, samt  

 for løn- og prisstigninger.
 Stk. 10. Entreprenørens slutopgørelse skal  

 betales senest 15 arbejdsdage fra modtagelsen.
Stk. 11. Entreprenørens tilgodehavende forrentes  

 fra forfaldsdagen med rentelovens rentesats.
Fristen i stk. 1 er  

 løbedage.
 Stk. 12. Finder bygherren, at et krævet  

 beløb ikke er forfaldent, skal han straks give entreprenøren  

 skriftlig meddelelse herom.
 Stk. 13. I tilfælde af uenighed om en  

 opgørelse skal bygherren betale tilgodehavender, som parterne er enige  

 om.
 Stk. 14. Hvis der mellem parterne er uenighed om  

 bygherrens adgang til at holde betalinger tilbage eller foretage modregning i  

 entreprenørens betalingskrav, finder reglerne i § 46 anvendelse, hvis  

 en part begærer det.
 Stk. 15. Hvis det er nødvendigt for at forhindre  

 arbejdets standsning, kan bygherren for entreprenørens regning  

 udbetale arbejdsløn, som entreprenørens ansatte har til  

 gode.
Entreprenørens ret til at standse arbejdet § 23. Hvis bygherren ikke har betalt forfaldne  

 beløb ved betalingsfristens udløb, kan entreprenøren  

 efter skriftligt varsel på 5 arbejdsdage standse arbejdet.
 Stk. 2. Entreprenøren kan endvidere straks standse  

 arbejdet ved bygherrens konkurs eller betalingsstandsning, eller hvis der  

 åbnes forhandlinger om tvangsakkord, eller bygherrens økonomiske  

 forhold i øvrigt viser sig at være sådanne, at denne  

 må antages at være ude af stand til at opfylde entrepriseaftalen.  

 Det er dog en betingelse, at bygherren ikke har stillet - eller på  

 entreprenørens opfordring ikke straks stiller - betryggende sikkerhed  

 for opfyldelsen af den resterende del af aftalen.
E.
Tidsfristforlængelse og forsinkelse Entreprenørens ret til  

 tidsfristforlængelse § 24. Entreprenøren har ret til  

 forlængelse af tidsfrister ved forsinkelse af arbejdet, der er en  

 følge af 1)	ændringer i arbejdets art og omfang, som kræves af  

 bygherren, jf. § 14, 2)	bygherrens forhold, 3)	forhold, der opstår uden entreprenørens skyld, og over  

 hvilke entreprenøren ikke er herre, f.eks. krig, usædvanlige  

 naturbegivenheder, brand, strejker, lockout eller hærværk, 4)	nedbør, lav temperatur, stærk vind eller andet vejrlig,  

 som forhindrer eller forsinker arbejdet, når sådant vejrlig  

 forekommer i væsentligt større omfang, end det er  

 sædvanligt for den pågældende årstid og egn, 5)	offentlige påbud eller forbud, som ikke skyldes  

 entreprenørens egne forhold, eller 6)	at nødvendige tilladelser fra myndighederne til byggesagens  

 gennemførelse ikke foreligger senest 30 arbejdsdage efter, at  

 fyldestgørende projektmateriale er blevet indsendt til myndighederne,  

 medmindre anden frist er aftalt, jf. § 2, stk. 3, og § 3, stk. 5.
 Stk. 2. Entreprenøren skal dog søge  

 forsinkelsen undgået eller begrænset ved sådanne  

 dispositioner, som med rimelighed kan kræves.
Stk. 3. Anser entreprenøren sig berettiget til  

 forlængelse af en frist, skal bygherren snarest muligt underrettes  

 skriftligt.
Entreprenøren skal på forlangende godtgøre,  

 at den indtrådte forsinkelse skyldes det påberåbte  

 forhold.
Entreprenørens hæftelse ved forsinkelse § 25. Forsinkelse, som ikke giver  

 entreprenøren ret til tidsfristforlængelse, er  

 ansvarspådragende.
 Stk. 2. Hvis der er fastsat dagbod eller andre  

 særlige sanktionsbestemmelser, kan erstatningskrav for forsinkelse ikke  

 rejses herudover.
 Stk. 3. Er der ikke fastsat dagbod eller andre  

 sanktionsbestemmelser, opgøres bygherrens tab efter dansk rets  

 almindelige erstatningsregler.
Bygherrens ret til tidsfristforlængelse § 26. Bygherren har ret til forlængelse af  

 tidsfrister ved forsinkelse af arbejdet, der er en følge af, at  

 bygherren eller anden entreprenør udsættes for forholdene  

 nævnt i § 24, stk. 1, nr. 3, 4 eller 5. Bygherren har samme ret ved  

 ændringer som nævnt i § 24, stk. 1, nr. 1.
 Stk. 2. Bygherren skal dog søge forsinkelsen  

 undgået eller begrænset ved sådanne dispositioner, som med  

 rimelighed kan kræves.
Stk. 3. Anser bygherren sig berettiget til  

 forlængelse af en frist, skal entreprenøren snarest muligt  

 underrettes skriftligt.
Bygherren skal på forlangende godtgøre,  

 at den indtrådte forsinkelse skyldes det påberåbte  

 forhold.
Bygherrens hæftelse ved forsinkelse § 27. Entreprenøren har ret til erstatning  

 for det lidte tab, hvis forsinkelsen skyldes 1)	Bygherrens forhold, jf. § 24, stk. 1, nr. 2, og denne har udvist  

 fejl og forsømmelse, eller 2)	anden entreprenørs ansvarspådragende forsinkelse, jf. §  

 25, stk. 1, eller anden aftaleparts ansvarspådragende  

 forsinkelse.
Stk. 2. Entreprenøren har ret til  

 godtgørelse, hvis årsagen til forsinkelsen kan henføres  

 til 1)	§ 24, stk. 1, nr. 1,5 eller 6 eller Godtgørelsen udgør det tab,  

 entreprenøren har lidt, dog uden entreprenørens mistede  

 fortjeneste ved ikke at kunne udføre andre arbejder i  

 forsinkelsesperioden eller lignende videregående tab.
 Stk. 3. Kan forsinkelsens årsag henføres til  

 § 24, stk. 1, nr. 3, eller nr. 4, har entreprenøren hverken ret til  

 erstatning eller godtgørelse.
F.
Arbejdets aflevering Afleveringsforretningen § 28. Umiddelbart inden arbejdets  

 færdiggørelse skal entreprenøren give bygherren skriftlig  

 meddelelse om tidspunktet herfor (færdigmelding). Entreprenøren  

 skal samtidig med fremsendelse af færdigmeldingen indkalde til en  

 afleveringsforretning, medmindre det er aftalt, at indkaldelsen foretages af  

 bygherren, jf. stk. 3. Afleveringsforretningen finder sted på det  

 tidspunkt, der er fastsat i indkaldelsen, medmindre bygherren straks ved  

 modtagelsen af indkaldelsen gør indsigelser mod tidspunktet.
I  

 så fald afholdes afleveringsforretningen senest 10 arbejdsdage efter  

 det angivne tidspunkt for færdiggørelse, medmindre der  

 træffes aftale om et andet tidspunkt.
Stk. 2. Arbejdet anses for afleveret til bygherren  

 når afleveringsforretning har fundet sted, medmindre der ved denne er  

 påvist væsentlige mangler.
Er dette tilfældet, afholdes ny  

 afleveringsforretning, når entreprenøren har givet bygherren  

 skriftlig meddelelse om, at manglerne er afhjulpet, jf. stk. 1 og stk. 3.
Stk. 3. Er det aftalt, at bygherren indkalder til  

 afleveringsforretning, skal denne indkalde entreprenøren til en  

 afleveringsforretning, der skal finde sted senest 10 arbejdsdage efter det  

 angivne tidspunkt for færdiggørelse.
Indkalder bygherren ikke  

 som anført til afleveringsforretningen, anses arbejdet for afleveret  

 10 arbejdsdage efter det angivne tidspunkt for færdiggørelse.  

 Tilsvarende gælder for ny afleveringsforretning som nævnt i stk.  

 2, 2. pkt.
Afleveringsprotokol § 29. Ved afleveringsforretningen udfærdiges  

 et dokument (afleveringsprotokol), hvori anføres påberåbte  

 mangler ved arbejdet og eventuelle andre forhold, påpeget af bygherren.  

 I tilknytning hertil anføres entreprenørens mulige  

 bemærkninger.
Parternes stillingtagen til, om arbejdet er afleveret,  

 skal fremgå af dokumentet.
 Stk. 2. Dokumentet underskrives af bygherren og  

 entreprenøren.
Stk. 3. Hvis en part ikke er repræsenteret ved  

 afleveringsforretningen, kan denne gennemføres uden den  

 pågældende parts medvirken.
Den mødte part skal snarest  

 muligt give den anden part skriftlig underretning om afleveringsforretningens  

 gennemførelse og om indholdet af afleveringsprotokollen.
G.
Mangler ved arbejdet Mangelsbegrebet § 30. Er arbejdet ikke udført i  

 overensstemmelse med aftalen, fagmæssigt korrekt eller i  

 overensstemmelse med bygherrens eventuelle anvisninger efter § 15, foreligger  

 der en mangel.
Det samme gælder, hvis entreprenøren ikke har  

 leveret anden aftalt ydelse i forbindelse med arbejdet.
Stk. 2. Hvis materialer ikke er som aftalt eller af  

 sædvanlig god kvalitet, jf. § 10, stk. 1, foreligger der en mangel.  

 Dette gælder dog ikke 1)	når entreprenøren i tilfælde af frit  

 materialevalg godtgør, at kontraktmæssigt materiale ikke findes  

 eller ikke kan skaffes på grund af krig, indførselsforbud eller  

 lignende, eller I tilfældene 1) og 2) skal entreprenøren  

 snarest muligt underrette bygherren om opståede eller mulige  

 hindringer, jf. § 15.
 Stk. 3. Arbejdet skal i alle tilfælde have de  

 egenskaber, som er tilsikret ifølge aftalen.
 Stk. 4. Afleveringstidspunktet er afgørende for,  

 om arbejdet lider af mangler, hvad enten disse på dette tidspunkt kan  

 konstateres eller er skjulte.
Mangler påvist ved afleveringen § 31. Entreprenøren har pligt og ret til at  

 afhjælpe mangler, der påvises ved afleveringen.
Stk. 2. Bygherren skal skriftligt fastsætte en  

 frist til afhjælpning af påviste mangler.
Fristens længde  

 fastsættes under hensyntagen til manglernes art og omfang samt  

 forholdene i øvrigt.
Entreprenøren skal give bygherren  

 skriftlig meddelelse, når manglerne er afhjulpet.
 Stk. 3. Hvis bygherren efter udløbet af fristen  

 nævnt i stk. 2 - eller efter at have modtaget entreprenørens  

 meddelelse om, at afhjælpning har fundet sted - mener, at manglerne  

 ikke er afhjulpet, skal bygherren inden 10 arbejdsdage skriftligt meddele  

 entreprenøren, hvilke mangler der stadig påberåbes.
 Stk. 4. Afhjælper entreprenøren herefter  

 ikke straks de påviste mangler, har bygherren ret til at lade dem  

 udbedre for entreprenørens regning eller kræve afslag i  

 entreprisesummen, jf. § 34.
Mangler påvist efter afleveringen § 32. Entreprenøren har i 5 år efter  

 afleveringen pligt og ret til at afhjælpe mangler, der påvises  

 efter afleveringen, jf. dog § 36, stk. 3, nr. 3.
Stk. 2. Bygherren kan kun påberåbe sig  

 sådanne mangler, hvis entreprenøren har fået skriftlig  

 meddelelse herom inden rimelig tid efter, at manglerne er eller burde  

 være opdaget.
Dette gælder dog ikke, hvis entreprenøren  

 har gjort sig skyldig i groft uforsvarligt forhold.
Stk. 3. Bygherren skal skriftligt fastsætte en  

 frist til afhjælpning af påviste mangler.
Fristens længde  

 fastsættes under hensyntagen til manglernes art og omfang samt  

 forholdene i øvrigt.
Entreprenøren skal give bygherren  

 skriftlig meddelelse, når manglerne er afhjulpet.
Afhjælpning af  

 en mangel kan udskydes til foretagelse sammen med afhjælpning af  

 eventuelle mangler, konstateret ved 1-års eftersynet, forudsat at  

 manglen ikke forværres derved, og at udskydelsen ikke medfører  

 ulempe for bygherren.
 Stk. 4. Foretager entreprenøren ikke inden  

 udløbet af fristen nævnt i stk. 3 afhjælpning af de  

 påberåbte mangler, har bygherren ret til at lade dem udbedre for  

 entreprenørens regning eller kræve afslag i entreprisesummen,  

 jf. § 34.
Stk. 5. Bygherren kan lade mangler udbedre for  

 entreprenørens regning, når afhjælpning er  

 uopsættelig, og entreprenøren ikke er i stand til umiddelbart at  

 foretage afhjælpning.
Det samme gælder, når bygherren har  

 grund til at antage, at entreprenøren ikke foretager afhjælpning  

 på rette måde eller uden ufornødent ophold.
 Bortfald af entreprenørens  

 afhjælpningspligt m.v.
§ 33. Entreprenørens  

 afhjælpningspligt og bygherrens adgang til at foretage udbedring for  

 entreprenørens regning, jf. §§ 31 og 32, bortfalder, hvis  

 afhjælpning er forbundet med uforholdsmæssigt store udgifter.
Ved  

 bedømmelsen heraf skal der tages hensyn til bygherrens interesse i, at  

 aftalen opfyldes.
Bygherren bevarer dog i alle tilfælde retten til  

 afslag, jf. § 34.
Bygherrens ret til afslag i entreprisesummen § 34. Afhjælper entreprenøren ikke  

 mangler som anført i § 31, stk.4, og § 32, stk. 4, kan bygherren - i  

 stedet for at lade manglerne udbedre for entreprenørens regning -  

 kræve et afslag i entreprisesummen.
Bygherren har endvidere ret til  

 afslag i entreprisesummen, hvis afhjælpning er umulig, samt i  

 tilfældene nævnt i § 33.
 Stk. 2. Afslaget beregnes som udgangspunkt som det  

 beløb, det ville have kostet af afhjælpe manglerne.
 Stk. 3. Hvis afhjælpning af mangler er umulig eller  

 er forbundet med uforholdsmæssigt store udgifter, fastsættes  

 afslaget efter bygherrens valg skønsmæssigt eller på en af  

 følgende måder:
1)	enten som forskellen mellem den aftalte entreprisesum og den  

 entreprisesum, der måtte antages at være blevet aftalt, hvis der  

 var indgået aftale om arbejdet i den foreliggende stand, 2)	eller som forskellen mellem det aftalte arbejdes værdi uden  

 mangler og arbejdets værdi i den foreliggende stand.
 Stk. 4. Om bygherrens adgang til at hæve  

 entrepriseaftalen som følge af mangler gælder reglerne i §  

 40.
Entreprenørens ansvar for følgeskader § 35. Entreprenøren er erstatningsansvarlig  

 for tab, der er en følge af mangler ved arbejdet, hvis manglerne  

 skyldes fejl eller forsømmelser fra entreprenørens side, eller  

 hvis manglerne angår egenskaber, som ifølge aftalen må  

 anses for tilsikret.
 Stk. 2. Entreprenøren hæfter ikke for  

 driftstab, avancetab eller andet indirekte tab.
Mangelsansvarets ophør § 36. Ved byggearbejder og anlægsarbejder i  

 tilslutning hertil skal bygherrens krav mod entreprenøren som  

 følge af mangler fremsættes senest 5 år efter arbejdets  

 aflevering.
Efter dette tidspunkt kan bygherren ikke rejse krav mod  

 entreprenøren.
Bestemmelserne i lov nr. 274 af 22. december 1908 om  

 forældelse af visse fordringer finder ikke anvendelse i disse  

 tilfælde.
Stk. 2. Bygherrens krav bevares dog for dele af arbejdet,  

 for hvilket det gælder, 1)	at entreprenøren har påtaget sig at indestå i  

 længere tid, 2)	at det ved afleveringen konstateres, at aftalt kvalitetssikring har  

 svigtet væsentligt, eller 3)	at der foreligger groft uforsvarligt forhold fra  

 entreprenørens side.
Stk. 3. Ved anlægsarbejder - bortset fra dem, der  

 er nævnt i stk. 1 - ophører mangelsansvaret efter dansk rets  

 almindelige regler, medmindre andet er fastsat i udbudsmaterialet.
Hvis  

 mangelsansvaret herefter ophører efter dansk rets almindelige regler,  

 skal følgende gælde:
 1)	Reglen i § 6, stk. 3, om nedskrivning af sikkerheden ændres  

 til, at sikkerheden ophører.
 2)	Entreprenøren kan undlade at opfylde bestemmelsen i § 10,  

 stk. 4, om leverandøransvar.
 3)	Tidsrummet for afhjælpningspligt og -ret, jf. § 32, stk. 1,  

 ændres til 1 år.
 4)	Bestemmelsen i § 38 om 5-års eftersyn finder ikke  

 anvendelse.
H. 1- og 5-års eftersyn 1-års eftersyn § 37. Bygherren indkalder entreprenøren til  

 en gennemgang af arbejdet, som skal finde sted senest et år efter  

 afleveringen.
5-års eftersyn § 38. Bygherren indkalder entreprenøren til  

 en afsluttende gennemgang af arbejdet, som skal finde sted senest 30  

 arbejdsdage før udløbet af en periode på 5 år efter  

 afleveringen, jf. dog § 36, stk. 3, nr. 4.
 Stk. 2. Har bygherren ikke indkaldt som nævnt i  

 stk. 1, kan entreprenøren indkalde bygherren til eftersynet.  

 Indkaldelsen skal være skriftlig og ske med mindst 10 arbejdsdages  

 varsel.
Fælles regler for eftersyn § 39. Indkaldelse til eftersyn ifølge §§ 37  

 og 38, stk. 1, skal være skriftlig og ske med højst 60 og mindst  

 20 arbejdsdages varsel.
 Stk. 2. I forbindelse med eftersyn udfærdiges et  

 dokument (eftersynsprotokol), hvori anføres påberåbte  

 mangler ved arbejdet og eventuelle andre forhold, påpeget af bygherren.  

 I tilknytning hertil anføres entreprenørens mulige  

 bemærkninger.
 Stk. 3. Dokumentet underskrives af bygherren og  

 entreprenøren.
Stk. 4. Hvis en part ikke er repræsenteret ved  

 eftersynet, kan dette gennemføres uden den pågældende  

 parts medvirken.
Den mødte part skal snarest muligt give den anden  

 part skriftlig underretning om eftersynets gennemførelse og om  

 indholdet af eftersynsprotokollen.
I.
Særligt om ophævelse Bygherrens hæveret § 40. Bygherren kan - efter skriftligt  

 påkrav til entreprenøren - hæve  

 entrepriseaftalen 1)	hvis der - uden ret til tidsfristforlængelse - foreligger en  

 væsentlig forsinkelse fra entreprenørens side med hensyn til  

 arbejdets udførelse, og forsinkelsen medfører betydelig ulempe  

 for bygherren, eller 2)	hvis der fra entreprenørens side i øvrigt foreligger  

 væsentlig forsinkelse med hensyn til forhold af afgørende  

 betydning for bygherren, medmindre dennes interesser er tilstrækkeligt  

 tilgodeset på anden måde, f.eks. gennem adgangen til at standse  

 betalingerne eller ved stillet sikkerhed, eller 3)	hvis det udførte arbejde er af en sådan kvalitet, at  

 bygherren har grund til at antage, at entreprenøren ikke vil  

 være i stand til at udføre arbejdet uden væsentlige  

 mangler.
Entreprenørens hæveret § 41. Entreprenøren kan - efter skriftligt  

 påkrav til bygherren - ved væsentlig forsinkelse hæve  

 entrepriseaftalen i det tilfælde, der er nævnt i § 24, stk. 1,  

 nr. 2, hvis bygherren ikke udfolder rimelige bestræbelser for at fremme  

 arbejdet mest muligt.
Stk. 2. Entreprenøren kan endvidere - efter  

 skriftligt påkrav til bygherren - hæve entrepriseaftalen, hvis  

 der fra bygherrens side foreligger væsentlig forsinkelse med hensyn til  

 forhold af afgørende betydning for entreprenøren.
Aftalen kan  

 dog ikke hæves, hvis entreprenørens interesser er  

 tilstrækkeligt tilgodeset gennem adgangen til at standse arbejdet eller  

 ved stillet sikkerhed.
 Konkurs, betalingsstandsning, tvangsakkord m.v.
 § 42. Ved en parts konkurs kan den anden part  

 straks hæve aftalen, i det omfang konkurslovens regler ikke er til  

 hinder derfor.
 Stk. 2. Hvis boet har ret til at indtræde i aftalen  

 i medfør af konkurslovens regler, skal boet efter forespørgsel  

 inden for en frist på 5 arbejdsdage give meddelelse om, hvorvidt det  

 vil indtræde.
Stk. 3. Reglen i stk. 1 gælder tillige ved en parts  

 betalingsstandsning, eller hvis der åbnes forhandling om tvangsakkord,  

 eller partens økonomiske forhold i øvrigt viser sig at  

 være således, at parten må antages at være ude af  

 stand til at opfylde entrepriseaftalen.
Hæveretten er dog betinget af,  

 at parten ikke har stillet - eller på den anden parts opfordring ikke  

 straks stiller - betryggende sikkerhed for aftalens opfyldelse, jf. §§ 6 og  

 7.
Stk. 4. Er en part et aktie- eller anpartsselskab, kan  

 den anden part hæve entrepriseaftalen, hvis dette kræves  

 opløst af Erhvervs- og Selskabsstyrelsen.
Bestemmelsen finder ikke  

 anvendelse, hvis parten inden 10 arbejdsdage fra fremkomsten af et  

 påkrav fra den anden part dokumenterer, at betingelserne for selskabets  

 opløsning ikke er til stede, eller hvis parten stiller  

 fuldstændig sikkerhed for aftalens opfyldelse.
 Stk. 5. Ved ophævelse gælder reglerne i §  

 44.
En parts død § 43. Dør en part, og boet behandles som  

 gældsfragåelsesbo, finder bestemmelserne i § 42, stk. 1 og 2,  

 tilsvarende anvendelse.
Stk. 2. Ved anden bobehandlingsmåde end nævnt  

 i stk. 1 er dødsboet og arvingerne berettiget til at indtræde i  

 entrepriseaftalen, jf. dog stk. 3. Det samme gælder partens  

 ægtefælle, der hensidder i uskiftet bo.
Indtrædelsesretten  

 er betinget af, at der enten er eller bliver stillet betryggende sikkerhed  

 for aftalens opfyldelse, jf. §§ 6 og 7.
Stk. 3. Ved entreprenørens død er  

 indtrædelsesretten tillige betinget af, at der udpeges en leder af  

 arbejdet, som bygherren ikke kan fremsætte berettigede indvendinger  

 imod.
Er arbejdet af en sådan særlig karakter, at det som  

 følge af entreprenørens død ikke kan forventes  

 behørigt færdiggjort, kan indtræden ikke finde sted.
 Stk. 4. Ved ophævelse gælder reglerne i §  

 44.
Fælles regler om ophævelse § 44. Ophævelse skal ske skriftligt.
 Stk. 2. Samtidig med ophævelsen skal den part, der  

 hæver aftalen, sørge for, at der skriftligt indkaldes til en  

 registreringsforretning (stadeforretning), der skal afholdes hurtigst muligt.  

 Medmindre andet aftales, afholdes registreringsforretning dog tidligst 1  

 arbejdsdag efter indkaldelsesskrivelsens fremkomst.
Stk. 3. Ved registreringsforretningen skal der  

 udfærdiges et dokument (registreringsprotokol), der beskriver omfang og  

 kvalitet af det udførte arbejde.
Dokumentet underskrives af parterne,  

 medmindre registreringen foretages af en syns- og skønsmand udmeldt af  

 Voldgiftsnævnet, jf. § 45.
Stk. 4. Hvis en part efter at være indvarslet ikke  

 er repræsenteret ved registreringsforretningen, kan denne  

 gennemføres uden den pågældende parts medvirken.
Den  

 mødte part skal snarest muligt give den anden part skriftlig  

 underretning om registreringens gennemførelse og om  

 registreringsprotokollens indhold.
 Stk. 5. Ved ophævelse fra bygherrens side er  

 bygherren eller den, der færdiggør arbejdet på bygherrens  

 vegne, berettiget til at benytte entreprenørens materialer og  

 materiel, som befinder sig på pladsen, hvis fjernelse forinden  

 arbejdets færdiggørelse vil påføre bygherren tab.  

 Det samme gælder tegninger, beskrivelser og andet projektmateriale m.v.  

 Der ydes sædvanligt vederlag for anvendelsen.
 Stk. 6. Ved ophævelse fra den ene parts side er den  

 anden part ansvarlig for det lidte tab efter dansk rets almindelige  

 regler.
J.
Tvister Syn og skøn § 45. Hvis der i tilfælde af  

 uoverensstemmelser mellem parterne eller for at sikre bevisets stilling  

 ønskes udmeldt syn og skøn, fremsættes begæring  

 herom til Voldgiftsnævnet for bygge- og anlægsvirksomhed,  

 København.
Stk. 2. Begæringen skal ved fremsættelsen  

 være ledsaget af 1)	oplysning om, hvilke parter sagen vedrører, samt disse  

 parters adresse og telefonnummer, 2)	en skriftlig fremstilling, hvori gives en kort redegørelse  

 for sagen, og som indeholder de spørgsmål, hvorom  

 skønsmandens erklæring ønskes (skønstemaet), 3)	de dokumenter, der er af betydning for sagen, 4)	eventuel angivelse af de ønskede tekniske kvalifikationer hos  

 skønsmanden og 5)	angivelse af, om forretningen mod betaling af et særligt gebyr  

 ønskes fremmet som hastesag.
Stk. 3. Der udmeldes i almindelighed én  

 skønsmand.
Hvis Voldgiftsnævnet finder, at der er anledning  

 dertil, kan der udmeldes to eller under ganske særlige  

 omstændigheder flere skønsmænd.
Der skal ved  

 afgørelsen heraf tages hensyn til parternes ønske.
Stk. 4. Nyt syn og skøn ved anden skønsmand  

 kan kun finde sted, hvis Voldgiftsnævnet finder, at der er anledning  

 dertil.
Hvis begæring om voldgiftsbehandling af tvisten er indgivet,  

 jf. § 47, tager Voldgiftsretten stilling til fremsatte begæringer om  

 supplerende syn og skøn eller nyt syn og skøn ved samme eller  

 anden skønsmand.
Stk. 5. Den eller de, der har fremsat begæring om  

 skønsforretningen, hæfter for udgifterne herved, herunder  

 skønsmandens honorar, der fastsættes af Voldgiftsnævnet.  

 Hvis tvisten eller en del deraf indbringes for Voldgiftsretten, tages  

 udgiften og dens nødvendighed i betragtning ved fastsættelsen af  

 sagsomkostninger.
Voldgiftsretten fastsætter i så fald  

 skønsmandens honorar.
 Stk. 6. Når nærværende almindelige  

 betingelser - eller tilsvarende betingelser - gælder i forholdet mellem  

 bygherren og flere parter (entreprenører, leverandører m.v.),  

 gælder bestemmelserne i stk. 1-5 også i det indbyrdes forhold  

 mellem de pågældende parter.
 Stk. 7. For syn og skøn gælder de regler,  

 som er fastsat af Voldgiftsnævnet for bygge- og  

 anlægsvirksomhed.
 Sagkyndig beslutning om stillet sikkerhed m.v.
 § 46. På en parts begæring kan  

 Voldgiftsnævnet udpege en sagkyndig til at træffe beslutning om  

 udbetaling af stillet sikkerhed, jf. § 6, stk. 6, og § 7, stk. 3, og om  

 berettigelsen af at holde betalinger tilbage eller foretage modregning i  

 tilfælde af parternes uenighed som nævnt i § 22, stk. 14.
 Stk. 2. Voldgiftsnævnet kan efter sagens karakter  

 bestemme, at beslutningen skal træffes af flere sagkyndige.
 Stk. 3. Begæringen skal indeholde de oplysninger  

 m.v., som fremgår af § 45, stk. 2. Kopi af begæringen fremsendes  

 samtidig til den anden part i entrepriseaftalen.
Stk. 4. Voldgiftsnævnet fastsætter en kort  

 frist for modparten til at afgive indlæg.
Den sagkyndige kan - hvor der  

 er særlig anledning dertil - give parterne adgang til at fremkomme med  

 yderligere et indlæg inden udløbet af en kort frist, som den  

 sagkyndige fastsætter.
Efter udløbet af fristen træffer  

 den sagkyndige snarest muligt og inden 15 arbejdsdage beslutning om, i  

 hvilket omfang udbetalingskravet skønnes begrundet, og hvem der skal  

 betale udgifterne, herunder den sagkyndiges honorar.
Voldgiftsnævnet  

 fastsætter størrelsen af honoraret.
Stk. 5. Det kan i særlige tilfælde bestemmes,  

 at udbetaling til private bygherrer og til entreprenører betinges af  

 sikkerhedsstillelse.
Den sagkyndige træffer i så fald bestemmelse  

 om sikkerhedens art og omfang og om betingelserne for dens udbetaling eller  

 ophør.
Ved begæring om udbetaling af bygherrens  

 sikkerhedsstillelse kan den sagkyndige i særlige tilfælde  

 endvidere henvise entreprenøren til at anlægge voldgiftssag  

 efter § 47.
 Stk. 6. Under ganske særlige omstændigheder  

 kan Voldgiftsnævnet forlænge fristerne i stk. 4 med indtil 10  

 arbejdsdage.
 Stk. 7. Beløb, der omfattes af beslutning om  

 udbetaling af stillet sikkerhed, skal udbetales senest 3 arbejdsdage efter,  

 at parterne og garanten har fået skriftlig meddelelse om  

 beslutningen.
 Stk. 8. For behandling af sager om sagkyndig beslutning  

 gælder de regler, som er fastsat af Voldgiftsnævnet for bygge- og  

 anlægsvirksomhed.
Voldgift § 47. Tvister mellem parterne afgøres af  

 Voldgiftsretten for bygge- og anlægsvirksomhed, København, hvis  

 afgørelser er endelige.
 Stk. 2. Sag for Voldgiftsretten anlægges ved  

 indlevering af klageskrift, der stiles til Voldgiftsnævnet.
 Stk. 3. Klageskriftet skal indeholde:
1)	oplysning om, hvilke parter sagen vedrører, samt disse  

 parters adresse og telefonnummer, 2)	klagerens påstand samt en kort fremstilling af de  

 kendsgerninger, hvorpå sagens påstand støttes, og 3)	angivelse af de dokumenter og andre beviser, som klageren agter at  

 påberåbe sig.
Dokumenterne skal være vedlagt.
 Stk. 4. Voldgiftsretten består - jf. dog stk. 5 og  

 6 - dels af 1 medlem af Voldgiftsrettens præsidium, udpeget af  

 præsidiets formand, dels af 2 sagkyndige, som efter sagens beskaffenhed  

 udpeges af Voldgiftsnævnet for hvert enkelt tilfælde.  

 Præsidiets formand kan bestemme, at en af suppleanterne i dette skal  

 fungere som Voldgiftsrettens formand.
Stk. 5. Hvis en part begærer det, suppleres retten  

 med yderligere 2 medlemmer af præsidiet eller dets suppleanter.
De  

 dermed forbundne merudgifter fordeles i forbindelse med Voldgiftsrettens  

 afgørelse af spørgsmålet om sagsomkostninger.
Det kan da  

 bestemmes, at de udgifter, der er en følge af rettens supplering, skal  

 udredes af den part, der har rejst krav herom, når retten  

 skønner, at det ikke var tilstrækkeligt begrundet at  

 fremsætte kravet.
 Stk. 6. Er parterne enige derom, kan Voldgiftsretten  

 bestå alene af 1 medlem.
Stk. 7. For Voldgiftsrettens behandling af sagerne  

 gælder de regler, som er fastsat af Voldgiftsnævnet for bygge- og  

 anlægsvirksomhed.
I øvrigt gælder lov om voldgift.
 Stk. 8. Når nærværende almindelige betingelser -  

 eller tilsvarende betingelser - gælder i forholdet mellem bygherren og  

 flere parter (entreprenører, leverandører m.v.), gælder  

 bestemmelserne i stk. 1-7 også i det inbyrdes forhold mellem de  

 pågældende parter.
