 Herved bekendtgøres lov om restaurations- og  

 hotelvirksomhed m.v., jfr. lovbekendtgørelse nr. 141 af 30. marts 1978, med  

 de ændringer, der følger af lov nr. 201 af 22. maj 1985 og lov nr. 260 af 22.  

 maj 1986.
Lovens område § 1.  Denne lov omfatter selvstændig  

 erhvervsvirksomhed ved:
 Stk. 2.  For andelsforeninger og andre foreninger gælder  

 loven i det omfang, deres virksomhed udadtil fremtræder som  

 erhvervsvirksomhed, eller der serveres stærke drikke for medlemmerne mod  

 betaling.
 Stk. 3.  Offentlige institutioners virksomhed omfattes  

 ikke af lovens kap. 2 og kap. 3.
Almindelige bestemmelser § 2.  Enhver, der driver erhverv som nævnt i § 1, skal  

 have næringsbrev, jfr. dog kap. 4 om marketenderier, pensionater m.v.
 Stk. 2.  I ansvarlige interessentskaber og i  

 kommanditselskaber skal alle personligt ansvarlige deltagere have  

 næringsbrev.
Stk. 3.  Næringsbrev udstedes af politimesteren på den  

 næringsdrivendes bopæl (hjemsted), i København magistraten.
Forretningssted  

 anføres på næringsbrevet, jfr. § 6, stk. 1, af politimesteren på stedet, hvor  

 virksomheden agtes drevet, i København magistraten.
 Stk. 4.  Virksomheden må ikke påbegyndes, før  

 næringsbrev er udstedt og påtegnet om forretningsstedet samt før de  

 pågældende lokaler eller serveringssteder er godkendt til formålet, jfr. §  

 25. Er lokalerne eller serveringsstedet godkendt, kan et aktieselskab under  

 stiftelse dog drive virksomhed, indtil næringsbrevet kan udstedes efter  

 registreringen, når selskabet er anmeldt til aktieselskabs-registeret, og  

 politimesteren på hjemstedet, i København magistraten, har udstedt erklæring  

 om, at de udpegede direktører og bestyrelsesmedlemmer opfylder kravene i § 3.
§ 3.  Personer har ret til næringsbrev, når de Stk. 2.  Personer, der ikke har dansk indfødsret, men  

 ellers opfylder betingelserne i stk. 1, har ret til næringsbrev, såfremt  

 dette er hjemlet efter næringslovens § 3, stk. 1.
 Stk. 3.  Industriministeren kan tillade, at der udstedes  

 næringsbrev til personer, som ikke opfylder betingelserne i stk. 1. Gives  

 tilladelse til en person, der ikke har bopæl her i riget eller er umyndig  

 uden at have fået tilladelse efter myndighedsloven til at drive virksomhed på  

 egen hånd, skal virksomheden ledes af en bestyrer, der opfylder betingelserne  

 i stk. 1, jfr. stk. 2 og 4.
 Stk. 4.  Reglerne i borgerlig straffelovs § 78, stk. 2  

 og 3, finder anvendelse.
§ 4.  Her i landet registrerede aktieselskaber har ret  

 til næringsbrev.
Det samme gælder andre her i landet hjemmehørende selskaber  

 med begrænset ansvar (herunder selskaber med vekslende medlemstal eller  

 vekslende kapital), foreninger, stiftelser og andre selvejende institutioner,  

 når direktørerne og flertallet af bestyrelsesmedlemmerne opfylder  

 betingelserne i § 3.
 Stk. 2.  Filialer af udenlandske selskaber m.v. af den i  

 stk. 1 nævnte art har ret til næringsbrev, såfremt dette er hjemlet i  

 international aftale eller ved bestemmelser fastsat af industriministeren.  

 Næringsbrev kan herudover udstedes efter tilladelse af ministeren.
 § 5.  Næringsbrev efter denne lov lyder på  

 »restauratør og hotelvært«.
Stk. 2.  For næringsbrev som restauratør og hotelvært og  

 for duplikateksemplar heraf betales gebyr efter bestemmelser fastsat af  

 industriministeren.
Gebyret tilfalder staten, i København kommunen.
Stk. 3.  Næringsbrev eller et af vedkommende myndighed  

 udstedt duplikateksemplar skal være ophængt på et sted, der er iøjnefaldende  

 for gæsterne.
Automater skal være forsynet med indehaverens navn (firma) og  

 forretningsadresse.
§ 6.  Den, der har næringsbrev i henhold til denne  

 lov, har ret til at drive restaurations- og hotelvirksomhed fra faste  

 forretningssteder i hele landet.
Til servering af stærke drikke kræves dog  

 for hvert forretningssted særlig bevilling (alkoholbevilling), jfr. kap. 3.
Stk. 2.  Fra forretningssteder uden alkoholbevilling må  

 der ud af huset kun sælges tillavet mad, brød og kager samt alle slags  

 drikkevarer undtagen stærke drikke.
Har virksomheden alkoholbevilling, kan  

 stærke drikke tillige sælges sammen med og som forholdsmæssigt tilbehør til  

 tillavet mad.
 § 7.  Retten til at drive næring bortfalder, når  

 indehaveren af næringsbrevet dør, jfr. dog § 8. Det samme gælder, hvis  

 næringsbrevindehaveren ikke længere opfylder betingelserne for at få  

 næringsbrev.
 Stk. 2.  Industriministeren kan undtage fra  

 bestemmelserne i stk. 1, 2. pkt.
 Stk. 3.  Hvis retten efter næringsbrevet er bortfaldet  

 eller frakendt efter reglerne i borgerlig straffelovs § 79, skal  

 næringsbrevet og eventuelle duplikateksemplarer straks afleveres til den  

 myndighed, der har udstedt det.
§ 8.  Efter anmeldelse til politimesteren, i København  

 magistraten, kan et dødsbo, en ægtefælle, der sidder i uskiftet bo, et  

 konkursbo eller en værge for en umyndiggjort uden næringsbrev fortsætte  

 afdødes, fallentens eller den umyndiggjortes virksomhed med henblik på  

 afvikling, afhændelse eller lignende.
Adgangen hertil gælder kun indtil et år  

 efter dødsfaldet, konkursdekretet eller umyndiggørelsen.
I særlige tilfælde  

 kan politimesteren, i København magistraten, forlænge fristen.
§ 9.  Den daglige drift af virksomheden skal ledes af  

 næringsbrevindehaveren selv eller af en bestyrer.
Drives virksomheden fra  

 flere forretningssteder, må kun et af disse ledes af næringsbrevindehaveren.  

 Hvert af de øvrige forretningssteder skal ledes af en bestyrer.
Stk. 2.  Er næringsbrevindehaveren et af de i § 4 nævnte  

 selskaber eller lignende, skal hvert af virksomhedens forretningsssteder  

 ledes af en bestyrer.
Det samme gælder i de i § 8 nævnte boer.
Stk. 3.  Bestyrere skal anmeldes til politimesteren på  

 forretningsstedet, i København magistraten.
Bestyrere skal opfylde  

 betingelserne i § 3. Politimesteren på forretningsstedet, i København  

 magistraten, kan tillade, at en person som indehaver eller bestyrer leder  

 mere end et forretningssted.
 Stk. 4.  Bestyreren har samme strafferetlige ansvar for  

 virksomhedens drift som indehaveren af næringsbrevet, jfr. § 32, stk. 5.
 § 10.  Næringsbrev og tilladelse, der udstedes efter  

 en af industriministeren i medfør af loven givet dispensation, kan efter  

 ministerens bestemmelse begrænses og betinges.
Stk. 2.  Afgørelser efter denne lov, der træffes af  

 politimesteren, i København magistraten, kan indbringes for  

 industriministeren.
Dog indbringes afgørelser efter § 26, stk. 1 og 4, § 29,  

 stk. 3 og 5, og § 31, stk. 1 og 2, for justitsministeren.
Alkoholbevilling § 11.  Stærke drikke må kun serveres i virksomheder  

 med alkoholbevilling, jfr. dog kap.4 om marketenderier, pensionater m.v.  

 Bevillingen, der kun gælder et bestemt forretningssted, gives og fornys af  

 kommunalbestyrelsen efter forhandling med politiet, jfr. dog § 13 om  

 landsbevillingsnævnet.
Bevillingen gælder for et tidsrum af 8 år, men kan  

 efter omstændighederne begrænses og betinges af kommunalbestyrelsen.
Stk. 2.  Afgørelser, der efter denne lov skal træffes af  

 kommunalbestyrelsen, vil kunne træffes af et af kommunalbestyrelsen i dette  

 øjemed nedsat bevillingsnævn.
Bevillingsnævnets afslag kan indbringes for  

 kommunalbestyrelsen, i København den samlede magistrat, inden 4 uger efter,  

 at afslaget er givet.
Med afslaget skal følge oplysning om adgangen til at  

 indbringe afgørelsen for kommunalbestyrelsen, i København magistraten, og om  

 fristen herfor.
Stk. 3.  Bevillingsnævnet består af politimesteren og  

 indtil 6 andre medlemmer.
Også personer, der ikke er medlemmer af  

 kommunalbestyrelsen, kan have sæde i nævnet.
I København består nævnet af  

 borgmesteren for den magistratsafdeling, under hvilken næringssager hører,  

 som formand, 5 medlemmer valgt af borgerrepræsentationen ved forholdstalsvalg  

 og en repræsentant for politiet valgt af politidirektøren.
§ 12.  Ved »stærke drikke« forstås i denne  

 lov § 13.  Industriministeren nedsætter et  

 landsbevillingsnævn bestående af en formand, der har bestået juridisk  

 kandidateksamen, samt 2 andre medlemmer, hvoraf 1 repræsenterer kommunale  

 interesser.
Medlemmerne udnævnes for et tidsrum af 4 år ad gangen.
Ministeren  

 fastsætter nævnets forretningsorden.
 Stk. 2.  Kun landsbevillingsnævnet kan give og forny  

 alkoholbevillinger, når virksomheden drives:
§ 14.  Personer skal for at få alkoholbevilling have  

 næringsbrev, jfr. § 2, stk. 1. Endvidere må de ikke Stk. 2.  Selskaber m.v. skal for at få alkoholbevilling  

 have næringsbrev i henhold til § 4. Endvidere skal direktionen og  

 bestyrelsesmedlemmerne opfylde betingelserne i stk. 1, 2 pkt., nr. 1, 2 og 4,  

 medmindre industriministeren undtager herfra.
Selskabet må ikke have modtaget  

 ydelser eller påtaget sig forpligtelser som nævnt i stk. 6. Indtræder nye  

 medlemmer i direktionen eller bestyrelsen, skal dette anmeldes til  

 politimesteren på hvert forretningssted, i København magistraten.
Stk. 3.  Ved meddelelse af alkoholbevilling skal  

 samfundsmæssige, ædruelighedsmæssige og dermed sammenhængende hensyn  

 iagttages.
Industriministeren fastsætter retningslinjer for, hvorledes disse  

 hensyn kan tilgodeses ved bevillingsmyndighedernes vurdering af Stk. 4.  Alkoholbevilling kan uden tilladelse fra  

 industriministeren kun meddeles selskaber m.v., når disses vedtægter  

 indeholder bestemmelser om, at aktier (andelsbeviser) ikke kan udstedes eller  

 overdrages til nogen, der fremstiller eller forhandler drikkevarer, at alle  

 aktier (andelsbeviser) skal lyde på og noteres på navn, og at der til  

 overdragelse kræves samtykke fra bestyrelsen.
Ved fornyelse af bevillinger  

 udstedt før 1. oktober 1963, hvor nogen del af selskabets aktiekapital  

 tilhører nogen, der fremstiller eller forhandler drikkevarer, afgør  

 industriministeren, om forholdet skal være til hinder for, at bevillingen  

 fornys.
 Stk. 5.  Bestyrere i virksomheder, der har  

 alkoholbevilling, skal opfylde betingelserne i stk. 1, 2. pkt., nr. 1, 2, 4  

 og 5, jfr. i øvrigt § 9, stk. 3, og skal godkendes af vedkommende  

 kommunalbestyrelse.
 Stk. 6.  Indehavere af alkoholbevilling og bestyrere i  

 forretningssteder med alkoholbevilling må ikke uden tilladelse fra  

 industriministeren modtage lån, herunder lån af inventar, indskud eller  

 usædvanlig kredit fra nogen, som fremstiller eller forhandler drikkevarer.  

 Uden tilladelse fra industriministeren må de pågældende ej heller påtage sig  

 forpligtelser, for hvis opfyldelse der stilles sikkerhed af nogen, som  

 fremstiller eller forhandler drikkevarer.
 Stk. 7.  De i stk. 6, 1. pkt., indeholdte bestemmelser  

 finder tilsvarende anvendelse på gaver af ikke ubetydelig værdi, bestemt til  

 at anvendes i bevillingshaverens virksomhed.
 Stk. 8.  Bestemmelsen i stk. 6 finder ikke anvendelse  

 med hensyn til lån, indskud eller sikkerhedsstillelse ydet af  

 finansieringsinstitutter, hvis vedtægter sikrer en sådan uafhængighed af  

 leverandører af drikkevarer, at de i henhold til nærværende bestemmelse har  

 kunnet opnå industriministerens godkendelse.
Stk. 9.  Alkoholbevilling kan ikke uden tilladelse fra  

 industriministeren meddeles personer eller selskaber m.v., som fremstiller  

 eller forhandler drikkevarer, eller selskaber m.v., i hvilke noget medlem af  

 direktion eller bestyrelse fremstiller eller forhandler drikkevarer.
Denne  

 bestemmelse gælder ikke ved fornyelse af bevillinger udstedt før 1. januar  

 1973.
§ 15.  Alkoholbevillingen påtegnes næringsbrevet af  

 politimesteren på forretningsstedet, i København magistraten.
Gebyr for  

 bevillingen betales til kommunen efter regler fastsat af industriministeren.
 Stk. 2.  Når ansøgning om bevilling er indgivet, kan  

 politimesteren, i København magistraten, tillade, at stærke drikke serveres.  

 Tilladelsen gives for et bestemt tidsrum, dog længst indtil endelig afgørelse  

 er truffet.
§ 16.  Virksomhed med servering af stærke drikke må  

 ikke drives i lokaler, der benyttes til anden næringsvirksomhed, eller i  

 lokaler, som står i forbindelse med andre salgslokaler, hvortil der ikke er  

 særskilt adgang fra gaden.
Lokaler i hoteller, i stormagasiner og  

 forretninger af lignende størrelse samt lokaler i idrætshaller og  

 foreningslokaler undtages dog herfra efter nærmere af industriministeren  

 fastsatte retningslinjer.
Stk. 2.  Uanset bestemmelserne i stk. 1 kan  

 udstillinger, hvor der finder næringsvirksomhed sted, afholdes i de  

 almindelige restaurations- og hotellokaler.
Bortset fra mannequinopvisninger  

 kan dette dog kun ske, såfremt der ikke finder servering sted, eller der kun  

 er adgang for en særlig indbudt kreds.
§ 17.  En alkoholbevilling bortfalder, Stk. 2.  Afdødes ægtefælle har ret til at overtage  

 bevillingen, hvis vedkommende har samlevet med afdøde indtil dennes død og  

 opfylder betingelserne i § 14, stk. 1. Ægtefællens næringsbrev forsynes med  

 påtegning om overtagelsen.
 Stk. 3.  Industriministeren kan tillade, at en  

 efterlevende ægtefælle, der ikke er fyldt 25 år, overtager bevillingen efter  

 stk. 2.
 Stk. 4.  Bestemmelsen i § 8 anvendes også på  

 alkoholbevillinger.
 Stk. 5.  Godkendelse af en bestyrer bortfalder, hvis han  

 ikke længere opfylder betingelserne i § 3 og i § 14, stk. 1, 2. pkt., nr. 2  

 og 3.
§ 18.  Har en bevillingshaver gjort sig skyldig i grov  

 eller oftere gentagen forsømmelse i virksomheden, kan bevillingen efter  

 forslag fra politiet fratages den pågældende af kommunalbestyrelsen, i  

 København magistraten, eller landsbevillingsnævnet for bevillinger, der er  

 givet af nævnet.
Det samme gælder, hvis virksomheden drives på en sådan måde,  

 at drukkenskab, prostitution, uterlighed eller strafbare handlinger derved  

 vil kunne fremmes, og politiet tidligere har advaret bevillingshaveren.
Stk. 2.  Afgørelser efter stk. 1 kan af  

 bevillingshaveren kræves indbragt for domstolene.
Afgørelsen skal indeholde  

 oplysning om adgangen hertil og om fristen herfor.
Stk. 3.  Begæring efter stk. 2 skal fremsættes over for  

 industriministeren inden 4 uger efter, at afgørelsen er meddelt den  

 pågældende.
Industriministeren anlægger sag mod den pågældende i den  

 borgerlige retsplejes former.
Stk. 4.  Begæring om sagsanlæg har opsættende virkning,  

 men retten kan ved kendelse bestemme, i hvilket omfang den pågældende under  

 sagens behandling må drive virksomheden.
Såfremt nævnets afgørelse findes  

 lovlig ved dommen, kan det i denne dom bestemmes, at anke ikke har opsættende  

 virkning.
 Stk. 5.  Med hensyn til bestyrertilladelser på  

 forretningssteder, der har alkoholbevilling, finder stk. 1-4 tilsvarende  

 anvendelse.
 § 19.  Er en alkoholbevilling bortfaldet efter § 17,  

 frataget efter § 18 eller frakendt efter borgerlig straffelovs § 79, skal  

 næringsbrevet straks indleveres til den myndighed, der har udfærdiget  

 bevillingen til slettelse af bevillingspåtegningen.
 Marketenderier, pensionater m.v.
§ 20.  Næringsbrev kræves ikke til  

 marketenderivirksomhed (kantinevirksomhed). Herved forstås servering i dertil  

 indrettede lokaler i eller i tilknytning til arbejdspladser og tilsvarende  

 steder for personer, der er beskæftiget i virksomheden, for personer, der  

 besøger nogen af de beskæftigede, samt for chauffører, bude o.lign. med  

 ærinde i virksomheden.
Industriministeren kan for særlige kategorier af  

 virksomheder fastsætte nærmere regler til afgrænsning af de  

 adgangsberettigedes kreds.
Stk. 2.  Marketenderivirksomhed med servering af stærke  

 drikke må ikke drives uden tilladelse fra politiet.
Tilladelse kan alene  

 gives til en virksomhed eller en flerhed af virksomheder eller, med  

 tilslutning af vedkommende virksomhed eller virksomheder, til en  

 sammenslutning af de beskæftigede.
Tilladelse gives for arbejdspladser, der  

 ikke er knyttet til bestemte virksomheder, til en sammenslutning af de  

 beskæftigede.
I marketenderier med servering af stærke drikke skal der være  

 ansat en af politiet godkendt marketender til at forestå den daglige drift.  

 Marketenderens løn må hverken helt eller delvis fastsættes som en procentdel  

 af omsætningen af stærke drikke.
Stk. 3.  Tilladelse eller godkendelse i henhold til stk.  

 2 kan kun nægtes eller begrænses, såfremt særlige omstændigheder giver  

 anledning dertil.
Tilladelse eller godkendelse kan tilbagekaldes, hvis  

 reglerne for marketenderivirksomhed tilsidesættes, eller der jævnlig  

 forekommer drukkenskab.
Stk. 4.  I de i stk. 2 nævnte marketenderier må andre  

 stærke drikke end øl og bordvin ikke udleveres, serveres eller nydes. Øl og  

 bordvin må ikke serveres uden for de i vedkommende virksomhed fastsatte  

 spisetider.
I andre marketenderier må hverken nydes eller serveres stærke  

 drikke.
Stk. 5.  Det strafferetlige ansvar efter § 32, stk. 5,  

 for de i stk. 2 nævnte marketenderiers drift påhviler såvel  

 marketenderitilladelsens indehaver som marketenderen.
I andre marketenderier  

 påhviler ansvaret den, for hvis regning marketenderiet drives.
Det er forbudt  

 at tilbageholde arbejdsløn til dækning af skyld i marketenderier.
Der må ikke  

 finde handel sted i marketenderilokalerne.
Dog kan industriministeren  

 fastsætte bestemmelser, hvorefter der i marketenderier uden næringsbrev kan  

 forhandles nærmere angivne føde- og drikkevarer, personlige fornødenheder og  

 lignende.
Stk. 6.  Marketenderier må længst holdes åbne i tiden  

 fra en halv time før arbejdstidens begyndelse til en halv time efter dennes  

 ophør.
Politiet kan dog tillade, at et marketenderi holdes åbent i indtil 1  

 1/2 time efter arbejdstidens ophør.
I lukketiden må der ikke serveres i  

 marketenderilokalerne.
Dette gælder dog ikke ved sammenkomster, der anmeldes  

 til politiet, og som bekostes af vedkommende virksomhed, eller som er  

 foranstaltet af organisationer af de i virksomheden beskæftigede.
Endvidere  

 kan lokalerne i lukketiden anvendes i henhold til lejlighedstilladelse efter  

 § 22, men kun såfremt der alene deltager de i virksomheden ansatte samt  

 disses gæster.
Stk. 7.  Industriministeren kan i særlige tilfælde  

 tillade, at der i marketenderilokaler - også efter marketenderiets lukketid -  

 finder servering sted af den i § 21 omhandlede karakter.
Sådan tilladelse  

 giver ikke ret til udskænkning af andre stærke drikke end øl af skatteklasse  

 I og bordvin.
§ 21.  Næringsbrev kræves ikke for personer med bopæl  

 her i landet til Stk. 2.  Politiet kan med samtykke fra  

 kommunalbestyrelsen for indtil 1 år ad gangen tillade, at virksomhed i  

 henhold til stk. 1, nr. 1, omfatter modtagelse af gæster for mindst 3 nætter  

 ad gangen.
Tilladelsen kan tilbagekaldes, såfremt forholdene giver anledning  

 dertil.
 Stk. 3.  I de nævnte virksomheder må stærke drikke kun  

 serveres i forbindelse med de faste måltider.
 § 22.  Ved fester, møder, markeder, valg, midlertidige  

 udstillinger og lignende særlige lejligheder kan politiet tillade, at en  

 dertil udpeget person, fortrinsvis en restauratør, udøver en af loven  

 omfattet virksomhed uden anden adkomst.
 Stk. 2.  Højskolers, landbrugsskolers og lignende  

 institutioners servering ved fælles måltider for deltagere ved institutionens  

 sammenkomster og møder kan ske uden tilladelse fra politiet.
Særlige bestemmelser § 23.  Salg af stærke drikke fra automater og lignende  

 må kun ske i forretningslokaler.
Stk. 2.  Stærke drikke må ikke sælges fra automater og  

 lignende til nydelse på stedet.
Politiet kan dog undtage fra 1. pkt., for så  

 vidt angår salg af stærke drikke fra automater i restaurationslokaler og for  

 så vidt angår salg af øl og bordvin fra automater i marketenderilokaler.
§ 24.  I og fra butikker og lignende  

 forretningslokaler må der ikke udleveres stærke drikke under sådanne  

 omstændigheder, at det har karakteren af servering.
Det er dog tilladt  

 vederlagsfrit at uddele stærke drikke på udstillinger, hvortil der ikke er  

 adgang for offentligheden.
Stk. 2.  Uanset bestemmelsen i stk. 1 kan  

 næringsdrivende, der i væsentlig omfang fremstiller eller forhandler stærke  

 drikke, med politiets tilladelse vederlagsfrit servere smagsprøver i deres  

 forretningslokaler eller på købestævner og udstillinger.
Tilladelsen kan  

 tilbagekaldes, hvis den giver anledning til misbrug.
 Stk. 3.  Udlevering af stærke drikke må ikke finde sted  

 til de i § 29, stk. 1, nr. 2 og 3, omhandlede personer.
§ 25.  Industriministeren fastsætter regler om  

 indretning og benyttelse af lokaler og lignende, der anvendes i forbindelse  

 med den af loven omfattede virksomhed.
Der kan herunder fastsættes regler Stk. 2.  Lokaler m.v. skal godkendes, inden de tages i  

 brug.
Stk. 3.  Industriministeren fastsætter, hvilke  

 myndigheder der skal godkende lokaler m.v. og føre tilsyn med overholdelsen  

 af de regler, der er fastsat.
Med hensyn til klage over godkendelses- og  

 tilsynsmyndighedernes afgørelser kan der fastsættes regler, der fraviger §  

 10, stk. 2, 1. pkt.
 § 26.  I restaurationer må der ikke være offentlig  

 dans, optræden for offentligheden eller automatspil om spillemærker eller  

 andre gevinster, medmindre politiet tillader dette.
Stk. 2.  Tilladelse efter stk. 1 kan begrænses og  

 betinges.
For tilladelsen betales til kommunen en afgift efter  

 kommunalbestyrelsens bestemmelse.
Tilladelsen kan tilbagekaldes, hvis den  

 giver anledning til misbrug.
 Stk. 3.  Kommunalbestyrelsen kan give almindelige regler  

 til begrænsning af disse tilladelsers antal og omfang samt bestemme, at de  

 ikke må gives til indehavere af alkoholbevilling.
 Stk. 4.  Politiet kan forbyde musik, billard, keglebane  

 og lignende i restaurationer.
 § 27.  I restaurations- og hotelvirksomheder må der i  

 toiletter ikke beskæftiges personer under 18 år.
Stk. 2.  På forretningssteder med alkoholbevilling må  

 serveringspersonalet eller garderobebetjeningen, bortset fra værtens  

 hjemmeværende børn og børnebørn, ikke være under 18 år.
Dette gælder dog ikke  

 lærlinge med godkendt lærlingekontrakt eller personer, der har udstået hele  

 læretiden i tjenerfaget.
I andre restaurations- eller hotelvirksomheder kan  

 politiet forbyde ansættelse af personer under 18 år som serverings- og  

 garderobebetjening.
§ 28.  Restaurationer og andre serveringssteder,  

 hvortil der er offentlig adgang, skal være lukket i tiden fra kl. 24 til kl.  

 5. Dette gælder dog ikke restaurationer i jernbanetog, luftfartøjer og  

 passagerskibe i fart.
I lukketiden kan servering ske for overnattende gæster  

 uden for de almindelige restaurationslokaler.
 Stk. 2.  Politiet kan med kommunalbestyrelsens samtykke  

 tillade længere åbningstid, når virksomheden drives på jernbanestationer,  

 lufthavne, skibsekspeditioner, rutebilstationer samt færgers og ruteskibes  

 anløbspladser.
 Stk. 3.  Politiet kan tillade, at et af  

 kommunalbestyrelsen fastsat antal restaurationer har åbent i den i stk. 1  

 omhandlede lukketid, dog længst til et af kommunalbestyrelsen fastsat  

 tidspunkt.
 Stk. 4.  Ved særlige lejligheder kan politiet med  

 kommunalbestyrelsens samtykke tillade længere åbningstid.
Stk. 5.  I lukketiden, bortset fra det første kvarter af  

 denne, må ingen uden politiets tilladelse opholde sig i en restaurations  

 lokaler, medminde dette er nødvendigt for opgørelsen af dagssalgets regnskab  

 og lokalernes rengøring og bevogtning.
I dette tidsrum må restaurationens  

 vinduer ikke uden politiets tilladelse være tildækket.
I lukketiden vil  

 sammenkomster af foreninger eller sluttede selskaber, rejseselskaber og  

 lignende kun kunne foregå i særlige fra restaurationen adskilte  

 selskabslokaler, medmindre der foreligger en særlig tilladelse fra politiet.
§ 29.  I restaurationer og andre serveringssteder er  

 det forbudt enhver at servere eller lade servere, herunder gennem automater,  

 stærke drikke for personer, der I restaurationer og andre serveringssteder, hvor der serveres stærke  

 drikke, har bevillingshaveren pligt til på et sted, der er iøjnefaldende for  

 gæsterne, at anbringe opslag om, at det er forbudt at servere stærke drikke  

 for personer, der ikke er fyldt 18 år.
 Stk. 2.  Når nogen er blevet beruset i en restauration,  

 skal bevillingshaveren eller dennes stedfortræder drage omsorg for, at han  

 under betryggende ledsagelse bringes hjem eller til en politistation, eller  

 tilkalde politiet.
 Stk. 3.  Politiet kan forbyde bevillingshaveren og de i  

 restaurationen ansatte at nyde stærke drikke sammen med gæsterne.
Stk. 4.  I restaurationer, hvor der serveres stærke  

 drikke, har bevillingshaveren pligt til at drage omsorg for, at der også er  

 mulighed for at få serveret andre drikke.
Denne pligt omfatter pligt til at  

 føre lyst øl, alkoholfrit øl og kaffe.
Det skal fremgå af prislister, vinkort  

 eller klart læselige opslag, at de nævnte drikkevarer føres.
 Stk. 5.  Politiet kan, såfremt det er nødvendigt af  

 hensyn til den offentlige ro og orden, midlertidigt forbyde, at stærke drikke  

 serveres og forhandles i nærmere angivne virksomheder eller i hele  

 politikredsen.
 Stk. 6.  Bestemmelsen i stk. 1, nr. 1, gælder ikke  

 servering i pensionater og selskabslokaler.
§ 30.  I restaurations- og hotelvirksomheder, der ikke  

 har alkoholbevilling, må der ikke Stk. 2.  Fra de i stk. 1 omhandlede forretningssteder  

 eller fra lokaler, der står i forbindelse hermed, må der ikke sælges eller  

 udleveres stærke drikke.
Dette gælder dog ikke stormagasiner og lignende  

 forretninger, der omfattes af § 16, stk. 1, 2. pkt.
 § 31.  Politiet kan under særlige forhold forbyde  

 restauratører og hotelværter at lade personer under 18 år opholde sig som  

 gæster i vedkommende virksomhed.
Stk. 2.  Politiet kan forbyde personer, der søger  

 fortjeneste ved utugt, eller som tidligere i forbindelse med  

 restaurationsbesøg har gjort sig skyldig i strafbare handlinger, at opholde  

 sig som gæster i bestemte virksomheder.
Politiet kan tillige forbyde de  

 pågældende restauratører at modtage disse personer som gæster.
 Stk. 3.  Udbetaling eller fordeling af arbejdsløn må  

 ikke finde sted i restaurationer og marketenderier.
 Straffebestemmelser m.v.
§ 32.  Overtrædelse af § 2, stk. 1, stk. 2 og stk. 4,  

 1. pkt., § 5, stk.3, § 6, stk. 2, § 7, stk. 3, § 9, stk. 1, stk. 2 og stk. 3,  

 1. pkt., § 11, stk. 1, 1. pkt., § 14, stk. 2, 4. pkt. og stk. 6, § 16, stk.  

 1, 1. pkt., § 19, § 20, stk. 2, 1., 4. og 5. pkt., stk. 4, stk. 5, 3. og 4.  

 pkt., stk. 6, 1. og 3. pkt. og stk. 7, 2. pkt., § 21, stk. 3, § 23, stk. 1 og  

 stk. 2, 1. pkt., § 24, stk. 1, 1. pkt. og stk. 3, § 26, stk. 1, § 27, stk. 1  

 og stk. 2, 1. pkt, § 28, stk. 1, 1. pkt., og stk. 5, 1. og 2. pkt., § 29,  

 stk. 1, stk. 2 og stk. 4, § 30, stk. 1 og stk. 2, 1. pkt., og § 31, stk. 3,  

 eller overtrædelse af betingelser eller begrænsninger fastsat af  

 kommunalbestyrelsen eller landsbevillingsnævnet i medfør af § 11, og  

 overtrædelse af forbud i henhold til § 27, stk. 2, 3. pkt., § 29, stk. 3 og  

 stk. 5, og § 31, stk. 1 og stk. 2, straffes med bøde.
Under skærpende  

 omstændigheder eller i gentagelsestilfælde kan straffen stige til hæfte.
 Stk. 2.  Den, der nyder, køber eller på anden måde  

 forskaffer sig spise- eller drikkevarer i strid med loven, straffes med bøde.  

 Med samme straf anses den, der medvirker til overtrædelse af bestemmelserne i  

 § 14, stk. 6.
 Stk. 3.  I forskrifter eller pålæg, der gives i medfør  

 af loven, kan der fastsættes straf af bøde eller hæfte for overtrædelse af  

 bestemmelser i forskrifterne og af pålæg givet i medfør af forskrifterne.
 Stk. 4.  Er overtrædelsen begået af et aktieselskab,  

 andelsselskab eller lignende, kan bødeansvar pålægges virksomheden som sådan.
Stk. 5.  Der kan pålægges restauratører og hotelværter  

 og disses bestyrere samt for marketenderiers vedkommende den, der er  

 ansvarlig efter § 20, stk. 5, 1. og 2. pkt., bødeansvar for overtrædelse af §  

 29, stk. 1, og forbud i henhold til § 31, stk. 1, der begås af ansatte i  

 virksomheden, selv om overtrædelsen ikke kan tilregnes dem som forsætlig  

 eller uagtsom.
Er næringsbrevindehaveren eller den, der er ansvarlig for  

 marketenderiet, et selskab, jfr. § 4, kan der pålægges selskabet som sådant  

 bødeansvar.
For bødeansvaret fastsættes ingen forvandlingsstraf.
 § 33.  Der vil ikke kunne nægtes politiet adgang til  

 lokaler eller rum, der hører til virksomheder, der omfattes af denne lov.  

 Dette gælder dog ikke værelser, der er udlejet til overnatning.
Ikrafttrædelsesbestemmelser § 34.  Loven træder i kraft den 1. april 1970.
 Stk. 2.  Beværterlov nr. 207 af 7. juni 1958 ophæves.
Stk. 3.  Bevillinger og tilladelser givet i medfør af  

 beværterloven, forbliver i kraft med det indhold, som de ville have efter  

 denne lov.
Ved fornyelse ombyttes adkomsten vederlagsfrit med adkomster efter  

 denne lov.
 § 35.  Loven gælder ikke for Færøerne og Grønland.
Stk. 2.  Loven kan med de afgivelser, som de særlige  

 grønlandske forhold tilsiger, ved kongelig anordning sættes i kraft for  

 Grønland for så vidt angår reglerne om udstedelse af næringsbrev til den af  

 loven omfattede erhvervsvirksomhed, således at §§ 12-15, 17 og 19 i lov nr.  

 277 af 27. maj 1950 om udøvelse af erhverv i Grønland samtidig ophæves, for  

 så vidt angår de af anordningen omfattede virksomheder.
Det kan herved  

 bestemmes, at ret til at få næringsbrev er betinget af, at de pågældende har  

 fast bopæl i Grønland og har haft det i de sidste 6 måneder.
 Lov nr. 260 af 22. maj 1986 indeholder følgende ikrafttrædelses- og  

 overgangsbestemmelser:
 § 2.  Loven træder i kraft den 1. juli 1986.
Stk. 2.  Ansøgninger om alkoholbevilling, der inden  

 lovens ikrafttrædelsestidspunkt er indgivet til bevillingsmyndigheden,  

 behandles efter de hidtidige regler.
Sager om fratagelse af bevilling  

 behandles endvidere efter de hidtidige regler, hvis sagen er rejst over for  

 eller i landsbevillingsnævnet før lovens ikrafttræden.
