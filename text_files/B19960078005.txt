 I medfør af § 4 i lov nr. 120 af 4. marts 1996 om Danmarks Forskningsråd  

 og offentlige forskningsudvalg og ændring af lov om Forskningspolitisk Råd og  

 forskningsråd, fastsættes:
§ 1.  Danmarks Forskningsråd har efter lovens § 2 til  

 opgave at rådgive forskningsministeren.
Rådgivningen sker efter anmodning  

 eller på eget initiativ.
Folketinget og enhver minister kan indhente  

 rådgivning fra Danmarks Forskningsråd.
 Stk. 2.  Danmarks Forskningsråds primære opgave er at  

 rådgive forskningsministeren om forskningens betydning for den danske  

 samfundsudvikling med henblik på en bedre koordinering og prioritering af de  

 samlede ressourcer til forskning.
 Stk. 3.  Opgaverne omfatter overordnet rådgivning om  

 dansk og international forskning, herunder om:
Stk. 4.  Som led i rådgivningen indhenter Danmarks  

 Forskningsråd udtalelser fra forskningsrådene og de offentligge  

 forskningsudvalg samt Erhvervsudviklingsrådet og Rådet for Teknologisk  

 Service og relevante institutioner og organisationer.
Danmarks Forskningsråd  

 koordinerer denne rådgivning.
 Stk. 5.  Som led i rådgivningen følger Danmarks  

 Forskningsråd udviklingen inden for dansk og international forskning.  

 Danmarks Forskningsråd vurderer løbende, om kvaliteten i dansk forskning er  

 på et internationalt niveau.
 Stk. 6.  Som led i rådgivningen inddrager Danmarks  

 Forskningsråd evalueringsresultater om forskningens rammer og vilkår,  

 herunder evalueringer af større offentlige forskningsprogrammer.
 Stk. 7.  Danmarks Forskningsråd fremlægger en årlig  

 rapport om dansk forskning, der indeholder rådets vurdering af dansk  

 forsknings generelle udvikling, kvalitet og samfundsmæssige relevans.
 § 2.  Danmarks Forskningsråd har i alle henseender  

 ansvar for den overordnede koordinering af forskningsrådgivningen, herunder  

 for rådgivningen af forskningsministeren om den nationale forskningsstrategi.
 Stk. 2.  Danmarks Forskningsråd kan som led heri  

 indhente og behandle råd og strategiplaner, der fremlægges af  

 forskningsrådene og de offentlige forskningsudvalg.
 Stk. 3.  Danmarks Forskningsråd indbyder  

 forskningsrådenes formandskollegium og formændene for de offentlige  

 forskningsudvalg til to årlige møder med henblik på at koordinere rådgivning  

 om dansk forskning.
Stk. 4.  Med henblik på at sikre en bedre forbindelse  

 mellem forskningsrådgivningen og rådgivningen om erhvervspolitikken skal  

 Danmarks Forskningsråd indhente og drøfte strategiplaner med  

 Erhvervsudviklingsrådet og Rådet for Teknologisk Service.
I denne forbindelse  

 indbyder Danmarks Forskningsråd formændene for disse råd til de i stk. 3  

 nævnte møder med forskningsrådenes formandskollegium og formændene for de  

 offentlige forskningsudvalg.
 § 3.  Danmarks Forskningsråd består af en formand og  

 otte medlemmer, jfr. lovens § 3.
 Stk. 2.  Formændene for forskningsrådene vælger af deres  

 midte et medlem af Danmarks Forskningsråd.
Stk. 3.  Danmarks Forskningsråds medlemmer skal være  

 forskere eller forskningskyndige, der tilsammen repræsenterer indsigt i  

 forskning ved de højere uddannelsesinstitutioner,  

 sektorforskningsinstitutioner og i erhvervslivet.
Mindst halvdelen af  

 medlemmerne skal være forskere.
Stk. 4.  Forskningsministeren beskikker formanden og de  

 7 medlemmer i deres personlige egenskab.
Rådets formand og de 7 medlemmer  

 beskikkes for en periode af 3 år og kan genbeskikkes i 3 år.
 Stk. 5.  Rådets forretningsorden skal godkendes af  

 forskningsministeren.
 Stk. 6.  Sekretariatsbetjeningen af Danmarks  

 Forskningsråd varetages af Forskningsministeriet.
 § 4.  Danmarks Forskningsråd indtægter og udgifter  

 regnskabsføres af Forskningsministeriet.
 § 5.  Forvaltningslovens og Offentlighedslovens regler  

 gælder for Danmarks Forskningsråds virke.
 § 6.  Danmarks Forskningsråd overtager  

 Forskningspolitisk Råds rettigheder og forpligtelser, jfr. lovens § 15, stk.  

 3.
 § 7.  Bekendtgørelsen træder i kraft den 7. september  

 1996.
 Stk. 2.  §§ 1-2, stk. 2 samt §§ 3-5 i bekendtgørelse nr.  

 926 af 30. december 1989 om Forskningspolitisk Råd, repræsentantskab og  

 forskningsrådene ophæves.
 Stk. 3.  I bekendtgørelse nr. 926 af 30. december 1989  

 om Forskningspolitisk Råd, repræsentantskab og forskningsrådene foretages  

 følgende ændringer:
 1. I § 2, stk. 3, § 6, stk. 1, nr. 2 og § 8 ændres  

 »Forskningspolitisk Råd« til »Danmarks Forskningsråd«.
 2. I § 9 udgår ordene »og Forskningspolitisk  

 Råd«.
