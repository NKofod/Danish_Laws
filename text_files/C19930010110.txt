 I Bygge- og Boligstyrelsens cirkulæreskrivelse af (* 1) 29.1.1991 meddelte  

 man, at de almennyttige boligselskaber indtil videre ikke anses for omfattet  

 af EF-udbudsdirektiverne, idet spørgsmålet var genstand for drøftelser mellem  

 EF-Kommissionen og de danske myndigheder.
Kommissionens besvarelse foreligger nu.
Det fremgår heraf, at det er  

 Kommissionens opfattelse, at de almennyttige boligselskaber må betragtes som  

 et offentligretligt organ i henhold til artikel 1, litra b) i direktiv  

 89/440/EØF (bygge- og anlægsdirektivet).
 Efter Kommissionens opfattelse gælder dette, uanset om boligselskabet er  

 organiseret som en almennyttig andelsboligforening, et selvejende  

 boligselskab eller et almennyttigt garantiselskab.
Kommissionen gør samtidig opmærksom på, at de almennyttige boligselskaber  

 ligeledes er omfattet af direktiv 92/50/EØF (tjenesteydelsesdirektivet), som  

 skal følges fra den 1.7.1993, og tillige af det direktiv der den 14.6.1993 er  

 vedtaget til afløsning af det gældende indkøbsdirektiv (77/62/EØF) med senere  

 ændringer.
Det nye indkøbsdirektiv skal finde anvendelse fra den 14.6.1994.
 Bygge- og Boligstyrelsen og KonkurrenceSekretariatet har taget  

 Kommissionens opfattelse til efterretning.
 Det betyder, at projektering, opførelse og drift herunder  

 ejendomsadministration og indkøb af/til almennytigt boligbyggeri og  

 ungdomsboliger med tilsagn om støtte efter lov om boligbyggeri og  

 ældreboliger med tilsagn om støtte efter lov om boliger for ældre og personer  

 med handikap fremover er omfattet af EF's udbudsdirektiver.
Beløbsgrænsen (tærskelværdien) for, hvornår et arbejde skal udbydes efter  

 bygge- og anlægsdirektivet er 5 mio.
ECU eller 39.460.300 kr.
 Tærskelværdien for, hvornår en indkøbsaftale eller tjenesteydelsesaftale  

 skal udbydes efter indkøbs- eller tjenesteydelsesdirektivet er 200.000 ECU  

 eller 1.578.412. kr.
 Bygge- og Boligstyrelsen og KonkurrenceSekretariatet skal herefter  

 henstille, at kommunalbestyrelserne ved deres tilsyn med de almennyttige  

 boligselskaber sørger for, at selskaberne fremover følger reglerne i EF's  

 udbudsdirektiver.
Pdv eb Bjarne Strand Bygge- og Boligstyrelsen Lars Koefod-Johnsen KonkurrenceSekretariatet (* 1) Cis. nr. 21 af 29. januar 1991 om EF's regler for udbud af  

 offentlige bygge- og anlægsarbejder har været offentliggjort i  

 Ministerialtidende og forefindes i Retsinformation.
