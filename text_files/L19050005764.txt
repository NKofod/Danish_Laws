Under 18de Maj f.
A. er der mellem Repræsentanter for den danske Regering  

 og forskellige andre Staters Regeringer i Paris blevet afsluttet Overenskomst  

 om en Ordning, sigtende til Undertrykkelse af den saakaldte hvide  

 Slavehandel, hvilken Overenskomst, der er blevet ratificeret i Paris den 18de  

 Januar d.
A., er saa lydende:
 Hans Majestæt den tyske Kejser, Konge af Preussen, i det tyske Riges Navn;  

 Hans Majestæt Belgiernes Konge, Hans Majestæt Kongen af Danmark, Hans  

 Majestæt Kongen af Spanien, den franske Republiks Præsident, Hans Majestæt  

 Kongen af det forenede Kongerige Storbritannien og Irland, og af de  

 oversøiske britiske Besiddelser, Kejser af Indien, Hans Majestæt Kongen af  

 Italien, Hendes Majestæt Dronningen af Nederlandene, Hans Majestæt Kongen af  

 Portugal og Algarverne, Hans Majestæt Kejseren over alle Ruslande, Hans  

 Majestæt Kongen af Sverig og af Norge, og det schweiziske forbundsraad, der  

 ønske at sikre myndige Kvinder, over for hvilke der anvendes  

 Forførelseskunster eller Tvang, lige saa vel som umyndige, gifte eller ugifte  

 Kvinder, en virkningsfuld Beskyttelse mod den forbryderske Handel, der er  

 kendt under Navnet »Den hvide Slavehandel«, have besluttet at komme  

 overens om en Ordning, gaaende ud paa at aftale Forholdsregler egnede til at  

 naa dette Maal, og have udnævnt til deres befuldmægtigede:
Hans Majestæt den tydske Kejser, Konge af Preussen: Hans Durchlauchtighed  

 Fyrst Radolin, Hans Majestæts overordentlige og befuldmægtigede Ambassadør  

 hos den franske Republiks Præsident; Hans Majestæt Belgiernes Konge:
Hr.
A.
Leghait, Hans Majestæts overordentlige Gesandt og befuldmægtigede  

 Minister hos den franske Republiks Præsident; Hans Majestæt Kongen af Danmark:
Hr.
Greve F.
Reventlow, Hans Majestæts overordentlige Gesandt og  

 befuldmægtigede Minister hos den franske Republiks Præsident; Hans Majestæt Kongen af Spanien:
Hans Ekscellence Hr.
F. de Leon y Castillo, Marqui del Muni, Hans  

 Majestæts overordentlige og befuldmægtigede Ambassadør hos den franske  

 Republiks Præsident; Præsidenten for den franske Republik:
Hans Ekscellence Hr.
Th.
Deelcasse, Medlem af Deputeretkammeret, den  

 franske Republiks Udenrigsminister; Hans Majestæt Kongen af det forenede Kongerige Storbritannien og Irland og  

 af de oversøiske britiske Besiddelser, Kejser af Indien:
Hans Ekscellence Sir Edward Edmund Monson, Hans Majestæts overordentlige  

 og befuldmægtigede Ambassadør hos den franske Republiks Præsident; Hans Majestæt Kongen af Italien:
Hans Ekscellence Hr.
Greve Tornielli Brusati de Vergano, Hans Majestæts  

 overordentlige og befuldmægtigede Ambassadør hos den franske Republiks  

 Præsident; Hendes Majestæt Dronningen af Nederlandene: Hr.
Jonkheer de Stuers, Hendes  

 Majestæts overordentlige Gesandt og befuldmægtigede Minister hos den franske  

 Republiks Præsident; Hans Majestæt Kongen af Portugal og af Algarverne:
Hr.
T. de Souza-Roza, Hans Majestæts overordentlige Gesandt og  

 befuldmægtigede Minister hos den franske Republiks Præsident; Hans Majestæt Kejseren over alle Ruslande:
Hans Ekscellence M. de Nelidow, Hans Majestæts overordentlige og  

 befuldmægtigede Ambassadør hos den franske Republiks Præsident; Hans Majestæt Kongen af Sverige og af Norge: For Sverige og for Norge:
Hr. Åkerman, Hans Majestæts overordentlige Gesandt og befuldmægtigede Minister hos den franske Republiks Præsident; og det schweiziske  

 Forbundsraad:
H.
Charles-Edouard Lardy, det schweiziske Edsforbunds overordentlige  

 Gesandt og befuldmægtigede Minister hos den franske Republiks Præsident.
 Hvilke, efter at have udvekslet deres Fuldmagter, som fandtes i god og  

 rigtig Form, ere komme overens om følgende Bestemmelser:
 Artikel 1.
Enhver af de kontraherende Regeringer forpligter sig til at oprette eller  

 udpege en Myndighed, til hvilken det overdrages at samle alle Oplysninger  

 angaaende Forlokkelse til Udlandet at gifte og ugifte Kvinder med utugtigt  

 Levnet for Øje.
Denne Myndighed skal have Adgang til at brevveksle direkte  

 med den ligeartede Institution i enhver af de andre kontraherende Stater.
 Artikel 2.
Enhver af Regeringerne forpligter sig til at lade et Tilsyn føre med det  

 Formaal at eftersøge, navnlig paa Jærnbanegaarde, Indskibsningshavne og under  

 Rejsen, de Personer, der optræde som Førere for gifte og ugifte Kvinder,  

 bestemte til utugtigt Levnet.
Instruktioner ville i dette Øjemed blive givne  

 Embedsmænd eller en hvilken som helst anden i saa Henseende kompetent Person,  

 for at forskaffe, inden for Lovens Grænser, alle Oplysninger, der ere egnede  

 til at bringe paa Sporet af en forbrydersk Trafik.
 Ankomsten af Personer, der klarlig synes Anstiftere af, meddelagtige i  

 eller Ofre for en saadan Trafik, skal anmeldes i paakommende Tilfælde, enten  

 til Bestemmelselsstedets Øvrighed eller til de vedkommende diplomatiske eller  

 konsulære Agenter eller til hvilken som helst ellers kompetent Myndighed.
 Artikel 3.
Regeringerne forpligte sig til, i påkommende Tilfælde og inden for Lovens  

 Grænser, at modtage Erklæringer fra gifte og ugifte Kvinder af fremmed  

 Nationalitet, som give sig hen til Prostitution, for at fastslaa deres  

 Identitet og deres »Civilstand«, samt undersøge, hvem der har  

 bestemt dem til at forlade deres Land.
De indhentede Oplysninger skulle  

 meddeles de nævnte gifte eller ugifte Kvinders Hjemlands-Myndigheder, for at  

 de eventuelt kunne blive hjemsendte.
 Regeringerne forpligte sig til, inden for Lovens Grænser og saa vidt  

 muligt, at betro, foreløbig og med Hjemsendelse for Øje, Ofrene for en  

 forbrydersk Handel, naar de ere blottede for Hjælpekilder, til offentlige  

 eller private Hjælpeinstitutioner eller til private, der frembyde de fornødne  

 Garantier.
Regeringerne forpligte sig ligeledes, inden for Lovens Grænser og saa vidt  

 muligt, til at sende tilbage til deres Hjemland dem af disse gifte eller  

 ugifte Kvinder, som begære at blive hjemsendte eller som maatte blive krævede  

 tilbage af Personer, der have Myndighed over dem.
Hjemsendelsen skal ikke  

 finde Sted, førend Enighed er opnaaet med Hensyn til Identiteten, saa vel som  

 om Stedet og Tidspunktet for Ankomsten til Grænsen.
Ethvert af de  

 kontraherende Lande vil lette Overførelsen over dets Territorium.  

 Brevvekslingen vedrørende Hjemsendelsen foregaar, saa vidt muligt, ad den  

 direkte Vej.
 Artikel 4.
 For det Tilfælde, at den gifte eller ugifte Kvinde, der skal hjemsendes,  

 ikke selv skulde kunne betale Omkostningerne ved Rejsen, og hvor hun hverken  

 har Mand, Forældre eller Værge, som kunne betale for hende, skulle de ved  

 Hjemsendelsen foranledigede Omkostninger paahvile det Land, paa hvis  

 Territorium hun opholder sig, indtil den nærmeste Grænse eller  

 Indskibningshavn i Retning af Hjemlandet - og for Resten Hjemlandet.
 Artikel 5.
 Bestemmelserne i de ovenstaaende Artikler 3 og 4 sætte ikke de særlige  

 Konventioner ud af Kraft, som maatte bestaa mellem de kontraherende  

 Regeringer.
 Artikel 6.
 De kontraherende Regeringer forpligte sig til inden for Lovens Grænser,  

 saa vidt muligt at føre Tilsyn med de Bureauer eller Agenturer, som give sig  

 af med Anbringelsen i Udlandet af gifte eller ugifte Kvinder.
 Artikel 7.
De Stater, der ikke have undertegnet, have Adgang til at tiltræde denne  

 Ordning.
For at opnaa dette skulle de ad diplomatisk Vej tilkendegive deres  

 Hensigt for den franske Regering, som da bringer den til de kontraherende  

 Staters Kundskab.
 Artikel 8.
Nærværende Ordning træder i Kraft 6 Maaneder efter Dagen for udvekslingen  

 af Ratifikationerne.
For det Tilfælde, at en af de kontraherende Parter  

 maatte opsige den, skal Opsigelsen kun have Virkning for denne Part og det  

 først efter tolv Maaneders Forløb, at regne fra den Dag, da saadan Opsigelse  

 har fundet Sted.
 Artikel 9.
 Nærværende ordning ratificeres og Ratifikationerne skulle udveksles i  

 Paris snarest muligt.
 Til Bekræftelse heraf have de respektive befuldmægtigede undertegnet  

 nærværende Ordning og forsynet den med deres Segl.
 Udfærdiget i Paris den 18de Maj 1904 i et eneste Eksemplar, som skal  

 forblive nedlagt i den franske Republiks Udenrigsministeriums Arkiv, og  

 hvoraf en bekræftet Kopi vil blive tilstillet enhver af de kontraherende  

 Magter.
(L.
S.) undert.
Radolin.
(L.
S.) undert.
A.
Leghait.
(L.
S.) undert.
F.
Reventlow.
(L.
S.) undert.
F. de Leon y Castillo.
(L.
S.) undert.
Delcasse.
(L.
S.) undert.
Edmund Monson.
(L.
S.) undert.
G.
Tornielli.
(L.
S.) undert.
A. de Stuers.
(L.
S.) undert.
T. de Souza-Roza.
(L.
S.) undert.
Nelidow.
 For Sverige og Norge:
Sveriges og Norges Minister, (L.
S.) undert. Åkerman.
(L.
S.) undert.
Lardy.
 Alberti.
 /Holst.
 Hvilket herved bringes til almindelig Kundskab med Tilføjende, at der til  

 Tilslutning til denne Overenskomst er truffet den Ordning, at den i  

 Overenskomstens Artikel 1 omhandlede Virksomhed som Centralmyndighed i disse  

 Sager for Danmarks Vedkommende udføres af Politidirektøren i Kjøbenhavn, der  

 i fornødent Fald vil fremsende de fra udlandet modtagne Meddelelser videre  

 til de kompetente Myndigheder uden for Hovedstaden.
 Justitsministeriet, den 7de April 1905.
