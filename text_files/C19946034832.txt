 Definition af offentlige arbejdsgivere.
 Der er blevet rettet forespørgsler til styrelsen og departementet om  

 betydningen af den definition på »offentlige arbejdsgivere«, der er  

 fastsat i § 46 i bekendtgørelse om en aktiv arbejdsmarkedsindsats.  

 Spørgsmålet er fx blevet rejst i relation til kommunernes muligheder for at  

 tilbyde jobtræningspladser inden for kvoten i offentligt støttede  

 institutioner, der ikke opfylder betingelsen om mindst 50 pct. offentlig  

 støtte.
 Af forarbejderne til § 46 fremgår det, at det hermed også fastsættes,  

 hvilke institutioner, der anses for »offentlig støttet institution«  

 i relation til bestemmelsen i § 147, stk. 1. i bekendtgørelsen.
 Dette betyder, at (amts) kommunerne alene kan anvende kvoten til  

 jobtræning i »offentlig støttet institution (men med mindre end 50 % af  

 udgifterne)», hvis der i RAR opnås enighed om at fravige bestemmelsen i  

 § 46, stk. 1. nr. 3, jf. § 46, stk. 2.
