Nr LSF 86 Forslag til Lov om Klagenævnet for Udbud (udbud af bygge- og  

 anlægsarbejder og indkøb i De Europæiske Fællesskaber) Fremsat af industriministeren (Anne Birgitte Lundholt) den 23. januar 1991 Vedtaget ved tredjebehandling den 7. maj 1991 Lov nr. 344 af 06/06/1991 § 1. Klagenævnet for Udbud behandler klager over overtrædelser af fællesskabsretten vedrørende offentlige kontrakter eller lov om samordning af fremgangsmåderne ved indgåelse af offentlige bygge- og anlægskontrakter og offentlige indkøb m.v. samt de i medfør af loven udstedte bekendtgørelser.
 Stk. 2. Nævnet kan i øvrigt behandle klager, hvor der ved lov  

 eller i henhold til lov er fastsat bestemmelse om klageadgang til nævnet.
§ 2. Nævnet kan behandle klager over ordregivere, jf. § 3, som  

 påstås at have tilsidesat de regler, der er nævnt i § 1, især ved at have 1) handlet i strid med udbudsreglerne, herunder undladt at udbyde, 2) tilsidesat reglerne om offentliggørelse, meddelelser og frister, 3) tilsidesat kravene til tekniske specifikationer, 4) ulovligt udelukket eller diskrimineret ansøgere eller bydende ved  

 tildeling af kontrakter, 5) undladt at pålægge personer eller virksomheder, der har modtaget et  

 offentligt tilskud på mere end 50 pct. til visse bygge- og anlægsarbejder, at  

 følge fremgangsmåderne for offentlige bygge~ og anlægskontrakter eller 6) undladt at pålægge personer eller virksomheder, der har fået overdraget  

 at udføre en offentlig udbudsopgave, ikke at diskriminere.
 Stk. 2. Senest samtidig med at en klage indbringes for nævnet,  

 skal klageren skriftligt underrette den ordregivende myndighed om den  

 påståede overtrædelse og om, at klagen indbringes for nævnet.
 § 3. Ordregivere er statslige, amtskommunale og kommunale  

 myndigheder, offentligretlige organer og offentligretlige juridiske personer  

 og sammenslutninger af en eller flere af disse myndigheder eller  

 offentligretlige organer og offentligretlige juridiske personer samt  

 koncessionshavere.
 Stk. 2. Ordregivere er i øvrigt virksomheder, som på grund af  

 særlig offentlig tilladelse driver virksomhed inden for vand- og  

 energiforsyning samt transport og offentlig telekommunikation.
§ 4. Klage efter § 1, stk. 1, kan indgives af 1) enhver, der har en retlig interesse heri, samt 2) de organisationer og offentlige myndigheder, som industriministeren  

 tillægger klageadgang.
 Stk. 2. Nævnet kan tillade en tredjemand eller offentlig  

 myndighed, for hvem sagen har en væsentlig betydning, at indtræde i sagen til  

 støtte for klageren eller den indklagede ordregiver.
 § 5. Ved kendelse kan nævnet afvise en sag eller afgøre den i  

 realiteten helt eller delvis, herunder annullere ulovlige beslutninger,  

 midlertidigt afbryde en udbudsprocedure eller pålægge ordregiveren at  

 lovliggøre udbudsforretningen.
 Stk. 2. Krav om erstatning kan ikke behandles af nævnet.
 § 6. Nævnets afgørelser kan ikke indbringes for anden  

 administrativ myndighed.
Stk. 2. Nævnets afgørelse kan indbringes for domstolene senest 8  

 uger efter, at afgørelsen er meddelt de pågældende.
Finder indbringelsen ikke  

 sted inden for fristen, er nævnets afgørelse endelig.
 § 7. Nævnet består af en formand, et antal næstformænd og et antal  

 sagkyndige medlemmer.
Stk. 2. Formandskabets og nævnets medlemmer udpeges af  

 industriministeren for en periode af 4 år.
Formandskabets medlemmer skal  

 opfylde betingelserne for at blive udnævnt til dommer.
Nævnets medlemmer  

 udpeges blandt personer, der har kendskab til bygge- og anlægsvirksomhed,  

 offentlig indkøbsvirksomhed, transport og anden tilknyttet  

 erhvervsvirksomhed.
 § 8. Ved afgørelsen af den enkelte sag deltager formanden eller en  

 næstformand og 2 eller i særlige tilfælde 4 sagkyndige medlemmer, der udpeges  

 af formanden efter regler fastsat af industriministeren.
§ 9. Sagsbehandlingen ved nævnet er skriftlig.
Hvor særlige grunde  

 taler derfor, kan formanden dog bestemme, at mundtlig forhandling skal finde  

 sted.
§ 10. En klage har kun opsættende virkning, i det omfang dette er  

 fastsat i lovgivningen.
Hvor særlige grunde taler derfor, kan nævnet eller  

 formanden på dets vegne dog bestemme, at en klage tillægges opsættende  

 virkning.
 § 11. Nævnet kan kræve alle oplysninger, der findes nødvendige for  

 dets virksomhed eller til afgørelse af, om et forhold er omfattet af nævnets  

 kompetence.
 § 12. Industriministeren fastsætter nærmere regler for nævnets  

 virksomhed, herunder regler om sagsbehandling og gebyr for indgivelse af  

 klage og offentliggørelse af afgørelser.
 § 13. Undlader nogen til nævnet at give oplysninger i henhold til  

 § 11, kan nævnet som tvangsmiddel pålægge de pågældende daglige bøder, der  

 kan inddrives ved udpantning.
 § 14. Loven træder i kraft den 1. januar 1992.
 Stk. 2. §§ 7 og 12 træder dog i kraft 1. juli 1991.
 Stk. 3. § 3, stk. 2, træder i kraft ved industriministerens  

 bestemmelse herom.
Oprindeligt fremsat forslag § 1. Klagenævnet for Udbud behandler klager over overtrædelser af lov om samordning af fremgangsmåderne ved indgåelse af offentlige bygge- og anlægskontrakter og offentlige indkøb m.v. samt de i medfør af loven udstedte bekendtgørelser.
 Stk. 2. Nævnet kan i øvrigt behandle klager, hvor der ved lov  

 eller i henhold til lov er fastsat bestemmelse om klageadgang til nævnet.
§ 2. Nævnet kan behandle klager mod ordregivere, jf. § 3, der  

 påstås at have 1) handlet i strid med udbudsreglerne, herunder undladt at udbyde, 2) tilsidesat reglerne om offentliggørelse, meddelelser og frister, 3) tilsidesat kravene til tekniske specifikationer, 4) ulovligt udelukket eller diskrimineret ansøgere eller bydende ved  

 tildeling af kontrakter, 5) undladt at pålægge personer eller virksomheder, der har modtaget et  

 offentligt tilskud på mere end 50 pct. til visse bygge- og anlægsarbejder, at  

 følge fremgangsmåderne for offentlige bygge~ og anlægskontrakter, eller 6) undladt at pålægge personer eller virksomheder, der har fået overdraget  

 at udføre en offentlig udbudsopgave, ikke at diskriminere.
 Stk. 2. Senest samtidig med at en klage indbringes for nævnet,  

 skal klageren skriftligt underrette den ordregivende myndighed om den  

 påståede overtrædelse og om, at klagen indbringes for nævnet.
 § 3. Ordregivere er statslige, amtskommunale og kommunale  

 myndigheder, offentligretlige organer og offentligretlige juridiske personer  

 og sammenslutninger af en eller flere af disse myndigheder eller  

 offentligretlige organer og offentligretlige juridiske personer samt  

 koncessionshavere.
 Stk. 2. Ordregivere er i øvrigt virksomheder, som på grund af  

 særlig offentlig tilladelse driver virksomhed inden for vand- og  

 energiforsyning samt transport og offentlig telekommunikation.
§ 4. Klage efter § 1, stk. 1, kan indgives af 1) enhver, der har en retlig interesse heri, samt 2) de organisationer og offentlige myndigheder, som industriministeren  

 tillægger klageadgang.
 Stk. 2. Nævnet kan tillade en trediemand eller offentlig  

 myndighed, for hvem sagen har en væsentlig betydning, at indtræde i sagen til  

 støtte for klageren eller den indklagede ordregiver.
 § 5. Ved kendelse kan nævnet afvise en sag eller afgøre den i  

 realiteten helt eller delvist, herunder annullere ulovlige beslutninger,  

 midlertidigt afbryde en udbudsprocedure eller pålægge ordregiveren at  

 lovliggøre udbudsforretningen.
 Stk. 2. Krav om erstatning kan ikke behandles af nævnet.
 § 6. Nævnets afgørelser kan ikke indbringes for anden  

 administrativ myndighed.
Stk. 2. Nævnets afgørelse kan indbringes for domstolene senest 8  

 uger efter, at afgørelsen er meddelt de pågældende.
Finder indbringelsen ikke  

 sted inden for fristen, er nævnets afgørelse endelig.
 § 7. Nævnet består af en formand, et antal næstformænd og et antal  

 sagkyndige medlemmer.
Stk. 2. Formandskabets og nævnets medlemmer udpeges af  

 industriministeren for en periode af 4 år.
Formandskabets medlemmer skal  

 opfylde betingelserne for at blive udnævnt til dommer.
Nævnets medlemmer  

 udpeges blandt personer, der har kendskab til bygge- og anlægsvirksomhed,  

 offentlig indkøbsvirksomhed, transport og anden tilknyttet  

 erhvervsvirksomhed.
 § 8. Ved afgørelsen af den enkelte sag deltager formanden eller en  

 næstformand og 2 eller i særlige tilfælde 4 sagkyndige medlemmer, der udpeges  

 af formanden efter regler fastsat af industriministeren.
§ 9. Sagsbehandlingen ved nævnet er skriftlig.
Hvor særlige grunde  

 taler derfor, kan formanden dog bestemme, at mundtlig forhandling skal finde  

 sted.
§ 10. En klage har kun opsættende virkning, i det omfang dette er  

 fastsat i lovgivningen.
Hvor særlige grunde taler derfor, kan nævnet eller  

 formanden på dets vegne dog bestemme, at en klage tillægges opsættende  

 virkning.
 § 11. Industriministeren fastsætter nærmere regler for nævnets  

 virksomhed, herunder regler om sagsbehandling og gebyr for indgivelse af  

 klage og offentliggørelse af afgørelser.
 § 12. Loven træder i kraft den 1. januar 1992.
 Stk. 2. §§ 7 og 11 træder dog i kraft 1. juli 1991.
 Stk. 3. § 3, stk. 2, træder i kraft ved industriministerens  

 bestemmelse herom.
Bemærkninger til lovforslaget Almindelige bemærkninger.
 1.Formålet med forslaget er at gennemføre Rådets direktiv 89/665/EØF af  

 21. december 1989 om samordning af love og administrative bestemmelser  

 vedrørende anvendelsen af klageprocedurer i forbindelse med indgåelse af  

 offentlige indkøbs- samt bygge- og anlægskontrakter, kaldet  

 kontroldirektivet.
 Lovforslaget er søgt udformet på en sådan måde, at det også tager højde  

 for direktivforslaget om klageprocedurer i forbindelse med samordning af love  

 og administrative bestemmelser vedrørende anvendelse af EF-regler for  

 fremgangsmåderne ved tilbudsgivning inden for vand- og energiforsyning samt  

 transport og telekommunikation (forsyningsvirksomhed), som forventes vedtaget  

 inden udgangen af 1991. Selve grunddirektivet for tilbudsgivning for  

 forsyningsvirksomhed er vedtaget i september 1990.
Offentlige myndigheder og offentlige virksomheder i EF-landene køber hvert  

 år for mellem 2.000 og 3.000 mia. kr.
Det svarer til 2-3 gange det danske  

 bruttonationalprodukt.
Det følger af EØF-traktatens art. 7, at al forskelsbehandling, der udøves  

 på grundlag af nationalitet, er forbudt.
Imidlertid indeholder hverken  

 Fællesskabsreglerne for offentlige kontrakter eller de nationale regler  

 bestemmelser, som sikrer, at EF-reglerne også i praksis bliver overholdt.
Kontroldirektivet indeholder regler, der skal sikre en hurtig og effektiv  

 behandling af klager over de ordregivende myndigheders beslutninger  

 vedrørende udbudsbetingelser, tildeling af ordrer m.v. med henblik på at få  

 ulovlige beslutninger annulleret og eventuelt få tilkendt erstatning ved  

 domstolene.
Der skal ifølge direktivet være mulighed for under  

 sagsbehandlingen at træffe midlertidige foranstaltninger til afbrydelse af  

 procedurer og beslutninger.
Den korte periode, som udbudsprocedurerne  

 strækker sig over, nødvendiggør hastebehandlinger af påståede overtrædelser.
Kontroldirektivet tillægger Kommissionen adgang til at rette henvendelse  

 til medlemsstaterne og de ordregivende myndigheder.
Det betyder, at  

 Kommissionen ikke kan rette henvendelse til kontrolorganet.
De ordregivende myndigheder er statslige, amtskommunale og kommunale  

 myndigheder, der udbyder eller agter at udbyde et arbejde eller et indkøb, i  

 det følgende kaldet ordregivere.
Der findes i øvrigt også ordregivere, der  

 ikke er udbydere, men som yder et direkte tilskud til projektet eller som  

 anmoder private virksomheder om på deres vegne at foretage indkøbet.
2.Forslaget skal ses i sammenhæng med lov nr. 366 af 8. juni 1990 om  

 samordning af fremgangsmåderne ved indgåelse af offentlige bygge~ og  

 anlægskontrakter og offentlige indkøb m.v.
Loven bemyndiger boligministeren  

 og industriministeren (tidligere finansministeren) til at gennemføre Rådets  

 direktiv 71/305/EØF, som ændret ved direktiv 89/440/EØF om samordning af  

 fremgangsmåderne med hensyn til indgåelse af offentlige bygge- og  

 anlægskontrakter, i det følgende kaldet bygge- og anlægsdirektivet, og Rådets  

 direktiv 77/62/EØF, som ændret ved direktiv 88/295/EØF om offentlige indkøb,  

 i det følgende kaldet indkøbsdirektivet.
Hovedsigtet med disse direktiver er at sikre, at der er størst mulig  

 gennemsigtighed og konkurrence i forbindelse med indgåelse af offentlige  

 kontrakter, således at anskaffelserne sker på optimale vilkår.
Direktiverne  

 beskriver bl.a., hvornår og hvordan der skal udbydes, og hvilke oplysninger  

 der skal indeholdes i udbudet.
 Der er i medfør af loven udstedt en række bekendtgørelser.
 Ved Bygge- og Boligstyrelsens bekendtgørelse nr. 595 af 14. august 1990,  

 er fastsat regler for de ordregivende myndigheders overholdelse af  

 bestemmelserne i forbindelse med indgåelse af offentlige bygge- og  

 anlægskontrakter.
 Ved Industriministeriets bekendtgørelse nr. 826 af 7. december 1990, er  

 fastsat bestemmelser om fremgangsmåderne ved indgåelse af kontrakter om  

 offentlige indkøb.
Finansministeriet er i færd med at udarbejde en bekendtgørelse om  

 henvisning til standarder ved anskaffelse af informationsteknologi.  

 Bekendtgørelsen vil fastsætte bestemmelser om den udvidede pligt til at følge  

 standarder inden for informationsteknologien og inden for  

 telekommunikationen, jf.
Rådbeslutning 87/95/EØF herom.
Forpligtelserne  

 omfatter bl.a. krav om brug af standarder og præstandarder ved anskaffelser  

 inden for de nævnte områder på over 100.000 ECU, modsvarende ca. kr. 800.000.
3. Med lovforslaget etableres en klageinstans, således som  

 kontroldirektivet kræver det.
Klageinstansen foreslås benævnt Klagenævnet for  

 Udbud.
Nævnet vil få status som et administrativt organ.
Baggrunden herfor er, at  

 der er behov for et hurtigt og effektivt organ.
Det foreslås, at loven  

 instituerer nævnet og indeholder de grundlæggende regler for nævnets  

 sammmensætning og virke, herunder en bemyndigelse for ministeren til at  

 fastsætte en forretningsorden for nævnet.
 Lovforslaget indeholder hjemmel til at fastsætte regler om gebyr i  

 forbindelse med lovens administration, herunder bl.a. klagegebyrer.
Nævnet træder i funktion, når der modtages en klage over en ordregiver fra  

 en virksomhed eller en organisation.
Klageren er forpligtet til senest  

 samtidig med klagens indgivelse at give ordregiveren besked om, at man agter  

 at indgive en klage.
Der gives ministeren mulighed for at tillægge organisationer status som  

 klageberettiget.
Baggrunden herfor er, at der ikke inden for det statslige  

 område findes et tilsyn.
To direktivforslag om udbud af tjenesteydelser for henholdsvis de  

 ordregivere, som er omfattet af indkøbs- og bygge- og anlægsdirektivet og  

 virksomheder inden for vand- og energiforsyning, samt transport og  

 telekommunikation forventes fremsat i den nærmeste fremtid.
Når disse to  

 direktiver er vedtaget, vil de to kontroldirektiver blive ændret til også at  

 omfatte tjenesteydelser.
 Lovforslaget har været forelagt bl.a. følgende til udtalelse:  

 Entreprenørforeningen, Det Danske Handelskammer, Håndværksrådet, Foreningen  

 af Rådgivende Ingeniører, Praktiserende Arkitekters Råd, Boligselskabernes  

 Landsforening, Byggefagenes Kooperative Landssammenslutning,  

 Arbejderbevægelsens Erhvervsråd, LO, Kommunernes Landsforening,  

 Amtsrådsforeningen i Danmark, Industrirådet, Danske Elværkers Forening,  

 Danmarks Rederiforening, Finansrådet, Foreningen af Statsautoriserede  

 Revisorer, Advokatrådet, P&T, DSB, Tilsynet med Privatbanerne,  

 Fællesrepræsentationen for private Vandværker i Danmark, Danske  

 Fjernvarmeværkers Forening, Hovedstadens Trafikselskab, Boligministeriet,  

 Finansministeriet (Budgetdepartementet og Administrations- og  

 Personaledepartementet), Indenrigsministeriet, Trafikministeriet,  

 Statsministeriet, Justitsministeriet, Konkurrencerådet, Industri- og  

 Handelsstyrelsen og Direktoratet for Statens Indkøb.
 Der har været en positiv modtagelse af lovforslaget.
 Lovforslagets administrative og økonomiske konsekvenser.
Det er forbundet med en betydelig usikkerhed at vurdere, hvilke  

 administrative og økonomiske konsekvenser dette lovforslag vil få, fordi der  

 er tale om et nyoprettet organ.
I dag behandles der ca. 30 klagesager om året  

 i Direktoratet for Statens Indkøb og Bygge- og Boligstyrelsen.
Det forventes,  

 at der med etableringen af denne klageinstans vil ske en stigning i antallet  

 af sager, først og fremmest fordi en del indkøb ikke har været udbudt, men  

 også fordi der gives udenlandske virksomheder en formaliseret mulighed for at  

 klage.
Hertil kommer, at der som nævnt for tiden behandles en række  

 direktiver i EF, som betyder, at flere sektorer og tjenesteydelser vil blive  

 omfattet af klagereglerne.
Kommissionen har tilkendegivet, at man vil følge  

 dette område nøje, fordi Kommissionen er bekendt med, at der i  

 medlemsstaterne og blandt ordregivere er en vis træghed med hensyn til at  

 følge de regler, der er fastsat i direktiverne.
Oprettelsen af Klagenævnet for Udbud skønnes at ville medføre statslige  

 merudgifter fra 1992 på ca. 2,2 mio kr. årligt, heraf 2,0 mio. kr. i lønsum.  

 De personalemæssige ressourcer vil blive tilvejebragt ved omprioriteringer  

 inden for lønsumsrammen.
Som det fremgår af lovforslaget, skal der udnævnes  

 en formand for nævnet, et antal næstformænd samt en række sagkyndige.  

 Formanden og nævnsmedlemmerne honoreres pr. behandlet sag efter statens  

 takster for sådanne sager.
Tidsforbruget for formand/næstformand anslås til  

 36 timer pr. sag og for sagkyndige 30 timer pr. sag.
Der forventes 60 sager  

 årligt.
Industri- og Handelsstyrelsen vil få til opgave at være sekretariat  

 for nævnet.
Dette indebærer en ekstraopgave for styrelsen, svarende til 1  

 AC'er og 1 HK'er.
Hertil kommer udgifter til nævnets møde- og  

 rejseaktiviteter og til fornøden bistand til særligt sagkyndige.
Lovforslaget medfører ikke administrative og økonomiske konsekvenser for  

 kommuner og amtskommuner.
Det skal bemærkes, at det tilsyn over for kommuner  

 og amtskommuner, som udøves af de almindelige kommunale tilsynsmyndigheder,  

 viger i det omfang, der er en klageinstans, der kan behandle klager over  

 kommunale myndigheder.
 Bemærkninger til lovforslagets enkelte bestemmelser.
Til § 1 I henhold til kontroldirektivet er det pålagt de nationale myndigheder at  

 oprette et uafhængigt organ til at overvåge procedurerne ved udbud.
Dette  

 organ træder i funktion, når der modtages en klage.
Direktivet overlader det til de nationale myndigheder at tage stilling  

 til, hvorvidt klager skal behandles ved domstolene eller ved et  

 administrativt organ.
Ved § 1 foreslås oprettet et administrativt nævn.  

 Baggrunden for at vælge et administrativt organ har været, at direktivet  

 forpligter medlemsstaterne til at have en klageinstans, der hurtigt kan  

 træffe såvel midlertidige foranstaltninger som endelige beslutninger.
Det  

 almindelige domstolssystem synes mindre velegnet til denne opgave.
Loven angiver i stk. 1 klagenævnets kompetence.
Kompetencen vil  

 alene angå forhold, der er omfattet af lov nr. 366 af 8. juni 1990, samt de i  

 medfør af loven udstedte bekendtgørelser.
Der tænkes her på Bygge- og  

 Boligstyrelsens bekendtgørelse nr. 595 af 14. august 1990 om samordning af  

 fremgangsmåderne ved indgåelse af offentlige bygge- og anlægskontrakter i De  

 Europæiske Fællesskaber, Industriministeriets bekendtgørelse nr. 826 af 7.  

 december 1990 om offentlige indkøb samt Finansministeriets bekendtgørelse om  

 henvisning til standarder ved anskaffelse af informationsteknologi, der er  

 under udarbejdelse.
 De internationale regler om statslige indkøb inden for GATT (MTN-aftalen)  

 påvirkes ikke af nævnets kompetence, idet der fortsat skal være mulighed for,  

 at tredielande, som har tiltrådt de nævnte aftaler, kan klage efter de  

 særlige regler, der findes i omtalte aftale.
 Heller ikke klager over overtrædelser af licitationsloven og  

 Boligministeriets udbudsregler for statsligt og statsstøttet byggeri kan  

 indbringes for nævnet.
 I stk. 2 åbnes der adgang for, at nævnet kan behandle andre sager,  

 hvis der ved lov eller i henhold til lov fastsættes bestemmelser, der  

 tildeler nævnet kompetence inden for andre områder end de i nærværende  

 forslag omtalte.
Til § 2 I § 2 er det angivet, hvilke forhold der kan være genstand for prøvelse.  

 Denne paragraf skal ses i sammenhæng med § 4, der fastlægger den  

 klageberettigede kreds.
 Udgangspunktet for prøvelsen er bygge- og anlægsdirektivet og  

 indkøbsdirektivet.
Hovedprincipperne i direktiverne er, at alle udbud over bestemte beløb  

 skal bekendtgøres ved annoncering i EF-Tidende.
Ligeledes skal de statslige  

 myndigheder offentliggøre information om planlagte indkøb det kommende år.  

 Når en kontrakt er indgået, har den offentlige myndighed desuden pligt til at  

 oplyse, hvem der fik overdraget kontrakten og på hvilke vilkår.
 Til nr. 1.
Der kan indgives klage til klagenævnet, hvis man mener, at der er handlet  

 i strid med udbudsreglerne, eller der ikke er foretaget udbud.
Hertil kommer,  

 at man kan påklage de situationer, hvor opdeling af en ordre er sket med  

 henblik på at bringe dennes værdi under de såkaldte tærskelværdier.
Der  

 henvises til art. 4a, stk. 4 og art. 5 i bygge- og anlægsdirektivet og art.  

 5, stk. 6 og art. 6 i indkøbsdirektivet.
 Til nr. 2.
 Der kan indgives klage over, at reglerne om offentliggørelse, meddelelser  

 og frister ikke er overholdt, jf. art. 5a, art. 12, stk. 1-7 og 11, art. 13,  

 14 og 15, art. 15a og 15b i bygge- og anlægsdirektivet og art. 9 nr. 1-5 og  

 8, art. 10, art. 11 og art. 12 i indkøbsdirektivet.
Art. 12 i bygge- og anlægsdirektivet omhandler de fælles regler for  

 offentliggørelse, hvilket indebærer, at ordregiver skal forhåndsinformere om  

 kommende bygge- og anlægsarbejder, hvis kontraktværdien mindst andrager det  

 fastsatte tærskelbeløb på 5 mio.
ECU.
 Tilsvarende regler findes i indkøbsdirektivet, men gælder alene statslige  

 myndigheder og kun for anskaffelser over 750.000 ECU.
 De ordregivere, der har indgået en indkøbs- eller bygge- og  

 anlægskontrakt, skal foretage en offentliggørelse i EF-Tidende.
I øvrigt omhandler art. 12-15 i bygge- og anlægsdirektivet tidsfrister,  

 som skal overholdes af ordregiverne.
De tilsvarende regler i  

 indkøbsdirektivet findes i art. 9-11.
 I hastetilfælde er det muligt at forkorte tidsfristerne ved begrænset  

 udbud og udbud efter forhandling.
 Til nr. 3.
Der kan desuden indgives klage, hvis ordregivere i udbudsmaterialet har  

 undladt at anvende tekniske specifikationer i form af fælles europæiske  

 standarder.
Hvis der ikke findes fælles europæiske standarder eller andre  

 internationale standarder, kan der anvendes nationale standarder, jf. art. 10  

 i bygge- og anlægsdirektivet samt art. 7 i indkøbsdirektivet.
For indkøb  

 inden for informationsteknologien og telekommunikationsområdet gælder tillige  

 Rådsbeslutning 87/95/EØF.
 Til nr. 4.
 Et af hovedformålene med EF-bestemmelserne om offentlige bygge- og  

 anlægsarbejder samt offentlige indkøb af varer er at undgå, at ordregiveren  

 favoriserer nationale entreprenører eller leverandører.
 Direktiverne indeholder derfor de kvalitative kriterier, som ordregiver må  

 anvende ved udvælgelsen af entreprenørerne og leverandørerne.
 Efter direktiverne kan de ordregivende kun anvende to kriterier ved valg  

 af tilbud, nemlig den laveste pris eller det økonomisk mest fordelagtige  

 tilbud.
 Der henvises til art. 20a, 22, 23 og 29 i bygge- og anlægsdirektivet samt  

 art. 17, 19, 20-24 og 25 i indkøbsdirektivet.
 I nr. 4 er der givet de ansøgere eller bydende, der føler sig uretmæssigt  

 forskelsbehandlet, mulighed for at klage.
 Til nr. 5.
I art. 1a i bygge- og anlægsdirektivet er der fastsat regler om, at også  

 tilskudsmodtagere skal følge udbudsreglerne.
Reglerne går nærmere ud på, at  

 hvis ordregiveren ikke selv gennemfører arbejdet, men yder offentlige tilskud  

 på mere end 50 pct., skal de gældende regler om udbud overholdes, og  

 undladelser kan derfor indbringes for nævnet.
Klagen skal rejses over for  

 ordregiveren.
Der er specielt tænkt på de situationer, hvor der er tale om arbejder, der  

 finansieres af EF-strukturfondene.
Men det kan også få betydning i Danmark.  

 Hvis fx en kommune yder over 50 pct. direkte tilskud til et sportsanlæg eller  

 en skole, men overlader til en privat bygherre at udbyde og opføre byggeriet,  

 vil bestemmelsen medføre, at det pågældende arbejde skal udbydes i EF.
 Til nr. 6.
I art. 2, stk. 2 i indkøbsdirektivet skal den ordregivende myndighed i  

 forbindelse med overdragelse af en udbudsopgave til en privat tredjemand  

 pålægge denne ikke at diskriminere.
Reglen tager bl.a. sigte på, at det ikke  

 ved udbud af tjenesteydelser må være muligt for en medlemsstat at holde dele  

 af det offentliges indkøb uden for regelsættene.
 Til stk. 2.
Det er i direktivet overladt til medlemsstaterne selv at afgøre, om  

 klageren skal informere ordregiveren om den påståede overtrædelse senest  

 samtidig med, at der indsendes klage til klagenævnet.
Det foreslås, at der  

 optages en sådan procesbesparende bestemmelse i loven, idet denne kan få  

 ordregiveren til at overveje sin adfærd på ny, hvilket muligvis vil kunne  

 medføre, at der indgives færre klager til klagenævnet.
Til § 3 I § 3 defineres kredsen af ordregivere.
Disse er i direktiverne benævnt  

 »de ordregivende myndigheder«.
Ordregivere ifølge stk. 1 er  

 statslige, amtskommunale og kommunale myndigheder og sammenslutningen af  

 disse, der udbyder eller agter at udbyde arbejdet eller indkøbet.
Endvidere  

 omfatter reglerne »offentligretlige organer«, hvis opgave det er at  

 imødekomme almenhedens behov.
Hertil regnes fx.
Danmarks Nationalbank,  

 Danmarks Radio, Københavns Havn, de kommunale havne samt statslige  

 aktieselskaber såsom A/S Storebæltsforbindelsen, TV 2 og Københavns Lufthavne  

 A/S.
 Ordregivere kan også være tilskudsgivere, som yder tilskud til et arbejde  

 eller et indkøb, men som overdrager til andre at foretage udbud.
 Til stk. 2.
Ordregivere, som ikke er offentlige myndigheder, kan også være omfattet af  

 reglerne.
Når direktivet om klageregler inden for forsyningsvirksomhed  

 vedtages, vil også private vandforsyningsselskaber og elforsyningsselskaber,  

 der driver virksomheden efter særlig tilladelse, være omfattet af reglerne.  

 Endvidere er private virksomheder inden for transport omfattet.
Også  

 koncessionshavere er omfattet af reglerne, eksempelvis televirksomheder.  

 Ligeledes omfattes koncessionskontrakter, fx. kontrakter om motorveje og  

 broer, hvor koncessionen både omfatter opførelse, drift og opkrævning af  

 afgifter for benyttelse.
I konsekvens heraf indeholder stk. 2 en udvidelse af definitionen  

 af ordregivere.
Det skal bemærkes, at grunddirektivet om forsyningsvirksomhed  

 endnu ikke er gennemført i dansk ret.
Det betyder, at der endnu ikke er  

 tilvejebragt en hjemmel i loven for, at der kan indgives klage over de  

 ordregivere, der er nævnt i stk. 2.
 Det foreslås, at § 3, stk. 2 først træder i kraft samtidig med  

 vedtagelsen af den lov, der gennemfører Rådets direktiv 90/531/EØF af 17.  

 september 1990 om fremgangsmåderne ved tilbudsgivning inden for vand- og  

 energiforsyning samt transport og telekommunikation samt kontroldirektivet  

 for dette direktiv.
Til § 4 Efter kontroldirektivet er klageadgangen tildelt »i det mindste  

 personer, der har eller har haft en interesse i at opnå en offentlig  

 kontrakt, og som har lidt eller vil kunne lide skade som følge af en påstået  

 overtrædelse«.
I Rådets fælles holdning til forslaget er det præciseret,  

 at der med denne formulering tænkes på, at enhver berørt person kan indlede  

 en klageprocedure.
I § 4 er søgt præciseret, hvem der kan indgive klage.
 Enhver, der har en retlig interesse, vil kunne indbringe en sag for  

 nævnet.
Når personkredsen er defineret som enhver, der har en retlig interesse,  

 skyldes det, at Kommissionen vurderer, at den typiske overtrædelse af  

 direktiverne vil bestå i, at ordregivere ikke har offentliggjort et udbud  

 overhovedet.
Der er derfor lagt vægt på, at enhver med en retlig interesse  

 kan indbringe en sag for nævnet.
Det er nævnet selv, der i første instans  

 afgør, hvorvidt en person har en retlig interesse.
Klagenævnets afgørelse  

 herom er underkastet domstolsprøvelse.
I nr. 2 er der givet ministeren en mulighed for at tillægge visse  

 organisationer og offentlige myndigheder adgang til at indgive klage.  

 Baggrunden herfor er, at der ikke er nogen myndighed, der fører tilsyn med  

 direktivernes overholdelse.
Det er derfor fundet naturligt, at visse  

 offentlige myndigheder og organisationer udstyres med klagebeføjelser i det  

 omfang, der skønnes behov herfor.
Denne klagemulighed gives generelt og ikke  

 i relation til bestemte sager, i modsætning til stk. 2.  

 Industriministeren overvejer at lade Entreprenørforeningen, Industrirådet,  

 Håndværksrådet samt Boligministeriet, Finansministeriet og  

 Industriministeriet være klageberettiget.
 Til stk. 2.
 Nævnet kan tillade trediemand og offentlige myndigheder at indtræde i  

 sagen til støtte for klageren eller den indklagede ordregiver, såfremt sagen  

 har en væsentlig betydning.
 Afgørelsen af, hvorvidt der foreligger en væsentlig betydning, træffes i  

 første instans af klagenævnet, hvis afgørelse er underkastet  

 domstolsprøvelse.
Til § 5 Nævnet afviser sager, såfremt det ikke ligger inden for nævnets  

 kompetence at behandle sagen.
I tilfælde, hvor ordregiver slet ikke har udbudt, kan nævnet ved kendelse  

 som hastesag træffe midlertidige foranstaltninger, der har til formål at  

 bringe den påståede overtrædelse til ophør, herunder midlertidigt afbryde en  

 ulovlig udbudsprocedure.
Nævnet skal ved beslutning om midlertidige  

 foranstaltninger tage hensyn til overtrædelsens grovhed og følgevirkningerne  

 af en sådan kendelse.
Det vil sige, at der skal foretages en afvejning af  

 alle de interesser, der er knyttet til sagen samt hensynet til almenvellet.  

 Dette gælder især i de situationer, hvor der er tale om en mulig omgørelse af  

 en udbudsforretning, efter at kontrakten er indgået.
I tilfælde, hvor ordregiveren har udbudt, men udbudet har været behæftet  

 med mangler, kan nævnet annullere ulovlige beslutninger eller pålægge den  

 ordregivende myndighed at lovliggøre udbudsforretningen.
Annullation af en  

 udbudsprocedure kan under særlige omstændigheder blive aktuel.
Dansk rets  

 almindelige materielle regler vil være gældende for en sådan afgørelse.
Til stk. 2 Der er i kontroldirektivet åbnet mulighed for, at der kan ydes erstatning  

 til personer, der har lidt skade på grund af en overtrædelse.
Det slås i  

stk. 2 fast, at krav om erstatning ikke kan behandles af klagenævnet.  

 I stedet vil spørgsmålet om skadeserstatning skulle indbringes direkte for  

 domstolene i overensstemmelse med dansk rets almindelige regler.
Spørgsmål om  

 skadeserstatning er et typisk domstolsanliggende, hvor de særlige grunde til  

 en hurtig procedure, som stk. 1 forudsætter, ikke gør sig gældende i samme  

 omfang.
Til § 6 I § 6 fastslås, at Klagenævnet for Udbud er øverste administrative  

 myndighed med hensyn til de sager, der er afgjort af nævnet.
Det står enhver frit at gå direkte til domstolene, uden først at indbringe  

 sagen for nævnet.
Dette skønnes imidlertid ikke at blive særligt almindeligt.
Nævnet er som andre administrative organer undergivet ombudsmandens  

 kontrol.
Nævnets afgørelser er undergivet domstolskontrol og kan indbringes  

 af såvel parterne selv som de organisationer, der er tillagt kompetence efter  

 § 4, stk. 1 nr. 2. Den foreslåede bestemmelse svarer til almindeligt gældende  

 regler for klagenævn, jfr. retsplejelovens § 226, stk. 1, nr. 2, der  

 fastlægger, at afgørelser truffet af klagenævn skal indbringes for  

 Landsretten.
Til § 7 Forslaget åbner mulighed for udpegning af både en formand og næstformænd.  

 Der er i lovforslaget ikke taget stilling til, hvor mange sagkyndige, der  

 skal udpeges.
Dette skyldes usikkerhed om, hvor mange sager, der indbringes  

 for nævnet.
 Det foreslås, i overensstemmelse med den øgede anvendelse af  

 åremålsansættelse i forbindelse med stillinger i statens tjeneste, at formand  

 og medlemmer udnævnes for 4 år.
I stk. 2 er det bestemt, at formandskabet skal opfylde  

 betingelserne for at blive dommer.
Som sagkyndige agtes udpeget personer, der  

 har et indgående kendskab til bygge- og anlægsvirksomhed og offentlig  

 indkøbsvirksomhed og anden tilknyttet erhvervsvirksomhed.
Erhvervsvirksomhed  

 må forstås bredt, således at fx. transportvirksomhed er omfattet af begrebet.  

 Det er ikke tanken, at de sagkyndige skal repræsentere  

 organisationsinteresser.
Til § 8 Ved afgørelsen af hver enkelt sag deltager mindst formanden (eller  

 næstformand) og 2 sagkyndige.
Der er mulighed for at bestemme, at 4 medlemmer  

 skal deltage ved en sags behandling.
Det vil sjældent forekomme, men kan fx.  

 være påkrævet, hvor der er tale om en sag af kompliceret eller principel art,  

 der kan nødvendiggøre flere sagkyndiges vurdering.
Til § 9 Det foreslås, at sagsbehandlingen ved nævnet som hovedregel er skriftlig.  

 Nævnets sekretariat drager omsorg for, at klager og den indklagede ordregiver  

 bliver bekendt med sagens akter, herunder oplysninger fra modparten og  

 sagkyndige erklæringer.
 Formanden kan dog bestemme, at klageren og den indklagede ordregiver kan  

 få adgang til at møde for nævnet.
Til § 10 Indgivelse af en klage har ikke opsættende virkning, medmindre dette er  

 fastsat ved lov eller med hjemmel i lov.
Der er på nuværende tidspunkt ingen  

 lovgivning, der tillægger visse klager opsættende virkning.
Den fornødne  

 fleksibilitet, jf. også § 5, opnås ved, at nævnet i enkelte tilfælde kan  

 træffe bestemmelse om opsættende virkning.
Til § 11 Det foreslås, at ministeren i medfør af denne bestemmelse udarbejder en  

 række detailregler, som det ikke er fundet nødvendigt at optage i selve  

 lovteksten.
Der vil således kunne gives de generelle bestemmelser for nævnets  

 virke, herunder bestemmelser om særlig formandskompetence, sagernes  

 forberedelse, herunder klagegebyr, om fremgangsmåden ved udpegning af nævnets  

 medlemmer, nævnets sekretariat og bestemmelser om, at dokumenter m.v. skal  

 forelægges nævnet på dansk.
Til § 12 Medlemsstaterne er forpligtet til at gennemføre kontroldirektivet  

 89/665/EØF af 21. december 1989 senest 21. december 1991.
 Loven træder i kraft 1. januar 1992. Det foreslås imidlertid, at §§ 7 og  

 11 træder i kraft 1. juli 1991, således at ministeren forinden Klagenævnet  

 træder i funktion, kan udpege nævnets medlemmer og fastsætte regler for  

 nævnets virke.
 Det er tanken, at § 3, stk. 2 træder i kraft samtidig med vedtagelsen af  

 den lov, der gennemfører Rådets direktiv 90/531/EØF af 17. september 1990 om  

 fremgangsmåderne ved tilbudsgivning inden for vand- og energiforsyning samt  

 transport og telekommunikation samt kontroldirektivet for dette direktiv.
Efter 2. behandling den 30. april 1991 § 1. Klagenævnet for Udbud behandler klager over overtrædelser af lov om samordning af fremgangsmåderne ved indgåelse af offentlige bygge- og anlægskontrakter og offentlige indkøb m.v. samt de i medfør af loven udstedte bekendtgørelser.
 Stk. 2. Nævnet kan i øvrigt behandle klager, hvor der ved lov  

 eller i henhold til lov er fastsat bestemmelse om klageadgang til nævnet.
§ 2. Nævnet kan behandle klager mod ordregivere, jf. § 3, der  

 påstås at have 1) handlet i strid med udbudsreglerne, herunder undladt at udbyde, 2) tilsidesat reglerne om offentliggørelse, meddelelser og frister, 3) tilsidesat kravene til tekniske specifikationer, 4) ulovligt udelukket eller diskrimineret ansøgere eller bydende ved  

 tildeling af kontrakter, 5) undladt at pålægge personer eller virksomheder, der har modtaget et  

 offentligt tilskud på mere end 50 pct. til visse bygge- og anlægsarbejder, at  

 følge fremgangsmåderne for offentlige bygge~ og anlægskontrakter eller 6) undladt at pålægge personer eller virksomheder, der har fået overdraget  

 at udføre en offentlig udbudsopgave, ikke at diskriminere.
 Stk. 2. Senest samtidig med at en klage indbringes for nævnet,  

 skal klageren skriftligt underrette den ordregivende myndighed om den  

 påståede overtrædelse og om, at klagen indbringes for nævnet.
 § 3. Ordregivere er statslige, amtskommunale og kommunale  

 myndigheder, offentligretlige organer og offentligretlige juridiske personer  

 og sammenslutninger af en eller flere af disse myndigheder eller  

 offentligretlige organer og offentligretlige juridiske personer samt  

 koncessionshavere.
 Stk. 2. Ordregivere er i øvrigt virksomheder, som på grund af  

 særlig offentlig tilladelse driver virksomhed inden for vand- og  

 energiforsyning samt transport og offentlig telekommunikation.
§ 4. Klage efter § 1, stk. 1, kan indgives af 1) enhver, der har en retlig interesse heri, samt 2) de organisationer og offentlige myndigheder, som industriministeren  

 tillægger klageadgang.
 Stk. 2. Nævnet kan tillade en tredjemand eller offentlig  

 myndighed, for hvem sagen har en væsentlig betydning, at indtræde i sagen til  

 støtte for klageren eller den indklagede ordregiver.
 § 5. Ved kendelse kan nævnet afvise en sag eller afgøre den i  

 realiteten helt eller delvis, herunder annullere ulovlige beslutninger,  

 midlertidigt afbryde en udbudsprocedure eller pålægge ordregiveren at  

 lovliggøre udbudsforretningen.
 Stk. 2. Krav om erstatning kan ikke behandles af nævnet.
 § 6. Nævnets afgørelser kan ikke indbringes for anden  

 administrativ myndighed.
Stk. 2. Nævnets afgørelse kan indbringes for domstolene senest 8  

 uger efter, at afgørelsen er meddelt de pågældende.
Finder indbringelsen ikke  

 sted inden for fristen, er nævnets afgørelse endelig.
 § 7. Nævnet består af en formand, et antal næstformænd og et antal  

 sagkyndige medlemmer.
Stk. 2. Formandskabets og nævnets medlemmer udpeges af  

 industriministeren for en periode af 4 år.
Formandskabets medlemmer skal  

 opfylde betingelserne for at blive udnævnt til dommer.
Nævnets medlemmer  

 udpeges blandt personer, der har kendskab til bygge- og anlægsvirksomhed,  

 offentlig indkøbsvirksomhed, transport og anden tilknyttet  

 erhvervsvirksomhed.
 § 8. Ved afgørelsen af den enkelte sag deltager formanden eller en  

 næstformand og 2 eller i særlige tilfælde 4 sagkyndige medlemmer, der udpeges  

 af formanden efter regler fastsat af industriministeren.
§ 9. Sagsbehandlingen ved nævnet er skriftlig.
Hvor særlige grunde  

 taler derfor, kan formanden dog bestemme, at mundtlig forhandling skal finde  

 sted.
§ 10. En klage har kun opsættende virkning, i det omfang dette er  

 fastsat i lovgivningen.
Hvor særlige grunde taler derfor, kan nævnet eller  

 formanden på dets vegne dog bestemme, at en klage tillægges opsættende  

 virkning.
 § 11. Nævnet kan kræve alle oplysninger, der findes nødvendige for  

 dets virksomhed eller til afgørelse af, om et forhold er omfattet af nævnets  

 kompetence.
 § 12. Industriministeren fastsætter nærmere regler for nævnets  

 virksomhed, herunder regler om sagsbehandling og gebyr for indgivelse af  

 klage og offentliggørelse af afgørelser.
 § 13. Undlader nogen til nævnet at give oplysninger i henhold til  

 § 11, kan nævnet som tvangsmiddel pålægge de pågældende daglige bøder, der  

 kan inddrives ved udpantning.
 § 14. Loven træder i kraft den 1. januar 1992.
 Stk. 2. §§ 7 og 12 træder dog i kraft 1. juli 1991.
 Stk. 3. § 3, stk. 2, træder i kraft ved industriministerens  

 bestemmelse herom.
