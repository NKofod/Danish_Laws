Ansættelse af dækningsafgiftpligtig  

 forskelsværdi De nye storkommuner, som etableres pr. 1. januar  

 2007 som følge af kommunalreformen, har mulighed for at opkræve  

 dækningsafgift  

 allerede i 2007. Dækningsafgift i 2007 skal opkræves af ansættelsen i 2005.  

 En  

 forudsætning for opkrævning er, at denne ansættelse foreligger, hvilket ikke  

 er  

 tilfældet i Brædstrup kommune, som i 2006 ikke har anvendt  

 dækningsafgiftsinstrumentet.  

 Pr. 1. januar 2007 bliver Brædstrup kommune en del af den nye storkommune  

 Horsens.
Sammenlægningsudvalget i den nye storkommune Horsens planlægger at  

 opkræve dækningsafgift i 2007. Dækningsafgift i 2007 skal opkræves af  

 ansættelsen i 2005. 2005-ansættelsen af en erhvervsejendom m.v. er en  

 årsregulering,  

 hvorfor Skatterådet genoptog 2004-vurderingen.
 Ejendomsværdien på ejendommen var ved  

 vurderingen pr. 1.10.2004 ansat til kr. 380.000 og grundværdien til kr.  

 151.100. Skatterådet ansatte den dækningsafgiftspligtige forskelsværdi til  

 kr.  

 228.900 (forskellen mellem ejendomsværdien og grundværdien).
 Af hensyn til kommunalreformen bemyndigede  

 Skatterådet samtidig SKAT til at genoptage vurderingen for 2004 for ca. 5000  

 ejendomme med henblik på at foretage ansættelser, som gør det muligt at  

 opkræve  

 dækningsafgift i 2007 af ejendomme, som der ikke tidligere har været opkrævet  

 dækningsafgift af.
