Fremsat den 10. november 2000 af  

 skatteministeren (Ole Stavad) Forslag til Lov om ændring af  

 arbejdsmarkedsfondsloven, ligningsloven og  

 skattekontrolloven (Computer med tilbehør og fri telefon) § 1 I lov om en arbejdsmarkedsfond, jf. lovbekendtgørelse nr. 917 af 4.  

 oktober 2000, foretages følgende ændringer:
 1. § 11, stk. 1, 2. pkt., affattes  

 således:
 »Fri kost og logi omfattet af kildeskattelovens § 43,  

 stk. 1, og fri bil indgår i bidragsgrundlaget med de  

 værdier, som indgår i grundlaget for A-skattetræk.«.
 2. I § 11, stk. 8, 1. pkt., indsættes efter  

 »For«: »fri telefon,«.
 3. § 11, stk. 8, 2. pkt., affattes  

 således:
 »Fri telefon, sommerboliger, lystbåde,  

 helårsboliger, biler og køberetter til aktier indgår i  

 bidragsgrundlaget med de værdier, der indgår i grundlaget for  

 indkomstbeskatningen.«.
§ 2 I lov om påligning af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændringer:
 1. I § 16, stk. 1, 1. pkt., ændres  

 »stk. 3-10« til: »stk. 3-12«.
 2. § 16, stk. 3, nr. 3, affattes  

 således:
 »Fri telefon, hvorved forstås, at en telefon enten  

 er oprettet i arbejdsgiverens navn, eller at arbejdsgiveren  

 fuldstændigt eller op til et bestemt beløb refunderer den  

 skattepligtiges telefonudgifter.«.
 3. I § 16, stk. 10, udgår: »en computer med  

 tilbehør, der er stillet til rådighed til brug ved arbejdet,  

 samt benyttelse af«.
 4. I § 16 indsættes som stk. 12:
»Stk. 12. Værdien af helt eller delvis vederlagsfri  

 privat benyttelse af en computer med tilbehør, der er stillet til  

 rådighed til brug ved arbejdet, beskattes ikke.
Dette gælder dog  

 ikke, hvis den skattepligtige ved reduktion i sin bruttoløn har  

 kompenseret arbejdsgiveren m.v. for at få stillet udstyret til  

 rådighed.
Har den skattepligtige kompenseret arbejdsgiveren som  

 nævnt i 2. pkt., medregnes et beløb svarende til 50 pct. af  

 udstyrets nypris ved opgørelsen af den skattepligtige indkomst i det  

 eller de indkomstår, hvor udstyret er til rådighed.
Har udstyret  

 kun været til rådighed en del af året, nedsættes den  

 skattepligtige værdi svarende til det antal hele måneder, hvori  

 udstyret ikke har været til rådighed.«.
§ 3 I skattekontrolloven, jf. lovbekendtgørelse nr. 858 af 13.  

 september 2000, foretages følgende ændringer:
 1. I § 7 A, stk. 2, indsættes som nr.  

 12:
 »12)	Rådighed over computer med tilbehør som nævnt i  

 ligningslovens § 16, stk. 12.«.
 2. I § 7 A, stk. 2, indsættes som nr.  

 13:
 »13)	Fri telefon som nævnt i ligningslovens § 16,  

 stk. 3, nr. 3, jf. ligningslovens § 16, stk. 1.«.
§ 4 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1 har virkning fra og med den 1. januar  

 2002.
 Stk. 3. § 2, nr. 1-3, har virkning fra og med den 1.  

 januar 2001.
 Stk. 4. § 2, nr. 4, har virkning for skattepligtige, der  

 får leveret computer med tilbehør den 1. januar 2001 eller  

 senere.
 Stk. 5. § 3, nr. 1, har virkning fra og med den 1. januar  

 2001.
 Stk. 6. § 3, nr. 2, har virkning fra og med den 1. januar  

 2002.
Bemærkninger til lovforslaget Almindelige bemærkninger Formålet med lovforslaget er at stoppe en utilsigtet  

 anvendelse af bestemmelsen om skattefrihed for værdien af den private  

 brug af en arbejdsgiverbetalt hjemme-pc, og at gøre beskatningen af  

 arbejdsgiverbetalt telefon mere fleksibel samt at forenkle indberetningen og  

 selvangivelsen heraf.
 Lovforslaget er en opfølgning på  

 betænkningen om den skattemæssige behandling af  

 pc-hjemmearbejdspladser og hjemme-pc-ordninger, som et tværministerielt  

 udvalg under Skatteministeriet har afgivet i oktober 2000.
Det er regeringens politik, at anvendelsen af IT  

 bør fremmes, og at gode rammer for borgernes IT-kundskaber skal  

 sikres, således at samfundet fortsat kan karakteriseres af både  

 vækst og velfærd.
IT kan blandt andet via de forbedrede  

 muligheder for hjemmearbejde fremme fleksibiliteten på arbejdsmarkedet.  

 Regeringen ser derfor meget positivt på, at virksomheder og offentlige  

 myndigheder giver medarbejderne mulighed for uddannelse i pc-brug og  

 støtter udbredelsen af pc er i hjemmene.
Dette skal kunne ske uden  

 beskatning hos de ansatte, når arbejdsgiveren betaler for  

 udgifterne.
 I 1997 vedtog et bredt flertal i Folketinget skattefrihed  

 for den private brug af en computer med tilbehør betalt af en  

 arbejdsgiver.
I praksis har det vist sig, at arbejdsgivere og ansatte  

 også har brugt bestemmelsen til at konvertere skattepligtig løn  

 til en skattefri computer m.v. ved at aftale, at den ansatte skal gå  

 ned i løn, mod at arbejdsgiveren stiller en computer m.v. til  

 rådighed.
For den ansatte betyder det, at vedkommende opnår, hvad  

 der svarer til et fradrag i bruttoindkomsten for udgiften til erhvervelsen af  

 rådigheden over en computer med tilbehør.
Samtidig er dette  

 udtryk for, at den økonomiske byrde ved de ansattes IT-udvikling  

 flyttes over på medarbejdersiden.
Det er i strid med intentionerne bag  

 de gældende regler, som var at arbejdsgiverne skulle kunne tage et  

 ansvar for medarbejdernes IT-udvikling, uden det medførte beskatning  

 af de ansatte, når arbejdsgiveren betalte udgifterne ved at stille en  

 computer til rådighed.
Med lovforslaget foreslås det at fjerne  

 skattefriheden for en computer med tilbehør, som arbejdsgiveren har  

 stillet til rådighed for den ansatte i vedkommendes hjem, hvis den  

 ansatte ved at gå ned i løn kompenserer arbejdsgiveren for de  

 udgifter, der er forbundet hermed.
Det foreslås således at  

 beskatte værdien af rådigheden over en computer med  

 tilbehør, hvis computeren eller tilbehøret er stillet til  

 rådighed for den skattepligtige mod lønnedgang eller  

 løntilbageholdenhed.
Det foreslås endvidere, at beskatningen af  

 arbejdsgiverbetalt telefon gøres mere fleksibel.
Det foreslås  

 således, at begrebet fri telefon udvides til også at omfatte  

 tilfælde, hvor arbejdsgiveren har sat et loft over, hvor store udgifter  

 til den ansattes telefoni og datakommunikation, arbejdsgiveren vil  

 dække.
I dag behandles sådanne tilfælde efter reglerne om  

 tilskud til telefon, hvorfor tilskuddet skal medregnes fuldt ud ved  

 opgørelsen af den skattepligtige indkomst.
For den skattepligtige er  

 det gunstigere at blive beskattet efter reglerne for fri telefon, idet den  

 skattepligtige værdi af fri telefon i dag er på maksimalt 3.000  

 kr., og den skattepligtige kan modregne sin husstands egne afholdte udgifter  

 til telefon og datakommunikation i det skattepligtige beløb.  

 Dækker arbejdsgiveren ikke alle husstandens udgifter til telefon og  

 datakommunikation, vil den skattepligtige på grund af  

 modregningsadgangen derfor oftest ikke blive beskattet af værdien af  

 arbejdsgiverbetalt telefon og datakommunikation.
For at forenkle indberetningen og selvangivelsen af fri  

 telefon og datakommunikation foreslås det endvidere, at ændre fri  

 telefon fra at være A-indkomst til at blive B-indkomst.
For  

 arbejdsgiverne medfører det, at de ikke længere skal indeholde  

 A-skat af fri telefon.
For de skattepligtige medfører det, at de ikke  

 via selvangivelsen skal modregne egne afholdte telefonudgifter.
En  

 lønmodtager, der har arbejdsgiverbetalt datakommunikation vil herefter  

 ikke skulle ændre i den fortrykte selvangivelse, hvis den  

 pågældende har egne telefonudgifter, der svarer til eller er  

 større end det beløb for fri telefon, som arbejdsgiveren  

 indberetter.
Baggrunden for lovforslaget Ved lov nr. 437 af 10. juni 1997 blev der med virkning for  

 indkomståret 1997 indført skattefrihed for den private brug af  

 en computer med tilbehør, der er stillet til rådighed til brug  

 ved arbejdet.
Reglerne herom fremgår af ligningslovens § 16,  

 stk. 10.
Der blev indført skattefrihed bl.a. for at  

 opnå, at overvejelser om eventuel etablering af hjemmearbejdspladser  

 med benyttelse af computer kunne foregå uden at støde imod  

 eventuelle skattemæssige problemer for den ansatte.
Hensigten med  

 skattefriheden var således at fjerne den usikkerhed, der kunne  

 være for den ansatte om, hvorvidt vedkommende ville blive sat i skat af  

 værdien af den private anvendelse af en computer, som arbejdsgiveren  

 stillede til rådighed i den ansattes hjem.
Siden ligningslovens § 16, stk. 10, blev  

 indført, er Ligningsrådet blevet bedt om at tage stilling til en  

 lang række anmodninger om bindende forhåndsbesked  

 vedrørende den skattemæssige behandling af en computer m.v., som  

 er stillet til rådighed af en arbejdsgiver for de ansatte, mod at de  

 ansatte går ned i løn.
Disse sager peger i retning af, at  

 ligningslovens § 16, stk. 10, i vidt omfang anvendes til at  

 konvertere skattepligtig løn til et skattefrit personalegode.
 På den baggrund nedsatte skatteministeren i januar  

 2000 et udvalg, der fik til opgave at vurdere, om der var behov for  

 justeringer af anvendelsesområdet for ligningslovens § 16,  

 stk. 10. Udvalget fik endvidere til opgave at vurdere, om der var behov  

 for justeringer af reglerne om beskatning af arbejdsgiverbetalt telefon og  

 datakommunikation, der ofte er knyttet til en hjemmearbejdsplads, hvor der  

 benyttes computer.
Udvalget, der har bestået af repræsentanter  

 fra Finansministeriet, Forskningsministeriet og Skatteministeriet, har  

 afgivet sin betænkning i oktober 2000 som betænkning nr. 1390.  

 Heri opstiller udvalget en række mulige måder, hvorpå  

 personalegoder som hjemme-pc, telefon og datakommunikation kan beskattes.
Da  

 spørgsmålet om udformningen af beskatningsregler for disse  

 personalegoder er præget af en række skattepolitiske,  

 finanspolitiske og IT-politiske hensyn, som ikke altid peger i samme retning,  

 har udvalget afstået fra at anbefale en bestemt beskatningsmodel.
Det er regeringens vurdering, at et af de problemer, der  

 er behandlet i udvalgets betænkning, bør give anledning til en  

 lovændring.
Det drejer sig om det forhold, at ligningslovens § 16,  

 stk. 10, i et vist omfang gør det muligt at aftale såkaldte  

 bruttotrækordninger eller lønreduktionsordninger, hvor den  

 ansatte går ned i løn eller udviser løntilbageholdenhed,  

 og derved kompenserer arbejdsgiveren for at stille en computer til  

 rådighed, som er skattefri for den ansatte.
Herved opnår den  

 ansatte en retstilling, som svarer til, at der var fradrag i bruttoindkomsten  

 for erhvervelsen af rådigheden over en computer med tilbehør.  

 Den skattemæssige værdi af et fradrag i bruttoindkomsten er  

 større jo højere marginalskatteprocent, den ansatte har.
Efter skattelovgivningens normale regler er mulighederne  

 for at kunne opnå fradrag for en udgift til køb af computer  

 begrænset af, at der for de fleste lønmodtagere ikke vil  

 være hjemmel i statsskattelovens § 6 for et fradrag, fordi  

 udgiften ikke vil blive anset for erhvervsmæssig.
Er udgiften  

 erhvervsmæssig er lønmodtageres fradragsadgang endvidere  

 begrænset efter ligningslovens § 9, stk. 1, hvorefter  

 lønmodtagere kun har ret til et ligningsmæssigt fradrag for de  

 erhvervsmæssige udgifter, der samlet overstiger 4.300 kr.  

 (2000-niveau).
Det er regeringens ønske med dette lovforslag, at  

 bringe ligningslovens § 16, stk. 10, i overensstemmelse med de  

 oprindelige intentioner med bestemmelsen.
Formålet var at sikre, at  

 overvejelser om eventuel etablering af hjemmearbejdspladser med benyttelse af  

 computer kunne foregå uden at støde mod eventuelle  

 skattemæssige problemer for den ansatte.
Tanken var derimod ikke at  

 indføre adgang til et de facto fradrag i bruttoindkomten for udgifter  

 til erhvervelse af rådigheden over en computer med tilbehør.  

 Lønreduktionsordningerne må betragtes som en utilsigtet  

 konsekvens af bestemmelsen om skattefrihed for den private brug af en  

 computer med tilbehør, der er stillet til rådighed til brug ved  

 arbejdet.
Det foreslås derfor at indsætte en  

 værnsregel i ligningsloven, som gør det ufordelagtigt at aftale  

 en lønreduktion som modstykke til, at arbejdsgiveren stiller en  

 computer eller tilbehør til rådighed.
Indsættelsen af en  

 værnsregel mod lønreduktionsordninger er omtalt i udvalgets  

 betænkning.
I betænkningen behandler udvalget også  

 spørgsmålet om beskatning af en arbejdsgiverbetalt  

 datakommunikationsforbindelse.
I relation til en hjemmearbejdsplads, hvor der  

 benyttes computer, vil den ansatte have behov for en  

 datakommunikationsforbindelse, hvis den ansatte skal kunne koble sig på  

 arbejdsgiverens netværk, når den pågældende arbejder  

 fra hjemmet.
En arbejdsgiverbetalt datakommunikationsforbindelse beskattes  

 efter reglerne om fri telefon, hvis den giver adgang til andet end  

 arbejdsstedets netværk og lukkede brugergrupper.
De gældende regler om fri telefon finder anvendelse  

 både i den situation, hvor arbejdsgiveren afholder den ansattes  

 udgifter til telefon og datakommunikation helt eller med en vis procentdel,  

 og i den situation hvor arbejdsgiveren begrænser omfanget af sine  

 udgifter til den ansattes forbrug af telefoni og datakommunikation ved kun at  

 ville betale forbruget på en bestemt telefon- eller  

 datakommunikationsforbindelse.
En ansat med fri telefon kan modregne sin  

 husstands udgifter til privat telefon og datakommunikation i det  

 skattepligtige beløb af den fri telefon.
Hvis arbejdsgiveren imidlertid begrænser sin udgift  

 således, at arbejdsgiveren kun vil dække arbejdstagerens udgifter  

 op til et bestemt beløb, som arbejdsgiveren anser for at dække  

 den ansattes erhvervmæssige samtaleudgifter, er der ikke tale om fri  

 telefon, men om tilskud til telefon.
Det betyder, at den ansatte beskattes af  

 hele telefontilskuddet, og at der ikke er mulighed for at modregne  

 husstandens udgifter til privat telefoni og datakommunikation i det  

 skattepligtige beløb.
Denne arbejdstager stilles således  

 skattemæssigt ringere end den arbejdstager, der har fri telefon.
 Den forskelsbehandling vil formentlig typisk ramme  

 ansatte, der ikke har en position, som arbejdsgiveren mener berettiger dem  

 til fri telefon, men som arbejdsgiveren alligevel ønsker skal kunne  

 arbejde fra hjemmet via arbejdsgiverens netværk, hvorfor arbejdsgiveren  

 dækker datakommunikationsudgifter op til et bestemt maksimum.
 Dette er baggrunden for forslaget om, at begrebet fri  

 telefon udvides til også at omfatte de tilfælde, hvor  

 arbejdsgiveren sætter et loft over hvor store udgifter til den ansattes  

 telefoni og datakommunikation, arbejdsgiveren vil dække.
Udvidelsen af begrebet fri telefon forventes at få  

 flere arbejdsgivere til at betale for datakommunikation, hvorfor flere  

 skattepligtige vil være omfattet af reglerne for beskatning af fri  

 telefon.
En følge heraf er, at flere skattepligtige vil skulle rette i  

 den fortrykte selvangivelse for derved at modregne egne afholdte  

 telefonudgifter.
For at undgå dette ændres fri telefon fra  

 A-indkomst til B-indkomst.
Det vil ske ved en ændring af  

 kildeskattebekendtgørelsens § 20. Omlægningen vil  

 både for de skattepligtige og for arbejdsgiverne medføre en  

 administrativ lettelse.
1. Gældende regler Computer og tilbehør Der er skattefrihed for den private benyttelse af en  

 computer med tilbehør, der af en arbejdsgiver helt eller delvis  

 vederlagsfrit stilles til rådighed til brug ved arbejdet.
For så  

 vidt angår selve computeren skal der efter praksis meget lidt til for  

 at opfylde kravet om et arbejdsmæssigt behov.
Hvis der imidlertid slet  

 ingen arbejdsmæssig begrundelse er for at stille en computer til  

 rådighed for medarbejderen, beskattes denne af den private anvendelse  

 af computeren.
Stilles der andet udstyr til rådighed end selve  

 computeren, og har den pågældende medarbejder ikke et  

 erhvervsmæssigt behov for udstyret, skal vedkommende ligeledes  

 beskattes af værdien af den private anvendelse heraf.
Computeren og udstyret skal være stillet til  

 rådighed af arbejdsgiveren.
Overdrages det til eje, er den ansatte  

 skattepligtig af udstyrets handelsværdi.
I de ordninger, man kender fra  

 praksis, hvor lønmodtagere for en periode går ned i løn,  

 og derved helt eller delvis kompenserer arbejdsgiveren for udgifterne ved at  

 stille computeren og tilbehør til rådighed, er det fortsat  

 arbejdsgiveren, der ejer udstyret, eller som er forpligtet over for et  

 eventuelt leasingselskab.
Forudsætningen for skattefrihed: at udstyret  

 alene er stillet til rådighed, er således opfyldt.
Ved mange af  

 de kendte ordninger har den ansatte ret til at købe udstyret efter  

 f.eks. tre år.
Køber den ansatte udstyret til udstyrets  

 handelspris på dette tidspunkt, har salget ingen skattemæssige  

 konsekvenser for den ansatte.
Fri telefon Når en arbejdsgiver helt eller delvist vederlagsfrit  

 stiller en telefon til rådighed uden for arbejdsstedet, er der tale om  

 et skattepligtigt personalegode - fri telefon - der skal beskattes efter  

 ligningslovens § 16, stk. 1 og stk. 3.
Ved fri telefon forstås enten, at telefonen er  

 oprettet i arbejdsgiverens navn, eller at arbejdsgiveren afholder  

 telefonudgiften eller en procentdel af telefonudgiften, d.v.s. at der er  

 usikkerhed om, hvor stor en udgift arbejdsgiveren kommer til at bære.  

 Fri telefon foreligger også i de tilfælde, hvor arbejdsgiveren  

 betaler telefonregningen, men hvor den ansatte betaler et forud aftalt fast  

 månedligt beløb til arbejdsgiveren for den private brug af  

 telefonen.
Fri telefon omfatter derimod ikke de situationer, hvor  

 arbejdsgiveren betaler den ansattes telefonregning op til et vist maksimum,  

 d.v.s. hvor arbejdsgiveren har sat et loft over, hvor store udgifter  

 arbejdsgiveren vil bære.
I disse tilfælde foreligger der et  

 tilskud til telefon, som skal medregnes fuldt ud ved opgørelsen af den  

 skattepligtige indkomst.
En arbejdsgiverbetalt telefonforbindelse, der kan anvendes  

 til datatransmission, f.eks.
ISDN, behandles efter reglerne om fri telefon,  

 selv om forbindelsen er stillet til rådighed ud fra en  

 erhvervsmæssig begrundelse, f.eks. som led i etableringen af en  

 hjemmearbejdsplads.
Fri datakommunikation via Internettet, som arbejdsgiveren  

 stiller til rådighed for en ansat uden for arbejdsstedet, beskattes  

 således efter ligningslovens § 16, stk. 1 og stk. 3. En  

 datakommunikationsforbindelse betragtes dermed ikke som skattefrit  

 tilbehør til en computer efter ligningslovens § 16, stk. 10.  

 Dette fremgår af forarbejderne til lov nr. 437 af 10. juni 1997,  

 hvorved ligningslovens § 16, stk. 10, blev indført, jf.
L  

 180, Folketingstidende 1996-97, Tillæg A, s. 3842-3850.
I Ligningsrådets anvisning for 2000  

 vedrørende visse personalegoder, jf.
Told- og Skattestyrelsens  

 cirkulære nr. 1999-48, er den skattepligtige værdi af fri telefon  

 fastsat til 3.000 kr., dog højst arbejdsgiverens faktiske udgift.  

 Ligningsrådets sats dækker den private del af samtaleudgifterne  

 og abonnementsudgiften, der altid anses for en privat udgift, jf.  

 ligningslovens § 16, stk. 2, 1. pkt.
Ligningsrådets sats gælder, uanset hvor mange  

 telefoner og datakommunikationsforbindelser arbejdsgiveren afholder udgifter  

 til.
Hvis den ansattes ægtefælle eller samlever også har  

 fri telefon, skal der kun ske beskatning af én fri telefon i  

 husstanden.
Ligningsrådets sats anvendes, uanset om den ansatte  

 i øvrigt har en privat telefon, men den ansatte kan over  

 selvangivelsen modregne udgifterne til den private telefon i det  

 skattepligtige beløb af den fri telefon.
Der kan maksimalt modregnes  

 3.000 kr. eller et beløb, der svarer til arbejdsgiverens faktiske  

 udgift, hvis den er mindre end 3.000 kr.
Det er husstandens udgifter til  

 telefon og datakommunikation, der kan modregnes i det skattepligtige  

 beløb.
Det er således uden betydning, om den private telefon er  

 oprettet i den ansattes navn, eller om den tilhører en anden i  

 husstanden.
Modregningsadgangen betyder, at hvis arbejdsgiverens faktiske  

 udgift er 3.000 kr. eller derover, og hvis husstanden har udgifter på  

 3.000 kr. til telefon og datakommunikation, er der intet at beskatte.
Den skattepligtige værdi af fri telefon, d.v.s. p.t.  

 højst 3.000 kr., reduceres også med den ansattes egenbetaling  

 til arbejdsgiveren for den private brug af den fri telefon.
Hvis  

 arbejdsgiverens udgift til den fri telefon er 3.000 kr. eller mere, og den  

 ansatte betaler 3.000 kr. til arbejdsgiveren for den private brug af  

 telefonen, er der således intet at beskatte.
Fri telefon er A-indkomst, jf. kildeskattelovens  

 § 43, stk. 2, og kildeskattebekendtgørelsens § 20, nr.  

 21. Fri telefon indgår også i arbejdsmarkedsbidragsgrundlaget,  

 jf. lov om en arbejdsmarkedsfond § 8, stk. 1, litra b.
Udover  

 arbejdsmarkedsbidrag skal der således også svares særlig  

 pensionsopsparing af den skattepligtige værdi af fri telefon, jf.  

 ATP-lovens § 17 f, stk. 1.
 Arbejdsgiveren skal indeholde A-skat af den skattepligtige  

 værdi af fri telefon, jf. kildeskattelovens § 46, stk. 1.  

 Arbejdsgiveren skal ligeledes indeholde arbejdsmarkedsbidrag og særlig  

 pensionsopsparing, jf. lov om en arbejdsmarkedsfond § 11, stk. 1,  

 jf. stk. 9, og ATP-loven § 17 f, stk. 1.
 Arbejdsgiveren skal foretage indberetning om den  

 skattepligtige værdi af fri telefon for en medarbejder, jf.  

 skattekontrollovens § 7 A, stk. 3, og  

 indberetningsbekendtgørelsens § 11, stk. 2, nr. 1.
Tilskud til telefon Fri telefon omfatter ikke de situationer, hvor  

 arbejdsgiveren yder et tilskud til den ansattes telefon uden for  

 arbejdsstedet.
Tilskud til telefon uden for arbejdsstedet medregnes  

 således fuldt ud ved opgørelsen af den skattepligtige indkomst.  

 Det forudsættes normalt, at tilskuddet ydes til en telefon, der er  

 oprettet i en anden end arbejdsgiverens navn, typisk i den ansattes navn.
Der er tale om tilskud til telefon, hvis arbejdsgiveren  

 betaler et fast månedligt beløb til dækning af den  

 ansattes eventuelle erhvervsmæssige samtaleudgifter.
Der er endvidere  

 tale om tilskud til telefon i tilfælde, hvor arbejdsgiveren betaler den  

 ansattes udgifter til telefon og datakommunikation op til et bestemt  

 maksimum, jf.
Skatteministeriets cirkulære nr. 72 af 17. april 1996,  

 pkt. 12.4.5. I sådanne tilfælde er der ikke tale om fri telefon,  

 fordi arbejdsgiveren ikke bærer en risiko for udgifternes omfang.
Hvis arbejdsgiveren sætter et loft over hvor store  

 udgifter til den ansattes telefon og datakommunikation, arbejdsgiveren vil  

 dække, f.eks. på 2.000 kr., fordi det er det beløb,  

 arbejdsgiveren mener dækker den ansattes erhvervsmæssige  

 samtaler, skal den ansatte beskattes af 2.000 kr.
Da den ansatte ikke har fri  

 telefon, kan vedkommende ikke modregne egne udgifter til telefon og  

 datakommunikation i det skattepligtige beløb.
Efter ligningslovens § 16, stk. 2, har den  

 ansatte ret til et ligningsmæssigt fradrag for erhvervsmæssige  

 samtaleudgifter.
Fradraget skal foretages i overensstemmelse med  

 ligningslovens § 9, stk. 1. Det betyder, at der kun kan foretages  

 fradrag, hvis årets samlede erhvervsmæssige udgifter overstiger  

 4.300 kr. (2000). Udgifter til telefonabonnement uden for arbejdsstedet kan  

 ikke fradrages, jf. ligningslovens § 16, stk. 2, fordi denne udgift  

 anses for at være privat.
Hvis arbejdsgiveren kun betaler for samtaler, der efter  

 særskilt bestilling for hver enkelt samtale kan dokumenteres som  

 erhvervsmæssig ved bilag fra telefonselskabet, foreligger der ikke  

 skattepligtigt telefontilskud.
I den situation er der blot tale om, at  

 arbejdsgiveren dækker den ansattes udgifter som udlæg efter  

 regning.
2. Lovforslagets indhold Computere og tilbehør Det foreslås, at der indsættes en  

 værnsregel, som skal gøre det ufordelagtigt at aftale en  

 lønnedgang eller en løntilbageholdenhed mod at få stillet  

 computer eller andet udstyr til rådighed.
Efter forslaget er der  

 fortsat skattefrihed, når en arbejdsgiver stiller en computer eller  

 udstyr til rådighed uden at blive kompenseret for udgifterne herved.  

 Der er endvidere fortsat skattefrihed for værdien af rådigheden  

 over udstyr, der er leveret før 1. januar 2001. Værnsreglen  

 fungerer ved, at der ikke er skattefrihed for værdien af  

 rådigheden over en arbejdsgivertilvejebragt computer eller udstyr, hvis  

 arbejdstageren ved reduktion i sin bruttoløn har kompenseret  

 arbejdsgiveren herfor.
Er der ydet kompensation, medregnes værdien af  

 rådigheden ved opgørelsen af den skattepligtige indkomst opgjort  

 til et beløb svarende til 50 pct. af udstyrets nypris.  

 Værdiansættelsen til 50 pct. af udstyrets nypris er bestemt ud  

 fra hensigten med reglen: at det ikke skal være skattemæssigt  

 attraktivt at aftale en lønnedgang mod at få stillet computer  

 eller udstyr til rådighed.
Har udstyret kun været til  

 rådighed en del af året, nedsættes den skattepligtige  

 værdi svarende til det antal hele måneder, hvori udstyret ikke  

 har været til rådighed.
Det er hensigten at arbejdsgiveren,  

 når vedkommende har stillet en computer eller udstyr til rådighed  

 mod kompensation, skal være forpligtet til at indberette ved en  

 krydsmarkering, at der er stillet et skattepligtigt personalegode til  

 rådighed.
Dette kan ske ved, at skatteministeren efter indstilling fra  

 Ligningsrådet tilføjer en bestemmelse herom i  

 bekendtgørelse om indberetningspligter m.v. efter  

 skattekontrolloven.
Fri telefon Med dette lovforslag foreslås det, at reglerne om  

 beskatning af fri telefon gøres mere fleksible.
Det foreslås  

 således, at begrebet fri telefon udvides til også at omfatte de  

 situationer, hvor arbejdsgiveren refunderer den ansattes udgifter op til et  

 bestemt beløb.
Ved fri telefon uden for arbejdsstedet forstås  

for det første en telefon eller datakommunikationsforbindelse,  

 der er oprettet i arbejdsgiverens navn, og hvor det dermed er arbejdsgiveren,  

 der afholder udgifterne helt, og eventuelt modtager en forud aftalt fast  

 egenbetaling fra den ansatte for den private brug af den fri telefon.
Dette  

 er uændret i forhold til de gældende regler, og med lovforslaget  

 tilsigtes ingen ændring heri.
Ved fri telefon uden for arbejdsstedet forstås  

for det andet de situationer, hvor det er den ansatte, der afholder  

 sine egne udgifter til telefon og datakommunikation, men hvor arbejdsgiveren  

 mod forevisning af dokumentation refunderer den ansattes udgifter helt eller  

 med en vis forudaftalt procentdel.
Dette er uændret i forhold til de  

 gældende regler, og med lovforslaget tilsigtes ingen ændring  

 heri.
Efter forslaget skal der ved fri telefon uden for  

 arbejdsstedet for det tredje forstås de situationer, hvor det er  

 den ansatte, der afholder sine egne udgifter til telefon og  

 datakommunikation, men hvor arbejdsgiveren mod forevisning af dokumentation  

 for udgifternes omfang refunderer den ansattes udgifter op til et bestemt  

 beløb.
Det er heri, at den øgede fleksibilitet af reglerne om  

 beskatning af fri telefon består.
Fri telefon omfatter således efter forslaget  

 også tilfælde, hvor arbejdsgiveren har sat et loft over, hvor  

 store udgifter til den ansattes telefon og datakommunikation, arbejdsgiveren  

 vil dække.
I den situation vil der efter de gældende regler  

 være tale om et tilskud til telefon, der skal medregnes fuldt ud ved  

 opgørelsen af den skattepligtige indkomst, uden at den ansatte har  

 mulighed for at modregne sine egne udgifter til telefon i det skattepligtige  

 beløb.
Efter forslaget vil der derimod være tale om fri telefon,  

 hvilket indebærer at den ansatte sættes i skat af p.t. 3.000 kr.,  

 dog højst arbejdsgiverens faktiske udgift, samt at den ansatte kan  

 modregne husstandens udgifter til privat telefon og datakommunikation i det  

 skattepligtige beløb.
Hvorvidt der bliver noget at beskatte,  

 afhænger således af, hvor store udgifter der kan modregnes.
Efter forslaget er der ikke tale om fri telefon, hvis  

 arbejdsgiveren til dækning af telefonudgifter yder et fast  

 månedligt beløb, uanset om den ansatte rent faktisk afholder  

 udgifter eller ej.
I den situation er der ligesom efter de gældende  

 regler tale om et tilskud til telefon, der skal medregnes fuldt ud ved  

 opgørelsen af den skattepligtige indkomst.
Reglerne om tilskud til  

 telefon i ligningslovens § 16, stk. 1 og stk. 2,  

 foreslås således ikke ændret med dette lovforslag.
Det foreslås endvidere, at fri telefon ændres  

 fra at være A-indkomst til at blive B-indkomst.
En arbejdsgiver vil  

 herefter ikke længere skulle indeholde A-skat af fri telefon.  

 Ifølge forslaget vil arbejdsgiveren årligt skulle oplyse  

 værdien af fri telefon for den ansatte.
Dette beløb vil  

 fremgå af den oplysningsseddel, som den skattepligtige modtager.
Har  

 den skattepligtige eller dennes husstand afholdt udgifter til telefon eller  

 datakommunikation, der svarer til eller er større end det beløb  

 arbejdsgiveren har indberettet, vil den skattepligtige ikke skulle foretage  

 ændringer på selvangivelsen.
Har den skattepligtige ikke haft  

 egne udgifter til telefon, vil den skattepligtige skulle påføre  

 selvangivelsen den skattepligtige værdi af fri telefon, som vil  

 fremgå af oplysningssedlen.
Har den skattepligtige haft egne udgifter,  

 der udgør et mindre beløb end det beløb arbejdsgiveren  

 har indberettet, vil den skattepligtige skulle påføre  

 differencen på selvangivelsen.
 For ikke at stille arbejdsgiverne i den situation, at de  

 med meget kort varsel skal omlægge deres lønsystemer på  

 grund af ændrede regler, foreslås det, at omlægningen fra  

 A-indkomst til B-indkomst først får virkning fra og med den 1.  

 januar 2002.
3. Provenumæssige konsekvenser Der indberettes via oplysningssedlen oplysning om, hvor  

 mange der har fri telefon.
Det kan dog ikke udskilles, hvor stort et  

 beløb, der kommer til beskatning.
Det skyldes, at der via  

 selvangivelsen kan modregnes for en eventuel egenbetaling.
Denne egenbetaling  

 kan ikke udskilles, idet den på selvangivelsen påføres i  

 feltet, der også rummer løn og andre personalegoder m.v.
I 1999, som er det seneste år, der foreligger  

 oplysninger for, var der i alt ca. 138.000 personer, der samlet fik  

 indberettet ca. 335 mill. kr. som værdi af fri telefon og anden  

 telekommunikation.
Beløbet skønnes at være steget til ca.  

 390 mill. kr. i 2001.
Der er ikke oplysninger, der muliggør et  

 underbygget skøn over de provenumæssige effekter af de  

 foreslåede ændringer af beskatningen af fri  

 telefon/datakommunikation.
Den foreslåede udvidelse af begrebet fri  

 telefon til også at omfatte tilfælde, hvor arbejdsgiveren har sat  

 et loft over hvor store udgifter, der kan dækkes, skønnes med  

 betydelig usikkerhed at medføre et provenutab på omkring 75  

 mill. kr. årligt.
Det er herved forudsat, at ca. 80.000 personer  

 får nedsat værdien af fri telefon med i gennemsnit ca. 1.500  

 kr.
Der findes ikke i Skatteministeriets registre oplysninger  

 om pc-ordninger.
I følge en spørgeskemaundersøgelse  

 udarbejdet for Forskningsnministeriet i 1999 var der i alt ca. 36.000  

 husstande, hvor pc en var medfinansieret med lønnedgang via en  

 hjemme-pc-ordning.
En senere undersøgelse med udgangspunkt i  

 salgsstatistik indikerer en vækst i antallet af  

 hjemme-pc-ordninger.
 Hvis det forudsættes, at der i 2001 i alt er 50.000  

 hjemme-pc-ordninger finansieret ved lønnedgang over tre år, og  

 at forslaget fører til, at halvdelen bortfalder, mens de resterende  

 konverteres til (skattefri) pc-hjemmearbejdspladsordning, skønnes der  

 med betydelig usikkerhed at fremkomme en årlig provenugevinst på  

 ca. 75 mill. kr. i form af skat af løn, der hidtidigt har været  

 skattefri via pc-ordningen.
Samlet set skønnes lovforslaget med betydelig  

 usikkerhed at være provenuneutralt.
Det gælder også for  

 kommunerne.
For finansåret 2001 skønnes et merprovenu  

 på i størrelsesordenen 40 mill. kr. som følge af, at  

 forslaget vedrørende hjemme-pc-ordningerne medfører et  

 større trækgrundlag for den løbende A-skat, mens  

 ændringen vedrørende fri telefon, der er ikke indeholdt i  

 forskudsregistreringen for 2001, kun vil få effekt i det omfang  

 forskudsregisteringen ændres.
Ved årsopgørelsen korrigeres  

 for afvigelser mellem forskuds- og endelig skat.
4. Administrative konsekvenser for stat, amter og kommuner Gennemførelse af lovforslaget skønnes at  

 medføre engangsudgifter på 2 mill. kr. til edb-tilretning i Told  

 og Skat samt information.
Derudover skønnes der ikke at være  

 nævneværdige administrative konsekvenser.
5. Erhvervsøkonomiske konsekvenser Det er regeringens politik, at anvendelsen af IT  

 bør fremmes og borgernes IT-kundskaber sikres.
Dette skal kunne ske  

 uden beskatning hos den ansatte, når arbejdsgiveren betaler udgifterne,  

 hvilket blev vedtaget af et bredt flertal i Folketinget i 1997. Forslaget  

 fastholder linien fra 1997-loven med skattefrihed, når arbejdsgiveren  

 stiller en computer eller udstyr til rådighed uden, at den ansatte ved  

 lønreduktion har kompenseret arbejdsgiveren herfor.
Samtidig bliver  

 det mere attraktivt for den ansatte at få dækket telefonudgifter  

 og udgifter til datakommunikation af arbejdsgiveren.
 På den baggrund vurderes forslaget at styrke  

 anvendelsen af IT i erhvervslivet samtidig med, at mulighederne for  

 hjemmearbejde forbedres, hvilket fremmer fleksibiliteten på  

 arbejdsmarkedet til gavn for både virksomhederne og de ansatte.
6. Administrative konsekvenser for erhvervslivet Lovforslaget medfører en administrativ lettelse for  

 erhvervslivet særligt på grund af omlægningen af fri  

 telefon fra A- til B-indkomst.
Dog medfører omlægningen  

 engangsudgifter til tilpasning af lønsystemer.
7. Miljømæssige konsekvenser Lovforslaget skønnes ikke at have  

 miljømæssige konsekvenser.
8. Administrative konsekvenser for borgerne Omlægningen fra A- til B-indkomst skønnes at  

 medføre en administrativ lettelse for borgerne, idet  

 selvangivelsesproceduren forenkles.
9. Forholdet til EU-retten Lovforslaget indeholder ikke EU-retlige aspekter.
10. Høring Lovforslaget har ikke været i høring.
Vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning:
 Finansårsvirkning:
Administrative konsekvenser for stat, amter og  

 kommuner Engangsudgifter på 2 mill. kr. til edb-tilretning i  

 Told og Skat.
Økonomiske konsekvenser for  

 erhvervslivet Forslaget fjerner en utilsigtet anvendelse af hjemme  

 pc-ordningen og viderefører linien fra 1997-loven med skattefrihed for  

 arbejdsgiverbetalt computer og udstyr.
Samtidig gøres det mere  

 attraktivt for den ansatte at få dækket telefonudgifter af  

 arbejdsgiveren.
Forslaget skønnes samlet at bidrage til at styrke  

 anvendelsen af IT og via forbedrede muligheder for hjemmearbejde at fremme  

 fleksibiliteten på arbejdsmarkedet til gavn for både  

 virksomhederne og de ansatte.
Administrative konsekvenser for  

 erhvervslivet Lovforslaget medfører en administrativ lettelse for  

 erhvervslivet særligt på grund af omlægningen af fri  

 telefon fra A- til B-indkomst.
 Engangsudgifter til tilpasning af lønsystemer.
Miljømæssige konsekvenser Ingen Ingen Administrative konsekvenser for borgerne Lovforslaget medfører en forenkling af  

 selvangivelsessystemet.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1-3 De foreslåede ændringer er en konsekvens af,  

 at fri telefon fremover vil være B-indkomst.
Forslagene  

 medfører, at det ikke er arbejdsgiveren, der skal opgøre  

 bidragsgrundlaget og indeholde arbejdmarkedsbidrag af værdien af fri  

 telefon, men at det i stedet er Told og Skat, der opgør og  

 opkræver arbejdsmarkedsbidrag af værdien af fri telefon.
Til § 2 Til nr. 1 Forslaget er en konsekvensændring af lov nr. 955 af  

 20. december 1999 og af forslaget under nr. 4.
Til nr. 2 Beskatningen af fri telefon er hjemlet i ligningslovens  

 § 16, stk. 1, jf. statsskattelovens §§ 4-6. Dette  

 foreslås ikke ændret.
Det foreslås derimod, at det af  

 lovteksten skal fremgå, at der er tale om fri telefon i de situationer,  

 hvor en telefon enten er oprettet i arbejdsgiverens navn, eller hvor  

 arbejdsgiveren refunderer den ansattes telefonudgifter.
Arbejdsgiver skal  

 forstås i overensstemmelse med § 16, stk. 1.
Forslaget indebærer alene den ændring af  

 reglerne om fri telefon, at fri telefon uden for arbejdsstedet udvides til  

 også at omfatte tilfælde, hvor arbejdsgiveren sætter et  

 loft over hvor store udgifter til den ansattes telefoni og datakommunikation,  

 arbejdsgiveren vil dække.
Det betyder, at fri telefon også kommer  

 til at omfatte de situationer, hvor arbejdsgiveren mod dokumentation for  

 udgifternes omfang refunderer den ansattes udgifter op til et bestemt  

 beløb.
Arbejdsgiveren anses også for at have refunderet den  

 ansattes udgifter i den situation, hvor en telefon er oprettet i den ansattes  

 navn, men telefonregningen bliver sendt direkte til arbejdsgiveren, der  

 betaler regningen, men dog højst et bestemt beløb.
 Der foreslås ikke herudover ændringer i de  

 gældende regler om fri telefon.
Til nr. 3 Forslaget er en konsekvensændring af forslaget under  

 nr. 4.
Til nr. 4 Stk. 12, 1. pkt., er en videreførelse af den  

 gældende bestemmelse i § 16, stk. 10. Efter forslaget skal  

 der således fortsat ikke ske nogen beskatning af en computer med  

 tilbehør, der helt eller delvis vederlagsfrit er stillet til  

 rådighed til brug ved arbejdet, selv om udstyret også kan  

 benyttes privat.
Efter forslaget skal der derimod ikke være  

 skattefrihed, såfremt arbejdstageren ved reduktion i sin  

 bruttoløn har ydet kompensation til arbejdsgiveren for, at denne skal  

 stille udstyr til rådighed, og udstyret er leveret til den  

 skattepligtige den 1. januar 2001 eller senere.
Kompensationen kan  

 bestå i, at arbejdstageren er gået ned i løn eller har  

 udvist løntilbageholdenhed mod, at arbejdsgiveren stiller en computer  

 eller udstyr til rådighed.
I sådanne tilfælde er der  

 således ikke skattefrihed.
Der vil også være tale om, at  

 den skattepligtige har kompenseret arbejdsgiveren for rådigheden, hvis  

 der i forbindelse med ansættelsen aftales en lavere løn end den  

 vedkommende ellers kunne have fået, mod at den skattepligtige til  

 gengæld får stillet en computer eller udstyr til rådighed.  

 Stilles computer eller udstyr til rådighed, mod at den skattepligtige  

 eksempelvis forpligter sig til ubetalt merarbejde, er der ligeledes tale om,  

 at der ydes kompensation.
Anderledes hvis arbejdsgiverens tilvejebringelse af  

 computeren eller udstyret alene er betinget af krav til udstyrets anvendelse.  

 Sætter arbejdsgiveren det som betingelse for at stille en computer til  

 rådighed, at den ansatte skal dygtiggøre sig i pc-brug i sin  

 fritid, vil kravet om, at arbejdsgiveren bærer den økonomiske  

 byrde ved at stille computeren til rådighed fortsat være opfyldt,  

 og den ansatte vil således ikke være skattepligtig.
Har den skattepligtige ydet kompensation for at få  

 stillet udstyret til rådighed, medregnes efter forslaget et  

 beløb svarende til 50 pct. af udstyrets nypris ved opgørelsen  

 af den skattepligtige indkomst.
Det skattepligtige beløb falder  

 således ikke i takt med, at udstyrets handelspris falder.
Er  

 arbejdsgiveren ejer af udstyret, er udstyrets nypris den pris, som  

 arbejdsgiveren har betalt for udstyret.
Har arbejdsgiveren lejet eller leaset  

 udstyret, er det udstyrets handelspris på tidspunktet for leje- eller  

 leasingaftalens indgåelse, som udgør udstyrets nypris.
Vederlæggelse af arbejdsgiveren på anden  

 måde end ved reduktion i bruttoløn, f.eks. ved træk i  

 løn efter skat, ændrer, jf. stk. 12, 1. pkt., ikke  

 på, at der er skattefrihed.
Har arbejdstageren både kompenseret  

 arbejdsgiveren som nævnt i stk. 12, 2. pkt., og på anden  

 måde end ved reduktion i bruttoløn vederlagt arbejdsgiveren,  

 nedsættes den skattepligtige værdi med et beløb svarende  

 til den skattepligtiges vederlæggelse af arbejdsgiveren.
Til § 3 Til nr. 1 Det foreslås, at skatteministeren bemyndiges til at  

 bestemme, at der skal foretages indberetning om fri telefon.
Det er i givet  

 fald den skattepligtige værdi af fri telefon, der skal indberettes.
 Det foreslås ligeledes, at skatteministeren  

 bemyndiges til at bestemme, at der skal foretages indberetning om  

 rådigheden over en computer med tilbehør, som den skattepligtige  

 ved reduktion i sin bruttoløn har kompenseret arbejdsgiveren m.v. for  

 at få stillet til rådighed, jf. bemærkningerne til  

 § 2, nr. 4. Det er i givet fald den skattepligtige værdi af  

 rådigheden over udstyret, der skal indberettes.
Til § 4 Loven træder i kraft dagen efter  

 bekendtgørelsen i Lovtidende.
 Det foreslås, at de foreslåede ændringer  

 i lovforslagets § 1 om arbejdsmarkedsbidrag af fri telefon alle har  

 virkning fra og med den 1. januar 2002, hvor fri telefon overgår fra at  

 være A-indkomst til at være B-indkomst.
 Det foreslås, at de foreslåede ændringer  

 i lovforslagets § 2, nr. 1-3, alle har virkning fra og med den 1. januar  

 2001.
 § 2, nr. 4, har virkning for skattepligtige, der  

 får leveret en computer med tilbehør den 1. januar 2001 eller  

 senere.
 Det foreslås, at den foreslåede ændring  

 i lovforslagets § 3, nr. 1, om indberetningspligt har virkning fra og  

 med den 1. januar 2001.
 Det foreslås, at den foreslåede ændring  

 i lovforslagets § 3, nr. 2, om indberetningspligt har virkning fra og  

 med den 1. januar 2002, hvor fri telefon overgår fra at være  

 A-indkomst til at være B-indkomst.
Bilag Lovforslaget sammenholdt med gældende lov Gældende formulering Lovforslaget § 1 I lov om en arbejdsmarkedsfond, jf. lovbekendtgørelse nr. 917 af 4.  

 oktober 2000, foretages følgende ændringer:
§ 11. For bidragsgrundlag, der skal opgøres efter § 8,  

 stk. 1, litra a, samt litra b og e i det omfang, indkomsterne er gjort til  

 A-indkomst med hjemmel i kildeskattelovens § 43, stk. 2, opgør  

 arbejdsgiveren ved enhver udbetaling af løn, vederlag, honorarer m.v.  

 bidragsgrundlaget og beregner bidragets størrelse, jf. dog stk. 2, 3  

 og 8. Fri kost og logi omfattet af kildeskattelovens § 43, stk. 1, fri bil og  

 fri telefon indgår i bidragsgrundlaget med de værdier, som  

 indgår i grundlaget for A-skattetræk.
Arbejdsgiveren giver den  

 ansatte meddelelse om bidragets størrelse.
 1. § 11, stk. 1, 2. pkt., affattes således:
» - - - Stk 8. For sommerbolig, lystbåd, helårsbolig,  

 vederlag i form af køberetter til aktier, jf. § 8, stk. 1, litra b og  

 g, bil, jf. § 8, stk. 1, litra g, og vederlag m.v. som nævnt i § 8,  

 stk. 1, litra e, der er B-indkomst, opgør de statslige told- og  

 skattemyndigheder på grundlag af de oplysninger, der er lagt til grund  

 ved skatteansættelsen, bidragsgrundlaget og beregner bidragets  

 størrelse.
Sommerboliger, lystbåde, helårsboliger, biler  

 og køberetter til aktier indgår i bidragsgrundlaget med de  

 værdier, der indgår i grundlaget for indkomstbeskatningen.
 2. I § 11, stk. 8, 1. pkt., indsættes efter »For«: »fri telefon,«.
 3. § 11, stk. 8, 2. pkt., affattes således:
» - - - § 2 I lov om påligning af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændringer:
 § 16. Ved opgørelsen af den skattepligtige indkomst  

 medregnes tilskud til telefon uden for arbejdsstedet, jf. stk. 2, samt efter  

 reglerne i stk. 3-10 vederlag i form af formuegoder af pengeværdi,  

 sparet privatforbrug og værdien af helt eller delvis vederlagsfri  

 benyttelse af andres formuegoder, jf. statsskattelovens §§ 4-6, når  

 tilskuddet eller godet modtages som led i et ansættelsesforhold eller  

 som led i en aftale om ydelse af personligt arbejde i øvrigt.  

 Tilsvarende gælder personer, der er valgt til medlem af eller  

 medhjælp for bestyrelser, udvalg, kommissioner, råd, nævn  

 eller andre kollektive organer, herunder Folketinget og  

 kommunalbestyrelser.
 1. I § 16, stk. 1, 1. pkt., ændres »stk. 3-10« til: »stk. 3-12«.
- - - Stk. 3. Den skattepligtige værdi af de i stk. 1  

 omhandlede goder skal ved skatteansættelsen, medmindre andet  

 følger af stk. 4-10, fastsættes til den værdi, som det  

 måtte antages at koste den skattepligtige at erhverve godet i  

 almindelig fri handel.
Rabat på indkøb af varer og  

 tjenesteydelser, som arbejdsgiveren m.v. udbyder til salg som led i sin  

 virksomhed, skal dog alene beskattes i det omfang, rabatten overstiger  

 avancen hos den pågældende arbejdsgiver m.v.
Goder, som  

 arbejdsgiveren i overvejende grad har ydet af hensyn til den ansattes  

 arbejde, beskattes kun, hvis den samlede værdi af disse goder fra en  

 eller flere arbejdsgivere m.v. overstiger et grundbeløb på 3.000  

 kr., der reguleres efter personskattelovens § 20. Hvis godernes samlede  

 værdi i indkomståret overstiger grundbeløbet, beskattes  

 hele den samlede værdi.
Værdien af følgende goder  

 beskattes uden hensyn til grundbeløbet, og værdien af disse  

 goder medregnes ikke ved beregningen af, om grundbeløbet er  

 overskredet:
 1)	Fri bil, fri sommerbolig og fri lystbåd, jf. stk. 4-6.
 2)	Fri kost og logi, når værdiansættelsen kan  

 foretages efter de af Ligningsrådet fastsatte normalværdier.
 3)	Fri telefon.
 4)	Fri helårsbolig, personalelån, samt tv- og  

 radiolicens.
- - - 2. § 16, stk. 3, nr. 3, affattes således:
» Stk. 10. Værdien af helt eller delvis vederlagsfri  

 privat benyttelse af en computer med tilbehør, der er stillet til  

 rådighed til brug ved arbejdet, samt benyttelse af parkeringsplads, der  

 af hensyn til arbejdet er stillet til rådighed af arbejdsgiveren,  

 beskattes ikke.
 3. I § 16, stk. 10, udgår: »en computer med tilbehør, der er stillet til  

 rådighed til brug ved arbejdet, samt benyttelse af«.
- - - 4. I § 16 indsættes som stk. 12:
» § 3 I skattekontrolloven, jf. lovbekendtgørelse nr. 858 af 13.  

 september 2000, foretages følgende ændringer:
 § 7 A.
 Stk. 2. Indberetningspligten omfatter efter skatteministerens  

 bestemmelse, i det omfang beløbet ikke er A-indkomst:
1) - 11) - - - 1. I § 7 A, stk. 2, indsættes som nr. 12:
» 2. I § 7 A, stk. 2, indsættes som nr. 13:
