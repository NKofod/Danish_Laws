Tilbagebetaling,  

 hjemmel, refusion af afholdte lønudgifter, fravær fra uddannelsesstedet, tab  

 af  

 indtægt eller arbejdsmulighed Ankenævnet har behandlet virksomhedens klage på møde  

 den 21. marts 2007.
Nævnet traf denne A F G Ø R E L S E Ankenævnet finder, at virksomheden ikke skal  

 tilbagebetale den udbetalte refusion svarende til 6 dage i forbindelse med  

 medlemmets  

 kursusdeltagelse.
 Ankenævnet ændrer således a-kassens afgørelse af 3.  

 november 2005.
BEGRUNDELSE Under deltagelse i uddannelse kan beskæftigede  

 lønmodtagere opnå godtgørelse for tab af indtægt eller arbejdsmulighed som  

 følge af deres deltagelse i uddannelsen.
 For beskæftigede lønmodtagere kan godtgørelsen  

 udbetales til arbejdsgiveren i tilfælde, hvor der er truffet aftale om, at  

 arbejdsgiveren fortsætter med at udbetale sædvanlig løn under uddannelsen.
 En person, der uberettiget har modtaget godtgørelse,  

 skal betale beløbet tilbage, hvis den pågældende har givet urigtige  

 oplysninger  

 eller fortiet omstændigheder, som er af betydning for retten til ydelser,  

 eller  

 hvis den pågældende i øvrigt indså eller burde have indset, at modtagelsen af  

 beløbet var uberettiget.
 Krav om tilbagebetaling varetages af den  

 arbejdsløshedskasse eller den Arbejdsformidling, som har udbetalt  

 godtgørelsen  

 til deltageren.
 Ankenævnet har lagt til grund, at medlemmet er  

 berettiget til voksen- og efteruddannelsesgodtgørelse (VEU-godtgørelse), hvis  

 hun under sin deltagelse har haft tab af indtægt eller arbejdsmulighed.
Ankenævnet har videre lagt til grund, at medlemmet var  

 fraværende fra uddannelsen den 27. januar, den 3.februar, den 9. februar og  

 den  

 25. februar 2005 på grund af sygdom.
Medlemmet var endvidere fraværende fra  

 uddannelsen den 23. og 24. februar 2005 på grund af snestorm.
 Ankenævnet finder derfor, at medlemmet ikke har haft et  

 tab af indtægt eller arbejdsmulighed ved kursusdeltagelsen for de 6 ovenfor  

 anførte dage, hvor hun ikke deltog i kursus på grund af sygdom og force  

 majeure.
 Da medlemmet ikke er berettiget til VEU-godtgørelse, er  

 virksomheden som arbejdsgiver heller ikke berettiget til refusion for de 6  

 nævnte dage efter reglerne om godtgørelse ved deltagelse i erhvervsrettet  

 voksen- og efteruddannelse.
 Ankenævnet finder dog ikke grundlag for, at virksomheden  

 skal tilbagebetale den for meget udbetalte refusion.
 Ankenævnet har herved lagt vægt på, at der ikke i lov  

 med tilhørende bekendtgørelse om VEU-godtgørelse er hjemmel til at kræve  

 tilbagebetaling  

 af udbetalt refusion modtaget med urette og at øvrige betingelser for  

 tilbagebetaling ikke er opfyldt.
Ankenævnet henviser til   

 	  

 § 1, § 2,  

 stk. 1, nr. 1, § 3, stk. 1, nr. 1, § 4, stk. 1 og  

 stk. 3  

 og stk. 6, § 9 og § 24 i lov om godtgørelse ved deltagelse i  

 erhvervsrettet voksen- og efteruddannelse, jf. lovbekendtgørelse nr. 106 af  

 18.  

 februar 2004, og   

 	  

 § 1, stk. 1  

 og stk. 2, nr. 1, § 2, stk. 1, nr. 1, § 7, stk. 1,  

 § 12,  

 stk. 1, § 14, § 30 og § 31 i bekendtgørelse nr. 1481 af  

 23.  

 december 2004 om godtgørelse ved deltagelse i erhvervsrettet voksen- og  

 efteruddannelse.
På ankenævnets  

 vegne Sign.
 De kan læse om afgørelsens faktiske og retlige grundlag  

 på de følgende sider.
 Kopi til:
Medlem Arbejdsløshedskassen 1. Sagsforløb Det fremgår af sagen at De ansøgte om refusion for  

 afholdte lønudgifter under medlemmets deltagelse i AMU-kurset  

 Grundlæggende  

 taxakørsel afholdt i perioden 24. januar til 4. marts 2005 svarende til  

 i alt  

 30 dage.
Det fremgår videre, at medlemmet den 27. januar, den 2.  

 februar, den 9. februar og den 25. februar 2005 var fraværende fra  

 undervisningen på grund af sygdom.
Medlemmet var endvidere fraværende fra  

 undervisningen den 23. og 24. februar 2005 på grund af snestorm.
Det fremgår videre, at De ikke har udbetalt løn til medlemmet  

 for de dage, hvor hun har været syg i kursusperioden 24. januar til 4. marts  

 2005. De samlede sygedagene og trak dem på en gang i lønudbetalingen i sidste  

 del af ansættelsen.
Sidste lønudbetaling til medlemmet var den 16. februar  

 2005.
2. Arbejdsløshedskassens  

 (A-kassens) afgørelse A-kassen traf den 3. november 2005 denne afgørelse:
 Vedr.  

 VEU-godtgørelse/refusion  medlemmet, cpr. nr.
 Der er ansøgt om refusion for perioden 24. januar  4.  

 marts 2005.
Vi har i oktober måned 2005 konstateret, der er udbetalt  

 for meget refusion til arbejdsgiver.
Der er udbetalt 26 dage, hvor den  

 korrekte  

 udbetaling er 20 dage.
Afgørelse Den for meget udbetalte refusion for kursusperioden 24.  

 januar  4. marts 2005 er modtaget uberettiget og skal tilbagebetales.
 I alt 3.924,00  

 brutto.
Begrundelse Det er en betingelse for ret til refusion, at  

 arbejdsgivere efter aftale med deltageren udbetaler sædvanlig løn under  

 uddannelse, jf. bekendtgørelse nr. 494 af 14. juni 2005 om godtgørelse ved  

 deltagelse i erhvervsrettet voksen- og efteruddannelse § 14.
 Du har på blanketten Oplysninger fra arbejdsgivere  

 påført, der er udbetalt løn til medlemmet til og med den 18. februar 2005.  

 Samlet i perioden fra den 24. januar til den 4. marts 2005 er der udbetalt  

 løn  

 for 20 dage.
 Der er samlet udbetalt refusion for 26 dage  til og  

 med den 28. februar 2005.
Samlet giver det seks dages refusion á kr. 654,00 pr.  

 dag, som er modtaget uberettiget.
A-kassen finder, at du burde have indset,  

 at  

 du ikke var berettiget til at modtage refusion, når du ikke havde udgift til  

 løn til medlemmet.
Det følger af bekendtgørelse nr. 494 af 14. juni 2005 om  

 godtgørelse ved deltagelse i erhvervsrettet voksen- og efteruddannelse  

 § 30,  

 at en person, der uberettiget har modtaget godtgørelse, skal betale beløbet  

 tilbage. 3. Klagen til  

 ankenævnet Ved telefonisk henvendelse til a-kassen den 16.  

 november 2005 har De oplyst, at De ønsker at klage over afgørelsen.
4. A-kassens  

 bemærkninger til klagen A-kassen oversendte ved brev af 1. marts 2006 sagen til  

 ankenævnet og anførte følgende:
 A-kassens Hovedkontor har den 3. november 2005 truffet  

 den påklagede afgørelse.
A-kassens Hovedkontor har genbehandlet klagen.
Da  

 arbejdsgiver ikke er givet medhold i sin klage, oversendes klagen til  

 Arbejdsmarkedets Ankenævn med bemærkninger.
 Arbejdsgiver er d.d. tilsendt vedlagte skrivelse med  

 oplysning om klagens oversendelse til Arbejdsmarkedets Ankenævn.
Bemærkninger Ifølge a-kassens hovedkontors afgørelse af 3. november  

 2005 er der en difference imellem den udbetalte refusion og det med rette  

 modtagne på 6 dage á kr. 654,00, i alt kr. 3.924,00. Differencen er opstået,  

 fordi arbejdsgiver ikke har udbetalt løn til medlemmet for hele  

 kursusperioden.
 Arbejdsgiver har oplyst, at det skyldes, at han ved  

 medlemmets sidste lønudbetaling har trukket medlemmet i løn, for samtlige de  

 dage medlemmet har været sygemeldt i uddannelsesperioden, hvorfor han alene  

 har  

 udbetalt løn til medlemmet til og med den 18. februar 2005. Arbejdsgiver  

 mener  

 derfor ikke at have modtaget noget beløb med urette.
 Idet der i øvrigt henvises til a-kassen hovedkontors  

 afgørelse af 3. november 2005, bemærker a-kassens hovedkontor følgende:
 A-kassens hovedkontor bemærker indledningsvis, at  

 ansøgningen om refusion er indgivet før 1. juli 2005, hvorfor bekendtgørelse  

 nr. 494 af 14. juni 2005 om godtgørelse ved deltagelse i erhvervsrettet  

 voksen-  

 og efteruddannelse ikke finder anvendelse.
 Det er en betingelse for ret til refusion, at medlemmet  

 får sædvanlig løn fra arbejdsgiver under deltagelsen, jf. § 14,  

 stk. 1  

 i bekendtgørelse nr. 1481 af 23. december 2004 om godtgørelse ved deltagelse  

 i  

 erhvervsrettet voksen- og efteruddannelse (VEU-bekendtgørelsen).
 Arbejdsgiver havde ansøgt om refusion i perioden 24.  

 januar  4. marts 2005. Medlemmet var imidlertid sygemeldt i fire dage i  

 kursusperioden,  

 nemlig den 27. januar, 3., 9. og 25. februar 2005.
 A-kassens hovedkontor bemærker, at medlemmets fravær  

 fra kurset den 23. og 24. februar 2005 skyldtes force majeure.
A-kassens hovedkontor har på baggrund af blanket AR  

 269: Oplysning fra arbejdsgivere lagt til grund, at arbejdsgiver  

 har udbetalt  

 løn til medlemmet frem til og med den 18. februar 2005. Arbejdsgiver har  

 således udbetalt løn for 20 dage i kursusperioden.
Arbejdsgiver har  

 imidlertid  

 fået udbetalt refusion for 26 dage.
A-kassens hovedkontor bemærker, at arbejdsgiver har  

 oplyst, at medlemmet udeblev fra kurset i 5 dage.
Ifølge AMU Syds oplysninger  

 er medlemmet udeblevet i 4 dage pga. sygdom.
Arbejdsgiver har ikke reageret på a-kassens hovedkontors  

 henvendelse af 2. februar 2006 til nærmere afklaring af antallet af  

 medlemmets  

 sygedage under uddannelsen.
A-kassens hovedkontor har herefter lagt vægt på  

 AMU  

 Syds oplysninger om medlemmets fravær under uddannelsen.
Der er ikke  

 oplysninger,  

 om at medlemmet skulle have været sygemeldt i perioden 3.-24. januar 2005.
Arbejdsgiver har herefter ikke været berettiget til at  

 trække medlemmet for mere end 4 sygedage i ansættelsesperioden.
Arbejdsgiver  

 har derfor uberettiget modtaget refusion for i alt 6 dage (26-20).
Arbejdsgiver har på blanket: Ansøgning om  

 VEU-godtgørelse skrevet under på, at han ville udbetale sædvanlig løn  

 under  

 medlemmets deltagelse i uddannelse.
Det fremgår endvidere af vejledningen bag  

 på ansøgningsskemaet, at arbejdsgivers lønrefusion udgør den  

 godtgørelse, som  

 deltageren er berettiget til.
Refusionen kan aldrig blive højere end  

 lønudgiften i uddannelsesperioden.
Endvidere fremgår det af den  

 vejledning,  

 som a-kassen via medlemmet har sendt til arbejdsgiver, at størrelsen på  

 refusionen (vil) altid svare til den VEU-godtgørelse, der ville være blevet  

 udbetalt til medarbejderen, hvis der ikke var udbetalt løn.
A-kassens hovedkontor finder herefter, at arbejdsgiver  

 burde have indset, at han ikke var berettiget til at modtage refusion for  

 dage,  

 hvor han ikke udbetalte løn.
A-kassens hovedkontor vurderer derfor, at  

 arbejdsgiver skal tilbagebetale det med urette modtagne, i alt kr. 3.924, jf.  

 § 30  

 i VEU-bekendtgørelsen.
Beløbet forfaldt til betaling den 1. december 2005, jf.  

 a-kassens hovedkontors afgørelse af 3. november 2005. Fra denne dato påløber  

 der morarente i henhold til rentelovens § 3, jf. § 32 i  

 VEU-bekendtgørelsen.
Renten udgør Nationalbankens officielle udlånsrente pr.  

 1.  

 juli 2005 plus et tillæg på 7%, jf. § 5 i renteloven.
Den påløbne morarente udgør pr. 1. marts 2006 kr.  

 97,61, hvorefter arbejdsgiver skal betale i alt kr. 4.021,61 til DLA. 5. Nyt efter  

 klagen Den 7. marts 2007 har a-kassen telefonisk oplyst til  

 sekretariatet, at der blev udbetalt refusion til arbejdsgiver den 18. marts  

 2005. A-kassen oplyste videre, at arbejdsgiver ikke får tilsendt særskilt  

 bekræftelse på, at der vil blive udbetalt refusion.
Arbejdsgiver modtager  

 alene  

 den vejledning, der var vedlagt a-kassens brev 4. februar 2005 til medlemmet.
Den 8. marts 2007 har De telefonisk oplyst til sekretariatet,  

 at De mener at De fik en formular som De skulle udfylde.
De har ikke  

 herudover  

 modtaget yderligere.
De oplyser videre, at De betalte fuld løn til medlemmet  

 under kursusdeltagelsen.
De fik først at vide ved kursets afslutning, at  

 medlemmet havde haft fraværsdage, og De trak derfor for fraværsdagene i  

 sidste  

 lønudbetaling.
 Kopi af de oplysninger sekretariatet for  

 Arbejdsmarkedets Ankenævn har modtaget den 7. marts 2007 blev den 9. marts  

 2007  

 sendt til Dem med anmodning om at indsende evt. bemærkninger inden den 19.  

 marts 2007.
 Sekretariatet har ikke inden udløbet af ovennævnte  

 frist modtaget evt. bemærkninger.
6. Regler Lov om godtgørelse  

 ved deltagelse i erhvervsrettet voksen og efteruddannelse, jf.  

 lovbekendtgørelse  

 nr. 106 af 18. februar 2004:
Kapitel 1 Formål og område § 1.  

  

 Loven har til formål at skabe  

 økonomisk grundlag for, at voksne fortrinsvis kortuddannede, kan deltage i  

 erhvervsrettet voksen- og efteruddannelse til og med  

 erhvervsuddannelsesniveau.  

 Dette formål sikres ved, at deltagerne under uddannelsen kan opnå godtgørelse  

 for tab af indtægt eller arbejdsmulighed.
 § 2.  

  

 Den personkreds, der kan opnå  

 ydelser efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, Stk. 2.  

  

 Det er en betingelse for at opnå  

 ydelser efter § 1, at den pågældende ikke har en erhvervsrettet  

 uddannelse, der med hensyn til niveau og varighed overstiger  

 erhvervsuddannelse  

 eller anden uddannelse, der kan sidestilles med erhvervsuddannelse, medmindre  

 uddannelsen ikke har været anvendt i de sidste 5 år.
 § 3.  

  

 Der kan opnås ydelser efter § 1,  

 jf. dog § 5, ved deltagelse i følgende uddannelser til og med  

 erhvervsuddannelsesniveau, i det omfang udbuddet, dog undtaget de i nr. 9  

 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:
 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
Kapitel 2 Godtgørelse § 4.  

  

 Under deltagelse i uddannelse,  

 der er omfattet af § 3, kan beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2,  

 stk. 1, nr. 3, opnå godtgørelse for tab af indtægt eller arbejdsmulighed  

 som følge af deres deltagelse, jf. dog stk. 2.
 Stk. 3.  

  

 Godtgørelsen udgør ved fuldtidsundervisning pr. undervisningsuge et beløb  

 svarende til dagpengenes højeste beløb for en uge, jf. § 47 i lov om  

 arbejdsløshedsforsikring m.v.
 Stk. 6.  

  

 Undervisningsministeren kan fastsætte nærmere regler om godtgørelse.
 § 9.  

  

 For  

 beskæftigede lønmodtagere kan godtgørelse i henhold til §§ 4 og 5  

 udbetales til arbejdsgiveren i tilfælde, hvor der er truffet aftale om, at  

 arbejdsgiveren fortsætter med at udbetale sædvanlig løn under uddannelsen.  

 Beløbet svarer til den godtgørelse, som en deltager kunne have fået udbetalt  

 efter §§ 4 og 5. Beløbet kan dog højst udgøre et beløb, der svarer til  

 arbejdsgiverens lønudgifter til en deltager under dennes uddannelse.
Kapitel 9 Klageadgang og straffebestemmelser m. m § 24.  

  

 En  

 person, der uberettiget har modtaget godtgørelse, skal betale beløbet  

 tilbage,  

 hvis den pågældende har givet urigtige oplysninger eller fortiet  

 omstændigheder, som er af betydning for adgangen til at opnå godtgørelse,  

 eller  

 hvis den pågældende i øvrigt indså eller burde have indset, at modtagelsen af  

 beløbet var uberettiget.
 Stk. 2.  

  

 Undervisningsministeriet  

 kan bestemme, at krav om tilbagebetaling varetages af deltagerens  

 arbejdsløshedskasse, arbejdsformidlingen, uddannelsesstedet eller Styrelsen  

 for  

 Statens Uddannelsesstøtte.
 Bekendtgørelse nr.  

 1481 af 23. december 2004 om godtgørelse ved deltagelse i erhvervsrettet  

 voksen-  

 og efteruddannelse:
Kapitel 1 Uddannelser, hvortil der kan opnås godtgørelse § 1.  

  

 Der kan opnås godtgørelse efter  

 reglerne i denne bekendtgørelse ved deltagelse i erhvervsrettet uddannelse  

 til  

 og med erhvervsuddannelsesniveau.
 Stk. 2.  

  

 Erhvervsrettet voksen- og  

 efteruddannelse jf. stk. 1 er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser(TAMU).
Kapitel 2 Personkredsen § 2.  

  

 Deltagere, der kan opnå  

 godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, Ret til godtgørelse Kapitel 3 Godtgørelse til deltagere for tab af indtægt eller  

 arbejdsmulighed § 7.  

  

 Beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, som deltager i uddannelse efter § 1,  

 stk. 2,  

 har ret til godtgørelse for tab af indtægt eller arbejdsmulighed som følge af  

 deltagelsen, jf. dog § 3 og § 8.
Kapitel 5 Fællesbestemmelser § 12.  

  

 Godtgørelse  

 kan kun udbetales for den tid, som deltageren har deltaget i undervisningen,  

 jf.  

 dog stk. 2-7.
Kapitel 6 Refusion til arbejdsgiver § 14.  

  

 Arbejdsgivere,  

 der efter aftale med deltageren udbetaler sædvanlig løn under uddannelsen,  

 har  

 ret til refusion.
Refusionen svarer til den godtgørelse, som deltageren ville  

 have været berettiget til efter kapitlerne 3, 4 og 5. Refusionen kan dog ikke  

 være højere end den løn, arbejdsgiveren udbetaler under uddannelsen.
Kapitel 11 Oplysningspligt, straffebestemmelser og  

 tilbagebetaling § 30.  

  

 En  

 person, der uberettiget har modtaget godtgørelse, skal betale beløbet  

 tilbage,  

 hvis den pågældende har givet urigtige oplysninger eller fortiet  

 omstændigheder, som er af betydning for retten til ydelser efter denne  

 bekendtgørelse,  

 eller hvis den pågældende i øvrigt indså eller burde have indset, at  

 modtagelsen af beløbet var uberettiget.
 § 31.  

  

 Krav  

 om tilbagebetaling varetages af den arbejdsløshedskasse eller den  

 Arbejdsformidling, som har udbetalt godtgørelsen til deltageren.
