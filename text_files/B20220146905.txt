Bekendtgørelse om størrelsen pr. 1. januar 2023 af bidrag til Lønmodtagernes Fond for Tilgodehavende Feriemidler I medfør af § 19, stk. 6, 1. pkt., i lov nr. 58 af 30. januar 2018 om forvaltning og administration af tilgodehavende feriemidler og efter indstilling fra Arbejdsmarkedets Tillægspensions bestyrelse, fastsættes:
 § 1. Bidraget fra arbejdsgivere, der indbetaler ATP-bidrag for deres ansatte til Arbejdsmarkedets Tillægspension, fastsættes for 2023 til 16 kr. for hver gang arbejdsgiveren betaler et beløb, der svarer til et fuldt års ATP-bidrag, jf. § 15 i lov om Arbejdsmarkedets Tillægspension.
 § 2. Bekendtgørelsen træder i kraft den 1. januar 2023.
 Stk. 2. Det for 2023 fastsatte bidrag opkræves første gang på grundlag af ATP-bidrag, der er modtaget i perioden 2. marts til 1. juni 2023.
