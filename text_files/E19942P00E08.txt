E.H.1 Afståelse til handelsværdier -  

 Afståelsesprincippet E.H.2 Lov om skattefri virksomhedsomdannelse Omdannelse af et personligt firma til aktieselskab/anpartsselskab, hvorved  

 en bestående virksomhed overdrages til et selskab, og den hidtidige ejer får  

 vederlag for overdragelsen i form af aktier/anparter i selskabet og eventuelt  

 tillige pante- eller gældsbreve, er reguleret i lovbek. nr. 721 af 1. august  

 1994 om skattefri virksomhedsomdannelse (VOL) med tilhørende skd. cirk. nr. 2  

 af 4. jan. 1984.
 Ved siden af de i loven fastsatte regler kan en virksomhed dog altid  

 overdrages til handelsværdier (afståelsesprincippet) med beskatning til  

 følge.
E.H.1 Afståelse til handelsværdier - Afståelsesprincippet Adgangen til at omdanne en virksomhed efter skattelovgivningens alminde  

 lige regler (afståelsesprincippet) er som nævnt ikke berørt af  

 virksomhedsomdannelsesloven.
En virksomheds aktiver og passiver kan således  

 overdrages til et selskab på grundlag af handelsværdier, således at  

 fortjeneste eller tab påvirker den oprindelige ejers indkomstopgørelse på  

 sædvanlig måde, samtidig med at aktiverne og passiverne anses for overtaget  

 af selskabet til de samme beløb.
Fra og med 19. maj 1993 skal anskaffelsessum og afståelsessum for goodwill  

 m.v. omregnes til kontantværdi.
Endvidere skal anskaffelsessum og  

 afståelsessum for maskiner og inventar m.v. kontantomregnes fra og med  

 indkomståret 1994.
E.H.1.1 Værdi af goodwill Værdien af goodwill skal ansættes til handelsværdien, se nærmere E.I.4.7.  

 Om goodwill i øvrigt se E.I.4.
E.H.1.2 Særlige forhold Som følge af interessefællesskabet mellem sælger og køber kan det  

 forekomme, at overdragelsesvilkårene fastlægges på en sådan måde, at de ikke  

 kan karakteriseres som sædvanlige eller normale.
 Afviger overdragelsesvilkårene væsentligt fra normale vilkår, skal der ved  

 skatteansættelsen forholdes som følger:
 1.Ved opgørelsen af køberens (selskabets) afskrivningsgrundlag skal  

 anskaffelsesprisen ansættes til et beløb, som svarer til overdragelsesprisen  

 ved overdragelse af en tilsvarende virksomhed mellem uafhængige parter.
 2.Sælgerens eventuelle skattefri kursgevinster ved afdrag på gældsbreve  

 eller pantebreve, som er udstedt i forbindelse med overdragelsen, kan højst  

 udgøre et beløb, der svarer til kursgevinsten ved tilsvarende handeler mellem  

 uafhængige parter.
E.H.1.3 Kursnedskrivning af gælds- eller pantebreve Ved omdannelse efter VOL bliver der ikke tale om kursfastsættelse af et  

 evt. stiftertilgodehavende, idet tilgodehavendets pålydende efter lovens § 5,  

 stk. 1, skal svare til den del af vederlaget, som ikke ydes i form af aktier  

 eller anparter.
Stiftertilgodehavendet skal således optages til pari, uanset  

 de vilkår der i øvrigt er fastsat for tilgodehavendet.
Bestemmelsen hindrer  

 derimod ikke, at der ved fastsættelsen af den oprindelige ejers  

 skattepligtige formue sker en kursansættelse af stiftertilgodehavendet.
Såfremt omdannelsen har fundet sted efter afståelsesprincippet, kan der  

 opstå problemer om kursfastsættelsen på de i forbindelse med omdannelsen  

 udstedte gælds- eller pantebreve.
Ved opgørelsen af eventuelle salgsavancer  

 nedskrives disse fordringer til kursværdi, hvilket reducerer den  

 skattepligtige avance.
 Kursværdien på sådanne fordringer kan efter hidtidig praksis ikke sættes  

 lavere end kurs 80. Højesteret har i 2 domme af 3. dec. 1984 (TfS 1984.586 og  

 TfS 1984.582) godkendt kurs 80 på gældsbreve udstedt ved  

 virksomhedsomdannelser til handelsværdier.
Ved afgørelserne har Højesteret henset til, at omdannelsen af den  

 personlige virksomhed til et selskab, hvori omdanneren var eneanpartshaver,  

 skete på vilkår, som omdanneren selv kunne fastsætte med hensyn til  

 størrelsen af den kontante udbetaling, afvikling af resttilgodehavendet og  

 eventuel sikkerhed herfor.
På den baggrund udtalte Højesteret, at  

 skattemyndighederne ikke findes alene at være bundet til at lade  

 værdiansættelsen bero på de nærmere vilkår i gældsbrevet, men at det må  

 tillægges afgørende betydning, at kreditor som følge af retsforholdets  

 særlige karakter havde indgående kendskab til og indflydelse på selskabets  

 forhold, og at gældsbrevet ikke var bestemt til overdragelse.
 Se tillige VLD af 25. feb. 1986 (Skat 1986.3.198) hvor kurs 80 blev  

 anvendt på et gældsbrev, udstedt i forbindelse med en virksomheds omdannelse  

 til anpartsselskab, selv om omdannelsen skete med det formål, at virksomheden  

 skulle overtages af og drives videre af overdragerens tre sønner, der  

 samtidig med omdannelsen ved gave modtog størstedelen af selskabets kapital.
 I VLD af 19. marts 1985 (TfS 1985.211) tiltrådte landsretten, at kurs 80  

 blev anvendt på et gældsbrev udstedt i forbindelse med en privat  

 entreprenørforretnings omdannelse til et nystiftet anpartsselskab, i hvilket  

 anpartskapitalen var ejet af overdrageren og en mangeårig medarbejder med  

 henholdsvis 51% og 49%. Det forhold, at anpartshaverne som direktører i  

 selskabet ifølge vedtægter for selskabet og en anpartshaveroverenskomst  

 skulle være ligestillede, fandtes ikke at kunne tillægges selvstændig  

 betydning.
 Der blev indrømmet kursnedskrivning til kurs 80 på et gældsbrev,  

 hidrørende fra en firmaomdannelse, selv om hovedanpartshaveren på  

 stiftelsestidspunktet havde et aktionærlån (omdannelsen foretaget med  

 tilbagevirkende kraft), der oversteg gældsbrevets pålydende, idet gældsbrevet  

 løb over en årrække, og lånet var tilbagebetalt i løbet af ét år, TfS  

 1987.119 (lsr.).
Landsretten ændrede en interessents kursansættelse fra 50 til 80 på et  

 gældsbrev modtaget som vederlag for goodwill i forbindelse med omdannelse af  

 et revisionsfirma til et aktieselskab.
Landsretten henviste til, at de 5  

 stiftere af aktieselskabet havde haft klart sammenfaldende interesser i at  

 opnå skattemæssige begunstigelser ved selskabsomdannelsen, og i at  

 pantebrevene blev indfriet, TfS 1993.521(ØLD).
 * Bkg. nr. 486 af 31. maj 1994 fastsætter retningslinier for  

 kontantomregning af overdragelsessummen for en række aktiver, se E.I.2.3.
 Efter bekendtgørelsens § 5, stk. 2 a, skal kursansættelse af fordringer og  

 gæld ved stiftelse af et selskab, hvor den ene part har en bestemmende  

 indflydelse på den anden parts handlemåde, foretages under hensyn hertil.
Dette indebærer, at det tabelmateriale, som Told- og Skattestyrelsen, jf.  

 bekendtgørelsens § 5, stk. 1, udgiver hvert kvartal, ikke kan anvendes på  

 gældsbreve, der udstedes i forbindelse med virksomhedsomdannelse efter  

 afståelsesprincippet.
Sådanne gældsbreve vil have en kursværdi, som  

 overstiger de i tabelmaterialet anførte kurser.
 Som nævnt vil kursværdien efter hidtidig praksis ikke kunne sættes lavere  

 end kurs 80. Når der henses til renteniveauet i samfundet, da denne praksis  

 opstod, må antages, at kursværdien på tilsvarende fordringer i dag vil  

 overstige kurs 80.
* E.H.1.3.1 Overdragelser efter omdannelsen Ved overdragelse af formuegoder fra en hovedaktionær til det af ham  

 beherskede selskab efter omdannelsen til selskab kan standardkursen ikke uden  

 videre anvendes, se VLD af 26. feb. 1981 (UfR 1981.1030 (V)). I denne sag  

 blev fast ejendom overdraget til selskabet godt 4 år efter dets stiftelse, og  

 de ved overdragelsen udstedte sælgerpantebreves kursværdi skulle ansættes med  

 hensyntagen til pantebrevenes forrentnings- og afdragsbestemmelser, jf.  

 tilsvarende lsr. 1981.188.
E.H.1.3.2 Anfordringstilgodehavender Tilgodehavender i selskabet, der har karakter af et  

 anfordringstilgodehavende, hvorpå der kan trækkes efter ønske, kan ikke  

 kursnedskrives.
Hvor der ikke er udstedt noget gældsbrev, og der heller ikke er truffet  

 nogen nærmere aftale om forrentnings- og afdragsvilkår med selskabet,  

 sidestilles tilgodehavendet med et ydet lån på anfordring, der ikke giver  

 grundlag for indrømmelse af kursnedslag, jf. lsr. 1975.130 og ØLD af 10.  

 april 1979 (skd. 1979.s.274). I den nævnte dom var fordringen blevet  

 forrentet og afdraget over en årrække, men afdragene var ikke sket efter  

 faste retningslinier.
I mangel af gældsbrev eller andet klart aftalegrundlag  

 blev tilgodehavendet betragtet som en fordring, der forfaldt på anfordring,  

 hvorfor kursnedskrivning ikke kunne foretages.
Se også lsr. 1976.30, hvor der  

 vel var en aftale, der imidlertid ikke var overholdt.
I lsr. 1976.125 blev  

 kursnedslag godkendt, selv om der ikke var oprettet gældsbrev eller  

 pantebrev, idet afdrags- og forrentningsvilkår fremgik af  

 stiftelsesoverenskomsten.
E.H.1.3.3 Fordeling af kursnedskrivning I de tilfælde, hvor kursnedslag gives, fordeles kursnedslaget  

 forholdsmæssigt på samtlige overdragne aktiver, bortset fra likvide midler,  

 se til eksempel VLD af 1. marts 1982 (skd. 1983.s.177), VLD af 5. nov. 1982  

 (skd. 1983.s.197, erstattet af HD, gengivet i TfS 1984.586) og lsr. 1983.113.
 E.H.1.3.4 Korrektion af overdragelsessummer, omgørelse mv.
 De stedlige ligningsmyndigheder kan træffe afgørelse i omgørelsessager  

 vedrørende hovedaktionærdispositioner, ligesom disse myndigheder kan tillade  

 visse ændringer (omgørelse) i selskabets og stifterens beskatningsforhold i  

 forbindelse med en ikke godkendt omdannelse af personlig drevet virksomhed  

 til selskab.
 * En personligt drevet virksomhed, der var omdannet til et anpartsselskab  

 efter afståelsesprincippet kunne omgøres, således at virksomhedsomdannelsen i  

 stedet skete efter lov om skattefri virksomhedsomdannelse TfS 1994.694, * jf.  

 S.F.1.2.6 og S.B.1.5.2.1.
E.H.2 Lov om skattefri virksomhedsomdannelse Virksomhedsomdannelse kan gennemføres uden at der herved udløses  

 beskatning hos den tidligere ejer.
 Reglerne om skattefri virksomhedsomdannelse findes i lovbek. nr. 721 af 1.  

 august 1994 (VOL) og det til loven knyttede skd. cirk. nr. 2 af 4. jan. 1984.
Loven bygger på et successionsprincip, hvorefter selskabet skattemæssigt  

 indtræder i den tidligere ejers sted.
Beskatning af de fortjenester, der i  

 princippet konstateres ved omdannelsen, finder herefter sted, enten når den  

 oprindelige ejer af virksomheden afstår de aktier eller anparter, der er ydet  

 som vederlag for virksomheden, eller når selskabet afhænder overtagne aktiver  

 eller hele virksomheden, eller likviderer.
Skattepligtsophør som følge af  

 fraflytning sidestilles med afhændelse, jf.
ABL § 13 a.
 Omfattet af reglerne er personligt ejede virksomheder - herunder  

 virksomheder, der drives af et dødsbo - samt visse interessentskaber mv.
 Omdannelse kan ske ved overdragelse, dels til et nystiftet aktie- eller  

 anpartsselskab, dels til et allerede eksisterende selskab, dog bl.a. under  

 forudsætning af, at dette selskab ikke forud for overdragelsen har drevet  

 erhvervsmæssig virksomhed.
Et aktie- eller anpartsselskabs udskillelse af en del af selskabet til et  

 selvstændigt selskab sker efter reglerne om tilførsel af aktiver i  

 fusionsskatteloven.
Der henvises til LV for Selskaber mv.
E.H.2.1 Betingelserne Omdannelse efter loven forudsætter ifølge § 2, stk. 1, litra a, at ejeren  

 på tidspunktet for omdannelsen er undergivet fuld skattepligt i henhold til  

 KSL § 1.
Mindst 75 pct. af vederlaget for virksomheden skal efter § 2, stk. 1,  

 litra b, ydes i form af aktier eller anparter i selskabet.
De resterende 25  

 pct. af vederlaget kan i henhold til § 5, stk. 1, erlægges i form af  

 stiftertilgodehavende i selskabet, og tilgodehavendets pålydende skal svare  

 til den del af vederlaget, der ikke ydes som aktier eller anparter.
 Overdrages den personligt drevne virksomhed til et allerede registreret  

 selskab, er det ikke nødvendigt at udstede nye aktier, idet vederlaget for  

 virksomheden anses for ydet ved, at aktierne eller anparterne i det allerede  

 stiftede selskab stiger tilsvarende i værdi.
 Bestemmelsen i § 2, stk. 1, litra b, er ikke til hinder for, at en  

 omdannelse til et nystiftet selskab kan ske til overkurs på samme måde som  

 ved omdannelse til et eksisterende selskab.
 Vederlaget for virksomheden, der således udgøres af aktie- eller  

 anpartskapitalen med tillæg af et eventuelt stiftertilgodehavende, fastsættes  

 på grundlag af de herom gældende regler i selskabslovgivningen, herunder  

 årsregnskabsloven.
 Forskelligt fra opgørelsen af vederlaget for virksomheden er opgørelsen af  

 den skattemæssige værdi af virksomhedens aktiver og passiver, som ifølge § 4,  

 stk. 2, svarer til aktiernes eller anparternes skattemæssige  

 anskaffelsesværdi, se E.H.2.4.
Værdiansættelsen af de overdragne aktiver og passiver finder sted på  

 grundlag af de selskabsretlige regler og altså uafhængigt af de skattemæssige  

 værdier, jf.
TfS 1984.210.
Udskudt skat, som overtages af selskabet ved omdannelsen, indgår efter de  

 selskabsretlige regler enten i egenkapitalen - og skal i så fald oplyses i  

 noterne til selskabets regnskab - eller angives under den særlige passivpost:  

 Hensættelse til eventualskat.
Medtages udskudt skat som en passivpost,  

 betyder dette en reduktion af det selskabsretligt opgjorte vederlag for  

 virksomheden, jf. § 2, stk. 1, litra c, og dermed en reduktion af størrelsen  

 af et eventuelt stiftertilgodehavende.
Derimod får udskudt skat ingen  

 betydning ved opgørelsen af aktiernes eller anparternes skattemæssige værdi.
Pålydendet af de aktier eller anparter, der ydes som vederlag for  

 virksomheden, skal svare til den samlede aktiekapital, jf. § 2, stk. 1, litra  

 c.
Når virksomhedsomdannelsen gennemføres som en skattefri dispostion, er der  

 således ingen mulighed for at få tilført yderligere kapital fra andre end den  

 hidtidige ejer.
Det samme gælder, hvor virksomheden overdrages til et  

 allerede stiftet aktie- eller anpartsselskab.
 En efterfølgende forhøjelse af kapitalen kan derimod ske efter reglerne i  

 selskabslovgivningen.
Flere ejere Udover de angivne betingelser for omdannelse af enkeltmandsejede  

 virksomheder kræves visse særlige betingelser opfyldt, hvor en virksomhed med  

 flere ejere omdannes efter lovens bestemmelser, jf. § 2, stk. 2 og 3.
For at sikre et entydigt successionsgrundlag kræves det, at samtlige ejere  

 af virksomheden anvender reglerne i lov om skattefri virksomhedsomdannelse,  

 at de anvender samme regnskabsperiode, samt at alle medejere ved opgørelsen  

 af den skattepligtige indkomst har anvendt samme driftsregnskab og status for  

 virksomheden, herunder at de har foretaget forholdsmæssigt lige store  

 skattemæssige afskrivninger og nedskrivninger samt henlæggelser til  

 investeringsfond, jf.
TfS 1985.736. Desuden er omdannelse af virksomheder med  

 flere ejere efter lovens regler betinget af, at samtlige medejere vederlægges  

 i forhold til deres andele i den personligt drevne virksomhed.
 Ved omdannelser, hvor aftalen er indgået før 19. maj 1993 eller efter 17.  

 november 1993, er det endvidere en betingelse, at samtlige medejere er  

 omfattet af § 4 i ABL hhv. § 19 a i PSL (hovedaktionærreglen). Sidstnævnte  

 betingelse blev ophævet ved § 9 i lov nr. 421 af 25. juni 1993 og genindsat  

 ved § 10 i lov nr. 1117 af 22. december 1993.
Dispensation entydigt successionsgrundlag Ligningsrådet kan i særlige tilfælde i henhold til § 2, stk. 3, tillade  

 omdannelse af virksomheder med flere medejere, uanset at ikke samtlige de i §  

 2, stk. 2, nævnte betingelser er opfyldt.
En forudsætning herfor er dog, at  

 det fortsat er muligt at opgøre et entydigt successionsgrundlag.
I  

 almindelighed kan sådanne fravigelser kun forventes indrømmet, når der  

 foreligger forholdsvis små afvigelser fra de krav, der stilles i § 2, stk. 2.
Et interessentskab bestod af 5 interessenter, hvor de tre besad ideelle  

 anparter på henholdsvis 24%, 6% og 5%. Interessentskabet kunne ikke omdannes  

 til et aktie- eller anpartsselskab under anvendelse af reglerne i VOL, og  

 Ligningsrådet fandt ingen grund til at dispensere fra kravet om  

 værnsaktionærstatus for samtlige omdannede interessenter, idet en  

 dispensation ville medføre, at 35% af de aktier, der ville blive udstedt i  

 forbindelse med omdannelsen, ville kunne sælges skattefrit efter en ejertid  

 på 3 år.
TfS 1988.543 (SD). Bestemmelsen i VOL § 2, stk. 2, litra e,  

 hvorefter det er en forudsætning, at der er tale om værnsaktionærstatus,  

 gælder ikke for aftaler om omdannelse, som er indgået i perioden 19. maj 1993  

 til 17. november 1993.
 Såfremt ejerne ikke har foretaget fælles skattemæssige afskrivninger mv.,  

 kan dispensation kun forventes, når afvigelsen mellem interessenternes  

 afskrivningsgrundlag mv. skønnes forholdsvis beskeden, dels nominelt, dels  

 procentuelt i forhold til værdien af den samlede aktivmasse.
Kan en virksomhed med flere ejere ikke omdannes efter lovens bestemmelser,  

 jf. § 2, stk. 2 og 3, eller i øvrigt ikke opnå dispensation for de i  

 bestemmelserne opregnede betingelser for entydigt successionsgrundlag, vil  

 omdannelse dog fortsat kunne ske til handelsværdier på grundlag af  

 skattelovgivningens almindelige regler (afståelsesprincippet), jf.
E.H.1.
Omdannelse til handelsværdier Ligningsmyndighedens behandling af omdannelsen, når der ikke opnås  

 dispensation efter § 2, stk. 3, er nærmere omtalt under afsnit E.H.2.5 og  

 E.H.1.3.4.
Ikke delvis omdannelse En eller flere virksomheder Loven finder ikke anvendelse ved delvis omdannelse af en virksomhed, hvor  

 alene et eller flere aktiver søges overført til et aktie- eller  

 anpartsselskab, se f.eks. t&s nyt 1991.15.841 (lsr). Det må afgøres ud  

 fra en konkret vurdering, om der foreligger en række selvstændige  

 virksomheder, eller om der foreligger en enkelt virksomhed, i hvilken der  

 indgår flere aktiviteter.
Vejledende er gældende praksis med hensyn til, om  

 fortjeneste eller tab ved afhændelse af et driftsmiddel skal indgå i den  

 særlige indkomst, jf.
LOSI § 2, nr. 1.
 I følgende tilfælde er det i praksis antaget, at der forelå "en  

 virksomhed", der kunne omdannes efter loven:
 1.En interessentskabsvirksomhed, der syede beklædning til hospitaler mv.,  

 kunne omdannes efter loven, selv om virksomhedens produktionsejendom blev  

 holdt uden for omdannelsen.
2.En advokat, der ved siden af sin advokatvirksomhed personligt ejede en  

 udlejningsejendom med udstykkede ejerlejligheder, kunne omdanne  

 udlejningsejendommen til et aktieselskab.
Det var oplyst, at advokaten hidtil  

 var anset som næringsdrivende ved salg af ejerlejligheder i ejendommen.
 3.En værktøjs- og maskinfabrik, som tidligere var drevet som personligt  

 firma, blev i 1976 overdraget til et anpartsselskab til bogførte værdier.  

 Overdragelsen omfattede ikke den til virksomheden hørende fabriksejendom, som  

 blev udlejet til selskabet.
 Fabriksejendommen kunne overdrages til et nystiftet aktie- eller  

 anpartsselskab efter lovens regler, selv om ejendommen blev selskabets eneste  

 aktiv.
4.En vognmand kunne overdrage de af ham personligt ejede lastbiler, i alt  

 13 stk. , til et nystiftet anpartsselskab, hvis formål var at drive  

 leasingvirksomhed m.m.
Det var oplyst, at lastbilerne hidtil havde været  

 lejet ud til et af vognmanden stiftet anpartsselskab, hvortil vognmanden  

 tidligere havde overdraget sin personligt drevne vognmandsvirksomhed efter  

 afståelsesprincippet.
5.En landbrugers husdyrbesætning/produktion er anset for en virksomhed,  

 der kan omdannes efter reglerne i loven.
Ifølge en udtalelse fra  

 landbrugsministeriet var en overdragelse af en landejendoms besætning,  

 inventar, foderbeholdninger mv. til et selskab ikke i strid med  

 bestemmelserne i landbrugsloven.
6.En advokat, der samtidig med sin advokatvirksomhed drev  

 ejendomsadministration, kunne omdanne ejendomsadministrationen til et  

 anpartsselskab efter loven.
Det var oplyst, at der for det sidste regnskabsår  

 forud for omdannelsesdatoen ville blive udarbejdet særskilt regnskab for  

 ejendomsadministrationsvirksomheden, at ejendomsadministrationen blev drevet  

 fra lokaler, adskilt fra advokatvirksomheden, ligesom  

 administrationsvirksomheden havde selvstændigt telefonnummer og særskilt  

 personale.
 7.En murermester, der foruden murermestervirksomheden drev virksomhed med  

 udlejning af industrihuse og køb og salg af fast ejendom (næringsvirksomhed),  

 kunne omdanne sidstnævnte efter loven.
 Det var om virksomheden med køb og salg af fast ejendom oplyst, at den  

 bestod af handel med restejerlejlighedsejendomme og grunde, hvoraf nogle  

 ejedes fuldt ud af murermesteren, medens andre ejedes af interessentskaber  

 med murermesteren som interessent.
 Ved afgørelsen blev der lagt vægt på, at det var den overvejende del af  

 virksomheden med køb og salg af fast ejendom, der ville blive overført til  

 selskabet, og at den omstændighed, at murermesteren tillige var medejer af 4  

 ejendomsinteressentskaber, ikke burde afskære ham fra at omdanne sin  

 virksomhed, for så vidt angik de ejendomme, han var eneejer af.
8.En landmand kunne skattefrit omdanne sin markdrift med tilhørende  

 markmaskiner til et anpartsselskab.
Ligningsrådet tog i samme forbindelse  

 stilling til en række andre spørgsmål, herunder hvorledes der skulle  

 forholdes med inventar, besætning, jordbeholdning og foderbeholdning, TfS  

 1993.105, side 329.
Må det efter en konkret vurdering lægges til grund, at den skattepligtige  

 driver to eller flere selvstændige virksomheder, er det muligt at omdanne  

 hver af virksomhederne til et selvstændigt aktie- eller anpartsselskab.
Flere  

 virksomheder kan imidlertid også indskydes i ét selskab.
Loven åbner  

 derimod ikke mulighed for at foretage omdannelser af to virksomheder, således  

 at det ene selskab bliver moderselskab for det andet.
I/S - K/S Den virksomhed, der består i deltagelse i et interessentskab eller et  

 kommanditselskab, kan ikke indskydes i et aktie- eller anpartsselskab som en  

 selvstændig virksomhed, medmindre betingelserne i lovens § 2 er opfyldt.
 Omdannelse af et interessentskab, hvorved interessenterne overdrager deres  

 respektive ideelle andele af interessentskabet til hver sit anpartsselskab,  

 kan således ikke ske.
Overdragelse til et eksisterende selskab I henhold til § 1, stk. 2, kan omdannelse tillige ske ved overdragelse til  

 et selskab, som allerede er registreret på tidspunktet for omdannelsen.  

 Overdragelse til et eksisterende selskab er dog betinget af, at den  

 oprindelige ejer af den personligt drevne virksomhed besidder hele aktie-  

 eller anpartskapitalen på overdragelsestidspunktet, samt at selskabet ikke  

 forud for omdannelsen har drevet erhvervsmæssig virksomhed herunder indgået  

 aftaler af nogen art bortset fra forrentning af egenkapitalen.
Herved undgås,  

 at indkomst, som optjenes efter omdannelsen, ved virksomhedens overdragelse  

 til et selskab med et fra før omdannelsen hidrørende underskud, kan reduceres  

 eller udlignes ved fremførsel af underskud i medfør af LL § 15 i op til 5 år.
Ved omdannelsen af en virksomhed kan alene de aktiver og passiver, der er  

 til stede på omdannelsesdatoen, indgå i selskabets åbningsstatus.
Det kan  

 ikke kræves, at et bankindestående, der er opstået umiddelbart inden  

 omdannelsesdatoen ved en forøgelse af den personlige kassekredit, skal  

 overdrages til selskabet, uagtet kassekreditten overføres til selskabet, jf.  

 TfS 1984.435.
 Skattefri omdannelse af personligt ejede virksomheder kan kun ske til  

 aktie- eller anpartsselskaber, som er registreret her i landet, jf. § 1, stk.  

 1.
E.H.2.2 Omdannelsesdatoen Som et led i princippet om skattemæssig succession bestemmer lovens § 3,  

 stk. 1, at datoen for selskabets åbningsstatus - omdannelsesdatoen - skal  

 være den dag, der følger efter statusdagen for sidste årsregnskab i den  

 personligt ejede virksomhed.
Tilsvarende skal datoen for overdragelse til et  

 allerede registreret aktie- eller anpartsselskab, jf. § 1, stk. 2, være  

 omdannelsesdatoen.
Selskabets første regnskabsperiode skal løbe fra omdannelsesdatoen og skal  

 udgøre 12 måneder.
Denne regel gælder også, hvor overdragelse sker til et  

 allerede stiftet selskab.
Hvis dette selskabs regnskabsår er forskelligt fra  

 den oprindelige ejers, er det derfor nødvendigt at omlægge selskabets  

 regnskabsår.
Ligningsrådet kan dog i særlige tilfælde fravige kravet om, at  

 selskabets første regnskabsår skal udgøre en periode på 12 måneder.
 Dispensation gives normalt ikke, hvor en fravigelse herfra medfører, at et  

 skatteår overspringes, hvilket f.eks. vil være tilfældet, hvor en personligt  

 ejet virksomhed med kalenderårsregnskab ønskes omdannet således, at  

 selskabets første regnskabsår omfatter en periode på mere end 15 mdr.
I overensstemmelse med hidtil gældende praksis kan omdannelsen i  

 skattemæssig henseende tillægges virkning fra et tidspunkt, der ligger forud  

 for omdannelsen af virksomheden.
Ifølge § 2, stk. 1, litra d, skal  

 omdannelsen dog have fundet sted senest 6 måneder efter omdannelsesdatoen.
 Er indkomståret f.eks. sammenfaldende med kalenderåret, er  

 omdannelsesdatoen den 1. jan., og omdannelsen - d.v.s. stiftelsen eller  

 overdragelsen - skal ske inden den 1. juli i det kalenderår, som bliver  

 selskabets første regnskabsår.
E.H.2.3 Retsvirkningerne af omdannelsen for den oprindelige ejer Omdannelse af en virksomhed efter VOL medfører ingen beskatning hos den  

 oprindelige ejer af virksomheden, jf. § 4, stk. 1. Således indgår hverken  

 fortjeneste eller tab, der i princippet konstateres ved omdannelsen, i den  

 oprindelige ejers almindelige eller særlige indkomst.
 Omfanget af beskatningen af eventuel fortjeneste ved en senere afståelse  

 af aktier eller anparter afhænger af disses skattemæssige anskaffelsessum,  

 som i henhold til § 4, stk. 2, svarer til den skattemæssige værdi af  

 virksomhedens aktiver og passiver på omdannelsesdatoen.
E.H.2.4 Den skattemæssige værdiansættelse Den skattemæssige værdi af virksomhedens aktiver og passiver på  

 omdannelsesdatoen opgøres ifølge § 4, stk. 3, til det kontante beløb, som  

 ville være opnået ved sædvanligt salg af virksomheden til en uafhængig part  

 (handelsværdien) med fradrag af den skattepligtige fortjeneste, der ville  

 være konstateret ved et sådant salg.
Vedrørende konsekvenserne af en evt.  

 overpris henvises til Skat 1990.7.537 (lsr) samt E.H.2.5.
Aktiernes eller anparternes anskaffelsessum bestemmes således ud fra  

 virksomhedens skattemæssige værdi opgjort som nævnt ovenfor.
Opgørelsen af  

 anskaffelsessummen har alene betydning ved en eventuel efterfølgende  

 beskatning i forbindelse med afståelse af aktierne eller anparterne.
Det kan  

 forekomme, at anskaffelsessummen bliver negativ.
Vedr. disse tilfælde se § 4,  

 stk. 5, samt S.G.2.4.7, 3.2 og 3.3.
Omdannes en virksomhed, som har været omfattet af virksomhedsskatteloven,  

 kan indestående på konto for opsparet overskud nedsætte den skattemæssige  

 værdi af aktiver og passiver efter § 4 i virksomhedsomdannelsesloven, jf.
VSL  

 § 16 og § 16 a.
 Værdien nedsættes med det opsparede overskud med et tillæg på 25%.  

 Tillægget beregnes kun for overskud opsparet for årene 1992 og fremad.  

 Tillægget beregnes for at bibeholde en samlet slutskat (efter  

 aktieafståelsen) på det samme niveau som før nedsættelsen af  

 virksomhedsskatten.
 For at sidestille den, som modtager hele vederlaget for virksomheden i  

 form af aktier eller anparter, med den, som modtager en del i form af et  

 stiftertilgodehavende, bestemmes i § 4, stk. 2, sidste pkt., at pålydendet af  

 et modtaget stiftertilgodehavende skal fragå i den skattemæssige værdi af  

 virksomhedens aktiver og passiver - og dermed i aktiernes eller anparternes  

 skattemæssige anskaffelsesværdi.
 I de tilfælde, hvor virksomheden overdrages til et allerede eksisterende  

 selskab, skal til aktiernes eller anparternes anskaffelsessum - udover den  

 skattemæssige værdi af virksomhedens aktiver og passiver med fradrag af et  

 eventuelt stiftertilgodehavende - medregnes den oprindelige anskaffelsessum  

 for aktierne eller anparterne i det allerede stiftede selskab, jf. § 4, stk.  

 4. Disse aktier anses i skattemæssig henseende først for erhvervet på det  

 tidspunkt, hvor virksomhedsoverdragelsen finder sted.
De enkelte aktiver Nedenfor er angivet, hvorledes den skattemæssige værdi af en række aktiver  

 skal opgøres.
Der er tale om værdier før fradrag af passiverne.
1)Goodwill (anskaffet eller oparbejdet): Handelsværdien.
Fra og med 19.  

 maj 1993 fratrækkes en evt. skattepligtig fortjeneste.
* Omdannes en personligt ejet virksomhed til et selskab efter VOL, mens  

 overgangsreglerne vedrørende goodwill i § 8, stk. 4, i lov nr. 428 af 25.  

 juni 1993 er i kraft, skal disse regler anvendes ved beregningen af den  

 skattepligtige fortjeneste, som indgår i opgørelsen af den skattemæssige  

 værdi af goodwill.
Omdannes en virksomhed eksempelvis pr. 1. jan. 1994, udgør  

 fortjeneste på goodwill 50 pct. af den fortjenete, der ville være opnået ved  

 sædvanligt salg af virksomheden.
TfS 1994.435. * Se om goodwillværden  

 E.I.4.7.
2)Driftsmidler: Handelsværdien , skattepligtig fortjeneste.
I realiteten  

 bliver der tale om den skattemæssigt bogførte værdi.
En eventuel negativ  

 saldo på driftsmiddelkontoen i den personligt ejede virksomhed kan overføres  

 til selskabet.
 Blandede driftsmidler: Handelsværdien af den erhvervsmæssigt benyttede del  

 , skattepligtig fortjeneste, se E.H.2.6.
3)Varelager: Handelsværdi , skattepligtig fortjeneste.
I realiteten den  

 skattemæssigt bogførte værdi.
 4)Fast ejendom: Handelsværdi (kontantværdi) , skattepligtig fortjeneste.  

 Den skattepligtige fortjeneste omfatter eventuelle genvundne afskrivninger på  

 bygninger og installationer samt en eventuel fortjeneste på den faste ejendom  

 ved omdannelsen opgjort efter EBL.
 I almindelighed vil den seneste ejendomsvurdering kunne anvendes som  

 handelsværdi.
5)Debitorer: Handelsværdien , skattepligtig fortjeneste.
Dette vil i  

 almindelighed svare til den skattemæssigt bogførte værdi (pålydende ,  

 eventuelle skattemæssige nedskrivninger for konstaterede eller  

 sandsynliggjorte tab).
 6)Værdipapirer:
 Aktier: Handelsværdi (kursværdi) , skattepligtig fortjeneste opgjort efter  

 ABL.
 Obligationer og pantebreve: Normalt handelsværdi d.v.s. kursværdi ,  

 skattepligtig fortjeneste opgjort efter KGL.
7)Igangværende arbejder: Handelsværdi , skattepligtig fortjeneste.
I  

 realiteten den skattemæssigt bogførte værdi.
Såfremt handelsværdien på omdannelsesdatoen er lavere end den  

 skattemæssigt bogførte værdi - f.eks. fordi der ikke er foretaget af- og  

 nedskrivninger svarende til den faktiske værdiforringelse - skal der ikke ske  

 tillæg til handelsværdien for dette forventede tab.
I disse tilfælde kan der  

 således ikke opnås en højere anskaffelsessum for aktierne eller anparterne  

 end svarende til handelsværdien af virksomhedens aktiver og passiver.
Aktiv for aktiv Opgørelsen af den skattemæssige værdi af virksomheden sker aktiv for  

 aktiv.
Et forventet tab i forbindelse med overdragelse af et aktiv kan  

 således ikke modregnes i en forventet fortjeneste ved overdragelse af et  

 andet aktiv.
Gælden Den skattemæssige værdi af virksomhedens gæld opgøres efter et  

 kontantprincip.
For gæld, der overføres til selskabet ved omdannelsen, vil pålydendet  

 normalt svare til kontantværdien.
Dette gælder således, hvor der er tale om  

 kassekreditter eller gæld vedrørende anskaffelse af driftsmidler og  

 varelager.
Det samme er tilfældet, hvis der er tale om skyldige  

 lønomkostninger og anden gæld vedrørende virksomhedens drift.
Prioritetsgæld vil derimod normalt skulle kursansættes.
For gæld der kan  

 indfries til pari kan der ikke anvendes en kurs over 100.
Eksempel på opgørelsen I pkt. 19 i skd. cirk. nr. 2 af 4. jan. 1984 bringes et eksempel, som i  

 grove træk viser de opgørelser, der skal foretages i forbindelse med en  

 virksomhedsomdannelse.
E.H.2.5 Ligningsmyndighedens behandling af omdannelsen I forbindelse med indgivelse af selvangivelse for det indkomstår, hvor  

 omdannelsen har fundet sted, skal den oprindelige ejer af den personligt  

 drevne virksomhed i henhold til lovens § 4, stk. 6, indsende en meddelelse om  

 omdannelsen samt en opgørelse over anskaffelsessummen for aktierne opgjort  

 efter reglerne i lovens § 4, stk. 2-4.
Ligningsmyndigheden påser om betingelserne for lovens anvendelse er  

 opfyldt.
Tilsvarende efterprøves opgørelsen af aktiernes eller anparternes  

 anskaffelsessum.
Se Skat 1990.7.537. Ligningsmyndighedens ansættelser -  

 herunder skønsmæssige ansættelser som ifølge § 4, stk. 2, skal foretages pr.  

 omdannelsesdatoen - bør finde sted snarest muligt efter omdannelsen.
 Hvis de i § 4, stk. 6, nævnte bilag mv. ikke fremkommer fra den  

 oprindelige ejer af virksomheden, bør ligningsmyndigheden af egen drift søge  

 fremskaffet de oplysninger mv., der er fornødne for, at en afgørelse kan  

 træffes.
Ændring af vilkår Vilkårene for en virksomhedsomdannelse kan ændres eller suppleres på et  

 eller flere punkter, såfremt den påtænkte ændring ligeledes lader sig  

 gennemføre med civilretligt bindende virkning. Ændringer kan tillades efter  

 de sædvanlige regler, der gælder for omgørelse, d.v.s. indenfor den i  

 skattestyrelseslovens § 4 nævnte frist om genoptagelse.
Om omgørelser og  

 ligningsmæssige ændringer i øvrigt, se også E.H.1.3.4 og S.F.1.2.6.
 I henhold til VOL § 4, stk. 7, finder skattelovgivningens almindelige  

 regler om selvangivelse, skatteansættelse, klageadgang og revision m.m. også  

 anvendelse for ligningsmyndighedens ansættelser og afgørelser efter VOL.
E.H.2.6 Retsvirkningerne af omdannelsen for selskabet - succession VOL § 6 fastlægger retsvirkningerne for aktie- eller anpartsselskabet ved  

 skattefri virksomhedsomdannelse. § 6 indeholder således bestemmelsen om, at  

 selskabet i skattemæssig henseende succederer i den hidtidige ejers stilling.
 Ifølge § 6, stk. 1, skal formuegoder, som aktie- eller anpartsselskabet  

 overtager fra den personligt ejede virksomhed i forbindelse med omdannelsen,  

 ved opgørelsen af selskabets skattepligtige indkomst behandles, som var de  

 erhvervet af selskabet på de tidspunkter, hvor de er erhvervet af den  

 hidtidige ejer, og for de anskaffelsessummer, hvortil goderne er erhvervet af  

 denne.
* Anskaffelsessummen for goodwill, som skal anvendes ved opgørelsen af  

 fortjeneste på goodwill efter LL § 16 E i forbindelse med et salg, er det  

 kontantomregnede beløb, som den personlige ejer har erhvervet goodwillen til.  

 Hvis goodwill er oparbejdet, er den oprindelige ejers og dermed selskabets  

 anskaffelsessum for goodwill nul kr.
Den anskaffelsessum, der anvendes ved  

 opgørelsen af fortjenesten ved selskabets senere salg af aktivet, er som  

 oftest forskellig fra den værdi, hvormed aktivet medregnes ved opgørelsen af  

 den skattemæssige anskaffelsessum for aktierne efter VOL § 4, stk. 2 og 3.  

 TfS 1994.435. * Eventuelle skattemæssige afskrivninger og nedskrivninger som ejeren af den  

 personligt drevne virksomhed har foretaget før omdannelsen, anses for  

 foretaget af selskabet i de pågældende indkomstår.
 Østre Landsret har fastslået, at omkostninger ved omdannelsen som f.eks.  

 udgifter til advokatsalær, stempelomkostninger og vurderingshonorar mv. kan  

 tillægges anskaffelsessummen og afskrivningsgrundlaget for de overdragne  

 aktiver, ØLD af 31. jan. 1992, Told*Skat Nyt 1992.20.604.
Transaktionsomkostningerne fordeles på de enkelte aktiver således, at  

 omkostninger, der umiddelbart kan henføres til et bestemt aktiv, indgår i  

 afskrivningsgrundlaget for det pågældende aktiv.
Dette gælder f.eks. udgifter  

 til stempel og tinglysning mv. ved overdragelse af fast ejendom.  

 Overdragelsesomkostninger, der ikke kan henføres til bestemte aktiver, kan  

 fordeles forholdsmæssigt på de overdragne aktiver, TfS 1993.240 (T&S).
 Om overdragelse af blandede driftsmidler erhvervet før den 17. maj 1983  

 til et aktie- eller anpartsselskab, se ligningsvejledning for selskaber 1990,  

 SI 2.6.
 Som følge af successionsprincippet vil selskabet kunne fortsætte  

 afskrivning på goodwill i det omfang den oprindelige ejer af virksomheden  

 kunne afskrive på overtagen goodwill.
Selskabet kan endvidere succedere i investeringstilskud efter  

 egnsudviklingslovens § 10, uden at omdanneren skal indtægtsføre endnu ikke  

 indtægtsførte tilskud, jf.
LL § 27 B.
Se evt.
E.B.6.
 Hvis handelsværdien af et aktiv er lavere end den skattemæssigt bogførte  

 værdi - jf. ovenfor - kan selskabet foretage skattemæssige afskrivninger på  

 grundlag af den tidligere - højere - bogførte værdi.
 Ifølge § 6, stk. 2, skal selskabet beskattes ved afståelse af formuegoder,  

 som den oprindelige ejer har erhvervet i spekulationshensigt eller som et led  

 i næring efter de regler, der gælder, når erhvervelsen er sket på den nævnte  

 måde.
 Hvis den oprindelige ejer af den personligt drevne virksomhed ved  

 opgørelsen af den skattepligtige indkomst har medregnet ikke realiseret  

 fortjeneste eller tab på fordringer og gæld, skal der forholdes på  

 tilsvarende måde ved opgørelsen af selskabets indkomst, jf. § 6, stk. 3.
 Fordringer og gæld, som ved afhændelse eller indfrielse til kursværdi på  

 omdannelsestidspunktet ikke ville have udløst beskatning henholdsvis fradrag  

 hos den tidligere ejer, anses for erhvervet henholdsvis påtaget af selskabet  

 på omdannelsesdatoen til kursværdien på dette tidspunkt.
 Lovens § 8 hindrer overførsel af et ikke udnyttet underskud oparbejdet i  

 den personligt ejede virksomhed i tiden før omdannelsen til aktie- eller  

 anpartsselskabet.
 Bestemmelsen berører ikke den tidligere ejers ret til at fradrage  

 underskud, der foreligger på statusdagen for sidste årsregnskab, i egen  

 indkomst - herunder fremføre det ikke udnyttede underskud til senere  

 indkomstår efter reglerne i PSL/VSL.
E.H.2.7 Stiftertilgodehavendet Som tidligere omtalt bestemmes størrelsen af vederlaget for virksomheden  

 på grundlag af selskabsretlige regler.
Minimum 75 pct. af det selskabsretligt  

 opgjorte vederlag for virksomheden skal ydes i form af aktier eller anparter  

 - eller ved, at værdien af aktier eller anparter i et allerede registreret  

 selskab stiger som følge af virksomhedsoverdragelsen - medens de resterende  

 25 pct. af vederlaget kan ydes i form af et stiftertilgodehavende, jf. § 5,  

 stk. 1.
Stiftertilgodehavendets pålydende skal svare til den del af vederlaget,  

 som ikke ydes i form af aktier.
Ved fastsættelsen af vederlaget for  

 virksomheden skal stiftertilgodehavendet således optages til pari, uanset de  

 vilkår der i øvrigt er fastsat for tilgodehavendet.
Bestemmelsen i § 5, stk.  

 1, hindrer derimod ikke kursansættelse af stiftertilgodehavendet ved  

 fastsættelse af den oprindelige ejers skattepligtige formue eller ved  

 opgørelsen af selskabets indre værdi, jf.
LL § 21 A, stk. 2.
Hvis stiftertilgodehavendet er udstedt med en klausul om indeksregulering,  

 indebærer dette i henhold til § 5, stk. 2, at udbetalinger til den  

 oprindelige ejer eller dennes ægtefælle, der skyldes sådanne opreguleringer,  

 skal medregnes hos modtageren som almindelig indkomst.
Udbetalingen anses for  

 en udlodning fra selskabet.
Udbetalinger til andre end de i § 5, stk. 2,  

 nævnte skattepligtige, vil ikke medføre beskatning, medmindre dette følger af  

 skattelovgivningen i øvrigt, eksempelvis KSL § 5, stk. 2.
E.H.2.8 Dødsboer Skattefri omdannelse af en personligt ejet virksomhed til et aktie- eller  

 anpartsselskab efter reglerne i VOL kan også finde sted, hvor virksomheden  

 drives af et dødsbo.
Virksomheden indskydes i selskabet af dødsboet.
VOL stiller derimod intet  

 krav om, hvem der optræder som stifter af aktie- eller anpartsselskabet, som  

 virksomheden overdrages til.
Dødsboer kan hverken i henhold til aktie- eller  

 anpartsselskabslovene optræde som stiftere.
For så vidt angår stiftelse af  

 aktieselskaber er dette imidlertid uden betydning, idet aktieselskabslovens §  

 3 intet krav stiller om, at stifterne tillige tegner aktiekapitalen helt  

 eller delvis.
Anpartsselskabslovens § 3 kræver derimod, at stifterne også  

 tegner anpartskapitalen.
Overdragelse af en virksomhed, der drives af et  

 dødsbo, til et anpartsselskab kan derfor kun ske til et af de i § 1, stk. 2,  

 omtalte allerede stiftede selskaber.
VOL § 3, stk. 1, hvorefter omdannelsesdatoen er den dag, der følger efter  

 statusdagen for sidste årsregnskab i den personligt ejede virksomhed, gælder  

 tilsvarende, hvor virksomheden drives af et dødsbo.
Dette medfører, at dagen  

 efter dødsfaldet kan benyttes som omdannelsesdato, idet mellemperioden er  

 afdødes sidste indkomstår.
Havde afdøde og dermed også dødsboet  

 kalenderårsregnskab, kan omdannelsesdatoen tillige være den 1. jan. i årene  

 efter dødsfaldet, hvis dødsboet endnu eksisterer.
Endelig kan dødsboet  

 anvende dagen efter skæringsdagen i den endelige boopgørelse som  

 omdannelsesdato, men derimod ikke skæringsdagen for et ácontoudlæg.
 Selskabets første regnskabsår skal udgøre 12 måneder, jf. § 3, stk. 2. For  

 selskaber, hvor dagen efter dødsdagen eller skæringsdagen i boopgørelsen er  

 anvendt som omdannelsesdato, er der mulighed for at søge om Ligningsrådets  

 tilladelse efter § 3, stk. 3, til at lade selskabets første regnskabsperiode  

 løbe f.eks. indtil 31. dec.
Lovens regel i § 2, stk. 1, litra d, hvorefter omdannelse kan ske med  

 tilbagevirkende kraft i indtil 6 måneder efter omdannelsesdatoen, gælder også  

 for dødsboer.
Omdannelse i dødsboet kan dog aldrig ske fra et tidspunkt, der  

 ligger før dagen efter dødsfaldet.
* Den særlige regel i ABL § 10, stk. 4, om udlæg af aktier efter mindre  

 end tre års ejertid i forbindelse med skattefri virksomhedsomdannelse er  

 ophævet ved lov nr. 1117 af 22. dec. 1993. Ophævelsen har virkning for udlæg  

 den 18. nov. 1993 eller senere.
Herefter gælder de almindelige regler for  

 aktieudlæg i ABL § 10. * Såfremt aktierne eller anparterne udlægges med succession skal disse  

 herefter anses for erhvervet til de værdier, der svarer til den skattemæssige  

 værdi af virksomhedens aktiver og passiver på omdannelsesdatoen, jf.
VOL § 4.
Den skattemæssige værdi af virksomhedens aktiver og passiver opgjort efter  

 lovens regler kan ikke uden videre sættes lig med den skattemæssige værdi i  

 opgørelsen efter KSL § 14, stk. 3, over aktiver og passiver ved dødsfaldet,  

 selv om dagen efter dødsfaldet benyttes som omdannelsesdato.
Forskellen viser  

 sig bl.a. ved stiftertilgodehavendet, der i henhold til VOL § 4, stk. 2, skal  

 fradrages i den skattemæssige værdi af virksomhedens aktiver og passiver.
 Virksomheder, der drives af skattefri dødsboer, kan omdannes efter VOL.  

 Det bemærkes dog, at udlægsmodtagere aldrig kan succedere i de arveudlagte  

 aktier eller anparter.
 Om dødsboer se i øvrigt afsnit VII i skd. cirk. nr. 2 af 4. jan. 1984 samt  

 skm. vejl. i reglerne om dødsbobeskatning (1989).
