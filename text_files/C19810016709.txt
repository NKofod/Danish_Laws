I.
Cirkulærets formål og baggrund Miljøministeren fastsætter i dette cirkulære, at det fremtidige ferie- og  

 fritidsbyggeri skal planlægges under hensyntagen til bevaring af værdifulde  

 naturområder og befolkningens adgang til disse.
I dette cirkulære fastlægges en endelig afgrænsning af de kystnære  

 områder.
Herudover angives der en række forudsætninger for den rekreative  

 planlægning, der skal udføres som led i de kommende års regionplanarbejde.  

 Endelig oplyser cirkulæret om principperne for godkendelsen af de første  

 regionplanforslags retningslinjer for ferie- og fritidsbyggeri.
Baggrunden for cirkulæret er tendenserne indenfor ferie- og  

 fritidsbyggeriet i de sidste årtier.
Udviklingen op igennem 60erne og 70erne  

 af nye store sommerhusområder langs kysterne har medført, at mange  

 kyststrækninger er blevet lukket bag et ubrudt bælte af sommerhuse.
I den  

 sidste halvdel af 70erne blev disse tendenser forstærket af en voldsom  

 stigning i feriehotelbyggeriet.
Denne udvikling var årsag til udsendelsen af  

 cirkulære om planlægning af sommerhusområder (nr. 124 af 16. juni 1977),  

 hvormed der gennemførtes et totalt stop for nyudlæg af sommerhusområder,  

 indtil der forelå godkendte regionplaner.
Det fremgik endvidere af  

 cirkulæret, at regionplanerne skulle sikre, at de kystnære områder skulle  

 friholdes for yderligere udlæg af arealer til sommerhusbyggeri.
I 1978  

 iværksatte miljøministeren et midlertidigt stop for alle nyudlæg af arealer  

 til feriehoteller m.v. (jfr. planstyrelsens cirkulæreskrivelse nr. 15 af 30.  

 juni 1978).
 Nærværende cirkulære afløser disse hidtidige retningslinjer for  

 planlægning af arealudlæg til ferie- og fritidsbyggeri.
II.
Afgrænsning af de kystnære områder I overensstemmelse med det tidligere cirkulære nr. 124 af 16. juni 1977 om  

 planlægning af sommerhusområder har amtsrådene (udenfor hovedstadsområdet og  

 Bornholm) udarbejdet oplæg til konkrete afgrænsninger af de kystnære områder  

 efter forhandling med de berørte kommuner og de daværende fredningsplanudvalg  

 og indsendt oplæggene til planstyrelsen.
Efter en afklarende møderunde med amtsråd og fredningsmyndigheder  

 fastlægges hermed i henhold til § 4 i lov om lands- og regionplanlægning den  

 endelige kystnærhedsafgrænsning for de amtskommuner, der ligger uden for  

 hovedstadsområdet og Bornholm.
Afgrænsningen, der skal lægges til grund for  

 region- og kommuneplanlægningen, fremgår af det oversigtlige kortbilag.
 Afgrænsningen følger i videst muligt omfang amtsrådenes oplæg, dog er alle  

 arealer inden for en afstand af 3 km fra kysten, som ligger i zone 1 og zone  

 2 på statens naturfrednings- og landskabskonsulents oversigtskort over  

 fredningsinteresseområdernes fordeling, 1972, omfattet af  

 kystnærhedsafgrænsningen.
 Nogle amtsråd har i deres oplæg til afgrænsning af kystnære områder  

 indtegnet en række undtagelsesområder inden for kystnærhedsafgrænsningen,  

 hvor det ifølge oplæggene fortsat vil være muligt at udlægge nye  

 sommerhusområder.
I miljøministeriets endelige afgrænsning er sådanne områder udtaget, idet  

 alle arealer inden for afgrænsningen skal betragtes som kystnært område.
På  

 tilsvarende måde bortfalder eventuelle andre former for udpegning i de  

 amtskommunale oplæg af arealer inden for afgrænsningen til eventuelt  

 fremtidigt sommerhusbyggeri.
 Mere detaillerede kort (1: 100 000), hvor den endelige  

 kystnærhedsafgrænsning er indtegnet, vil blive udsendt af planstyrelsen.
 Afgrænsningen af kystnære områder i hovedstadsområdet vil blive fastlagt  

 efter forhandling med Hovedstadsrådet.
 Der foretages ikke nogen afgrænsning af kystnære områder på Bornholm, idet  

 bestemmelserne om særlige kystområder i den godkendte regionplan er udtryk  

 for en sådan afgrænsning og da det i regionplanen er fastsat, at der i  

 regionplanperioden ikke må udlægges yderligere arealer til ferie- og  

 fritidsbyggeri.
III.
De første regionplanforslags retningslinjer for størrelse og  

 beliggenhed af sommerhusområder og arealer til feriehoteller, feriecentre og  

 campingpladser I forbindelse med godkendelsen af de første regionplanforslag, der er  

 indsendt til miljøministeriet ved årsskiftet 1979-80, vil det i  

 overensstemmelse med tidligere regeringsbeslutninger blive sikret, at  

 kystnære områder i videst muligt omfang friholdes for nye arealer til  

 sommerhuse, feriehoteller, feriecentre og campingpladser.
 Ved godkendelsen vil miljøministeriet anvende den i dette cirkulære  

 fastlagte afgrænsning af kystnære områder, jfr. afsnit II.
IV.
Den videre planlægning af sommerhusområder og arealer til  

 feriehoteller, feriecentre og campingpladser, som led i region- og  

 kommuneplanlægningen Den kommende mere detaljerede planlægning i det åbne land - herunder  

 fredningsplanlægningen - vil indebære, at også den rekreative del af  

 regionplanlægningen skal uddybes og konkretiseres i forhold til de første  

 regionplanforslag.
 Udlæg af nye sommerhusområder og arealer til feriehoteller, feriecentre og  

 campingpladser samt udvidelse af disse anlæg kan kun ske i overensstemmelse  

 med retningslinjerne i en godkendt regionplan, eller regionplantillæg (jfr.  

 lov om lands- og regionplanlægning, miljøministeriets lovbekendtgørelse nr.  

 95 af 4. marts 1980, § 7, stk. 1, nr. 8, og lov om regionplanlægning i  

 hovedstadsområdet, miljøministeriets lovbekendtgørelse nr. 96 af 4. marts  

 1980, § 2, stk. 1, nr. 9).
I kystnære områder (jfr. afsnit II) vil al hotel- og krovirksomhed m.v.,  

 der rummer overnatningsfaciliteter til erhvervsmæssig udlejning, være at  

 betragte som feriehoteller/ feriecentre i forhold til dette cirkulæres  

 bestemmelser.
Dette gælder dog ikke i visse større bysamfund i de kystnære  

 områder, hvor opførelse og udvidelse af hoteller inden for sammenhængende  

 byzone ikke er omfattet af cirkulærets bestemmelser.
Efter aftale med  

 amtsrådene vil det i tilknytning til udsendelsen af de i afsnit II nævnte  

 kort blive fastlagt, hvilke større bysamfund, der i denne forbindelse er tale  

 om.
 Uden for de kystnære områder og i de ovenfor nævnte bysamfund må  

 kommunalbestyrelse og amtsråd i hvert enkelt tilfælde afgøre, hvorvidt  

 opførelse eller udvidelse af hoteller fortrinsvis sker med henblik på  

 feriegæster, og således er af en sådan karakter, at det er omfattet af  

 cirkulærets bestemmelser og dermed et regionplananliggende.
 Tvivlsspørgsmål om, hvorvidt opførelse eller udvidelse af et hotel er  

 omfattet af cirkulærets bestemmelser, kan forelægges for planstyrelsen.
 I henhold til § 4 i lov om lands- og regionplanlægning fastsættes følgende  

 forudsætninger, som skal lægges til grund for det videre regionplanarbejde:
- Regionplanretningslinjer for beliggenhed af nye sommerhusområder og arealer til feriehoteller,  

 feriecentre og campingpladser, samt retningslinjer for eventuel udvidelse af  

 eksisterende anlæg, skal fastlægges ud fra samlede overvejelser om den  

 rekreative udvikling i regionen, bl. a. på baggrund af den øvrige planlægning  

 i det åbne land - især fredningsplanlægningen.
- Ved udarbejdelsen af regionplanretningslinjer for beliggenhed af nye  

 sommerhusområder skal det forudsættes, at de kystnære områder skal friholdes  

 for yderligere udlæg af sommerhusområder.
- Ved udarbejdelsen af regionplanretningslinjer for beliggenhed af feriehoteller  

 og feriecentre, samt retningslinier for eventuel udvidelse af eksisterende  

 anlæg, skal der tages udgangspunkt i, at de kystnære områder friholdes for  

 yderligere arealudlæg til bebyggelse med disse anlæg.
- Undtagelsesvis kan der dog i regionplanretningslinjerne for beliggenhed af feriehoteller  

 og feriecentre udpeges enkelte, klart afgrænsede områder inden for  

 kystnærhedsafgrænsningen, hvor sådanne anlæg kan placeres.
Disse områder kan  

 kun udpeges, hvis det på baggrund af den øvrige planlægning i det åbne land -  

 især fredningsplanlægningen - kan godtgøres, at områderne kan anvendes til  

 sådanne større ferie- og fritidsanlæg, uden at hensynet til bevaring og  

 friholdelse af værdifulde naturområder - især de åbne kyststrækninger -  

 tilsidesættes.
Der må ligeledes lægges vægt på, at placering ikke finder sted  

 i områder, hvor kysten er truet af havets nedbrydning eller af oversvømmelse.
I regionplanretningslinier, der muliggør opførelse af feriehoteller eller  

 feriecentre i kystnære områder, skal det sikres, at de pågældende områders anvendelse fastlægges  

 udelukkende til hoteldrift og lignende virksomhed samt eventuel driftsbolig i  

 forbindelse med den pågældende virksomhed.
- Ved udarbejdelsen af regionplanretningslinjer for beliggenhed af  

 campingpladser skal det ligeledes godtgøres, at placering vil kunne ske uden  

 at væsentlige naturbeskyttelsesinteresser tilsidesættes.
Også her må  

 nedbrydnings- og oversvømmelsestruede områder undgås.
Etablering af nye  

 campingpladser i de kystnære områder bør fortrinsvis ske i tilknytning til  

 eksisterende bymæssige bebyggelser.
- Regionplanretningslinjer for størrelse af nye sommerhusområder skal have form af rammeangivelser  

 for de berørte kommuner med hensyn til arealforbruget og det omtrentlige  

 antal sommerhuse, der kan opføres på de angivne arealer.
- Regionplanretningslinjer for størrelse af arealer til nye feriehoteller, feriecentre og  

 campingpladser, skal ligeledes have form af rammeangivelser for de berørte  

 kommuner med hensyn til såvel arealforbrug som overnatningskapacitet.
Det må ved planlægningen undgås, at der dannes en kæde af ferie- og  

 fritidsbebyggelser bag kystnærhedafgrænsningen.
I stedet bør det tilstræbes  

 at placere nye sommerhusområder, feriehoteller, feriecentre og campingpladser  

 i baglandet, eventuelt i mindre bysamfund, hvorved eksisterende  

 servicefunktioner og tekniske anlæg kan udnyttes.
 I henhold til § 51 i lov om kommuneplanlægning, hvorefter miljøministeren  

 kan fastsætte nærmere regler om kommunernes planlægning, bestemmes, at  

 feriehoteller og feriecentre inden for kystnærhedsafgrænsningen ikke må  

 opføres eller udvides til en bygningshøjde på over 8 1/2 m over terræn og med  

 mere end 2 etager.
V. Ændret anvendelse af eksisterende, fastlagte sommerhusområder Som led i regionplanlægningen skal det overvejes, hvorvidt det er muligt  

 at ændre anvendelsen af eksisterende, fastlagte, men endnu ikke bebyggede  

 sommerhusområder til andre og mindre arealkrævende fritidsformål.
 Feriehoteller, feriecentre og campingpladser kan som led i en samlet  

 rekreativ planlægning placeres i sådanne områder, uanset beliggenhed i  

 forhold til kystnærhedsafgrænsningen, hvis placeringen er fastlagt i  

 regionplanretningslinjer i overensstemmelse med bestemmelserne i afsnit IV,  

 og resulterer i, at en væsentlig del af området friholdes til gavn for  

 offentligheden.
 På baggrund af oplysninger fra de enkelte amtsråd og Hovedstadsrådet, har  

 planstyrelsen udarbejdet kort over de områder, som ministeriet pr. 1. august  

 1977 har accepteret som eksisterende, fastlagte sommerhusområder, (jfr.  

 cirkulære om planlægning af sommerhusområder, afsnit IV). En ajourført  

 oversigt over disse områder vil blive indtegnet på de kort, hvor den endelige  

 kystnærhedsafgrænsning er angivet.
VI.
Overgangsbestemmelser m.v.
 Som det fremgår af afsnit IV, vil der endnu gå nogen tid, før den  

 regionale planlægning på fyldestgørende måde kan give retningslinjer for  

 kommune- og lokalplanlægningen af ferie- og fritidsbebyggelse m.v.
 Forts. s. 6.
Kortbilag Kystnære områder, jfr. cirkulærets afsnit II Planstyrelsen juli 1981 Det må således forventes, at dette først vil være tilfældet efter  

 godkendelsen af regionplantillæg 1984-85. Allerede de første regionplaner,  

 der godkendes, (jfr. afsnit III) kan imidlertid indeholde retningslinjer for  

 anlæg uden for kystnære områder.
I sådanne tilfælde kan miljøministeriet  

 (planstyrelsen), såfremt det skønnes, at kommuneplanlægningen ikke  

 foregribes, godkende forslag til lokalplaner og forslag til ændringer af §  

 15-rammerne, der i overensstemmelse med den godkendte regionplan muliggør  

 udlæg af nye sommerhusområder eller opførelse af feriehoteller m.v.
 Bortset herfra gælder følgende overgangsbestemmelser:
 Indtil der foreligger vedtagne kommuneplaner, vil det midlertidige  

 decentraliseringsgrundlag (§ 15-rammerne) fortsat danne rammer for  

 lokalplanernes indhold.
 Forslag til lokalplaner og forslag til ændringer eller udvidelser af §  

 15-rammer for nye sommerhusområder, dvs. områder, der ikke er omfattet af de  

 reviderede oversigter over eksisterende, fastlagte sommerhusområder, der er  

 omtalt i afsnit V, kan ikke forventes godkendt i miljøministeret  

 (planstyrelsen). Ligeledes vil miljøministeriet (planstyrelsen) ikke godkende  

 forslag til lokalplaner eller forslag til ændringer eller udvidelser af §  

 15-rammer, der muliggør opførelse af nyt feriehotelbyggeri m.v.
 En tilsvarende tilbageholdende praksis forudsættes lagt til grund også ved  

 amtsrådenes afgørelse af sager om tilladelse efter zoneloven til udstykning  

 eller opførelse af sommerhuse og til udvidelse af feriehoteller m.v. i  

 landzone.
 Dette cirkulære er udstedt i henhold til § 4 og § 9, stk. 2, i lov om  

 lands- og regionplanlægning (lovbekendtgørelse nr. 95 af 4. marts 1980), § 3,  

 stk. 2, i lov om regionplanlægning i hovedstadsområdet (lovbekendtgørelse nr.  

 96 af 4. marts 1980) § 9, stk. 4, i lov om by- og landzoner  

 (lovbekendtgørelse nr. 300 af 23. juni 1980) og § 51 i lov om  

 kommuneplanlægning (lov nr. 287 af 26. juni 1975, som er ændret ved lov nr.  

 259 af 8. juni 1979).
 Miljøministeriets cirkulære om planlægning af sommerhusområder (cirkulære  

 nr. 124 af 16. juni 1977) ophæves.
Miljøministeriet, den 28. august 1981 Erik Holst /Ole Plougmann Særlig note:
