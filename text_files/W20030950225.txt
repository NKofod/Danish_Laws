Landsskatteretskendelse af 16. december 2002 vedr.  

 Lønsumsafgift - beregningsgrundlag Læge As klage vedrører spørgsmålet, om der i  

 beregningsgrundlaget for lønsumsafgiftsberegningen i henhold til  

 lønsumsafgiftslovens § 4, stk. 1, skal indgå selve lønsumsafgiften.
 Det fremgår af sagen, at klageren er lønsumsregistreret under  

 branchekoden alment praktiserende læger, og at han afregner  

 lønsumsafgift  

 efter lønsumsafgiftslovens § 4, stk. 1  metode 4. Ved opgørelse af den  

 skattepligtige indkomst til brug for beregningen af lønsumsafgiften, har  

 klageren medtaget lønsumsafgiften som en driftsudgift.
 Told- og skatteregionen har ved den påklagede afgørelse  

 foretaget reguleringer for indkomstårene 1996, 1997, 1998 og 1999 med i alt  

 3.817 kr., jf. lønsumsafgiftslovens § 4, stk. 1. Regionen har herved anført,  

 at  

 posten udgiftsført lønsumsafgift ikke er medregnet i opgørelsen  

 af  

 beregningsgrundlaget for afgift af  

 konjunkturudligningsgrundlaget/investeringsfondsgrundlaget i forbindelse med  

 klagerens årsangivelse, og at dette er strid med Told- og Skattestyrelsens  

 afgørelse gengivet i TfS 1995.443.
 Klagerens repræsentant har over for Landsskatteretten nedlagt  

 påstand om nedsættelse af den foretagne regulering for indkomstårene 1996,  

 1997, 1998 og 1999 med i alt 3.817 kr.
 Repræsentanten har bemærket, at Told- og Skattestyrelsen i et  

 svar gengivet i TfS 1995.443 har anført, at det er korrekt, at den indbyrdes  

 sammenhæng i beregningsgrundlaget ikke fremgår af lovgrundlaget, men at det  

 imidlertid er en generel forudsætning for beregningen af en afgift, at  

 afgiften  

 holdes ude af selve beregningsgrundlaget.
 Repræsentanten har bestridt Told- og Skattestyrelsens holdning,  

 idet han herved har henvist til ordlyden af lønsumsafgiftslovens § 4, stk. 1,  

 om beregningsgrundlaget.
 Han har herved anført, at loven således klart henviser til  

 virksomhedens overskud eller underskud efter reglerne for opgørelse af den  

 skattepligtige indkomst, og at dette udelukkende kan ændres ved en eventuel  

 ændret lov og ikke ved en administrativ fortolkningsbesvarelse.
Han har anført, at det hverken direkte eller indirekte fremgår  

 af loven, at man ikke kan fratrække lønsumsafgiften ved beregning af  

 lønsumsafgiftsgrundlaget.
I virksomhedsadministrationsgodtgørelsesloven  

 fremgik  

 det derimod direkte af loven, at selve godtgørelsen ikke skulle indgå i  

 beregningsgrundlaget.
Hvis Folketinget havde ment, at det samme skulle gælde  

 for lønsumsafgiften, skulle det klart fremgå af loven.
Loven er klokkeklar,  

 hvorfor selve afgiften skal indgå som et beregningselement.
Told- og Skattestyrelsens har indstillet afgørelsen stadfæstet,  

 idet styrelsen herved bl.a. har henvist til Told- og Skattestyrelsens  

 meddelelse gengivet i TfS 1995.443, hvoraf fremgår, at beregningsgrundlaget  

 ikke kan indeholde den afgift, der skal beregnes.
Styrelsen har bemærket, at  

 hvis afgiften blev indregnet ville det resultere i beregning af afgift på  

 afgift, samt anført, at det må være en generel forudsætning for beregning af  

 en  

 afgift, at afgiften holdes ude af selve beregningsgrundlaget.
Styrelsen har  

 bemærket, at det fremgår af lovens § 4 hvad afgiftsgrundlaget består af, og  

 at  

 det ikke her nævnes positivt, at afgiften skal holdes uden for.
Derimod  

 nævnes  

 positivt, at opgørelsen skal ske efter reglerne for skattepligtig indkomst  

 med  

 justering for finansielle poster.
Lønsumsafgiftsvejledningens afsnit C.3.1 er  

 efter styrelsens opfattelse en uddybning af lønsumsafgiftslovens § 4, stk. 1,  

 om hvordan opgørelse af over-/underskud skal foregå i forbindelse med  

 udregningen af lønsumsafgiften.
 Landsskatteretten skal  

 udtale:
 Det følger af lov nr. 889 af 3. december 1997 (med senere  

 ændringer) om afgift af lønsum m.v. § 4, stk. 1:
Afgiftsgrundlaget er virksomhedens lønsum med tillæg af  

 overskud eller med fradrag af underskud af selvstændig erhvervsvirksomhed i  

 indkomståret opgjort efter reglerne i 2.-4. pkt., jf. dog stk. 2 og 5.  

 Virksomhedens overskud eller underskud opgøres efter reglerne for opgørelse  

 af  

 skattepligtig indkomst før fradrag for henlæggelse til konjukturudligning  

 efter  

 virksomhedsskattelovens § 22b. ( ). Bestemmelsen afløser den tidligere bestemmelse i lønsumsafgiftslovens  

 § 5, stk. 1 (lov nr. 891 af 21. december 1991 med efterfølgende ændringer),  

 hvoraf fremgik:
 Afgiftsgrundlaget er virksomhedens lønsum med tillæg af  

 overskud eller med fradrag af underskud af selvstændig erhvervsvirksomhed i  

 indkomståret opgjort efter reglerne i § 4, stk. 1, i lov om  

 investeringsfonds,  

 jf. dog stk. 2 og 5. ( ).
 Det fremgår af lønsumsafgiftsvejledningen 2001, afsnit C.3.1:
Acontobetalingerne og den endelige årsregulering af  

 lønsumsafgiften skal ikke anses som en driftsudgift ved opgørelsen af den  

 skattepligtige indkomst til brug for beregningen af lønsumsafgiften, idet det  

 er en forudsætning for beregningen af afgiften, at afgiften holdes uden for  

 selve beregningsgrundlaget, jf.
TfS 1995.443. Landsskatteretten bemærker, at selve lovbestemmelsen i  

 lønsumsafgiftslovens § 4, stk. 1, angiver, at virksomhedens overskud eller  

 underskud opgøres efter reglerne for opgørelse af skattepligtig indkomst før  

 fradrag for henlæggelse til konjunkturudligning efter virksomhedsskattelovens  

 §  

 22b, men at der ikke i lovbestemmelsen i § 4, stk. 1, er taget direkte  

 stilling  

 til, om lønsumsafgiften skal indgå beregningsgrundlaget.
Landsskatteretten  

 finder i overensstemmelse med det af Told- og Skattestyrelsen i  

 Lønsumsafgiftsvejledningen anførte, at det må anses for en forudsætning for  

 beregning af lønsumsafgift, at lønsumsafgiften holdes uden for selve  

 beregningsgrundlaget, jf. herved tillige TfS 1995.443 TSS.
Dette findes at  

 gælde, uagtet at det ikke fremgår direkte af ordlyden i lønsumsafgiftslovens  

 §  

 4, stk. 1.
 Den påklagede afgørelse stadfæstes derfor.
