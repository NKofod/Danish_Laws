Autorisation til »Terre des Hommes« til at yde adoptionshjælp (Fra Civilretsdirektoratet (j.nr. 1985-30102-12) ti foreningen »Terre  

 des Hommes«) Vedlagt fremsendes tilladelse til at yde adoptionshjælp på de vilkår, der  

 er nævnt i autorisationen.
 Tilladelsen gælder den fra den 1. april 1992 til den 1. april 1997.  

 Samtidig bortfalder organisationens autorisation af 5. september 1986.
 Civilretsdirektoratet kan afslå at forlænge tilladelsen og kan til enhver  

 tid tilbagekalde eller begrænse tilladelsen eller ændre vilkårene for denne,  

 såfremt:
Civilretsdirektoratet skal samtidig præcisere, at organisationen ikke må  

 give ansøgene oplysning om, at der er bragt et barn i forslag, hvis barnet  

 ligger uden for den generelle godkendelse, jf. cirkulæreskrivelse af 19.  

 februar 1985 (A3/1985), og at det er organisationens pligt at fremskaffe alle  

 nødvendige oplysninger om barnet til brug for samrådets matching, så vidt det  

 overhovedet er muligt, jf. autorisationens § 5 Endelig skal Civilretsdirektoratet bemærke, at man ikke på nuværende  

 tidspunkt har fundet det hensigtsmæssigt at foretage ændringer i  

 autorisationerne på baggrund af det arbejde, der for tiden foregår i Haag med  

 henblik på vedtagelse af en konvention om adoption.. Såfremt det ved  

 arbejdets afslutning viser sig at være hensigtsmæssigt eller påkrævet, vil  

 spørgsmålet blive taget op til overvejelse til den tid.
 P.M.V.
C.
Rosholm /B.
D.
Bendsen Adoptionshjælp § 1.  I medfør af adoptionslovens § 30 giver  

 justitsministeren foreningen »Terres des Hommes« tilladelse til at  

 yde bistand til at skaffe forbindelse mellem personer, der ønsker at  

 adoptere, og et barn med henblik på adoption og til at gennemføre en adoption  

 (adoptionshjælp).
 Stk. 2.  Civilretsdirektoratet kan fastsætte nærmere  

 regler om foreningens virksomhed og kan til enhver tid ændre reglerne og give  

 foreningen bestemte pålæg vedrørende sagsbehandlingen.
§ 2.  Adoptionshjælp må alene ydes med personer med  

 bopæl i Danmark med henblik på adoption af børn, som ikke har statsborgerskab  

 eller bopæl i et nordisk land.
Stk. 2. Civilretsdirektoratet kan give  

 foreningen tilladelse til at yde adoptionshjælp i andre enkelttilfælde.
Stk. 3.  Med hensyn til Holt Children's Services, Korea,  

 må foreningen alene formidle børn med fysisk handicap og børn over 5 år.
Kan  

 der være tvivl om, hvorvidt et barn er omfattet heraf, skal foreningen drøfte  

 spørgsmålet med Danadopt.
I tilfælde af uenighed forelægges spørgsmålet for  

 Civilretsdirektoratet til afgørelse.
 § 3.  Når ern adoptionshjælpsorganisation modtager  

 anmodning fra adoptionsansøgere om bistand til at få anvist et barn, skal  

 foreningen fremsende ansøgernes sag til en amtskommune (i København  

 magistraten og på Frederiksberg kommunen) til adoptionsundersøgelse.
 Stk. 2.  Godkendes ansøgerne som adoptanter, forelægger  

 foreningen i fornødent omfang de oplysninger, som er modtaget fra  

 amtskommunen (i København magistraten og på Frederiksberg kommunen) for sin  

 udenlandske formidlingspart med anmodning om at foreslå et barn til ansøgerne  

 inden for godkendelsens rammer.
 § 4.  Når den udenlandske formidlingspart foreslår et  

 barn til ansøgerne, skal foreningen forelægge de modtagne oplysninger om  

 barnet for amtskommunen (i København magistraten og på Frederiksberg  

 kommunen) til afgørelse af, om samrådet kan tiltræde forslaget.
Stk. 2.  Tiltrædes forslaget, skal foreningen indhente  

 opholdstilladelse til barnet og i barnets hjemland sørge for, at der træffes  

 de foranstaltninger, herunder vedrørende samtykke til adoption og til barnets  

 udrejse, som er nødvendige efter hjemlandets ret og de danske  

 adoptionsregler.
Organisationen skal endvidere sørge for, at barnet rejser  

 til Danmark under behørig ledsagelse, eller hvis ansøgernes tilstedeværelse i  

 barnets hjemland er nødvendig, bistå ansøgerne med at tilrettelægge rejse og  

 ophold og med at udføre de nødvendige krav på stedet.
Børn, ledsagerpersonale  

 og adoptionsansøgere skal være forsikret under rejsen.
 § 5.  Adoptionsmyndighederne kan anmode om, at  

 foreningen i barnets hjemland, så vidt det er muligt, fremskaffer de  

 oplysninger og træffer de foranstaltninger, som adoptionsmyndighederne finder  

 nødvendige.
 § 6.  Foreningen må ikke medvirke til, at et  

 udenlandsk barn bringes til Danmark med adoption for øje, før  

 adoptionssamrådet har tiltrådt, at ansøgerne adopterer barnet.
De udenlandske formidlingsparter § 7.  Foreningen må alene samarbejde med personer,  

 institutioner og myndigheder (formidlingsparter) i giverlandene:
 Stk. 2.  Kan der være tvivl om, at formidlingsparten kan  

 opfylde betingelserne i stk. 1, skal foreningen forelægge sagen for  

 Civilretsdirektoratet.
 § 8.  Foreningen skal ved kontakt med  

 formidlingsparter og udenlandske myndigheder orientere om danske  

 adoptionsforhold og ved aftaler eller på anden måde virke for, at der ikke  

 anvises børn til danske adoptionssøgere i strid med dansle adoptionsregler.
 § 9.  Foreningen skal søge at indgå aftaler med den  

 udenlandske formidlingspart med henblik på at sikre, at formidlingsparten kun  

 anviser børn til adoptionsansøgere i Danmark gennem en dansk  

 adoptionshjælpsorganisation.
 § 10.  Foreningen må ikke indlede samarbejde eller  

 drøftelser herom med en formidlingspart, som i forvejen smarbejder eller har  

 drøftelser herom med en anden dansk adoptionshjælpsorganisation.
Stk. 2.  Inden et samarbejde eller nærmere drøftelser  

 herom indledes, skal foreningen underrette Civilretsdirektoratet.
Det samme  

 gælder, hvor drøftelser afsluttes uden aftale om samarbejde, og hvor et  

 samarbejde ophører.
 § 11.  Foreningen må foruden betaling for omkostninger  

 vedrørende de anviste børn alene yde formidlingsparten støtte til humanitære  

 formål.
 § 12.  Foreningen skal løbende og af egen drift  

 underrette Civilretsdirektoratet om væsentlige adoptionsmæssige forhold,  

 herunder oplysninger om formidlingsmulighederne, om holdninger til dansk  

 adoptionsformidling i andre lande og om ulovlige formidlingsforhold.
Organisationsmæssige forhold § 13.  Foreningens vedtægter må ikke ændres uden  

 Civilretsdirektoratets samtykke.
 § 14.  Der skal i foreningens bestyrelse være  

 medlemmer med lægelig og juridisk indsigt og indsigt i socialt arbejde og  

 international adoptionsformidling.
 Stk. 2.  Ændringer i bestyrelsens sammensætning,  

 herunder nyvalg af formand og næstformand, skal inden 14 dage anmeldes til  

 Civilretsdirektoratet.
 § 15.  Foreningen skal opretholde et centralkontor,  

 hvortil henvendelsr fra myndigheder og adoptionsansøgere kan rettes inden for  

 almindelig kontortid.
 Stk. 2.  Foreningens bogholderi og journalsystem skal  

 føres på sagkyndig måde.
 Stk. 3.  Foreningen skal råde over medarbejdere med  

 indsigt i og erfaring med adoptionsarbejde og medarbejdere med læge- eller  

 sygeplejeuddannelse eller anden særlig erfaring til ledsagelse af  

 adoptivbørn, som ikke afhentes af adoptionsansøgerne, under rejsen fra  

 giverlandet.
 Stk. 4  Ansættelse og afskedigelse af medarbejdere, som  

 er bemyndiget til at optræde på foreningens vegne udadtil, skal anmeldes til  

 Civilretsdirektoratet inden 14 dage.
§ 16.  Medlemmer af bestyrelsen, medarbejdere og  

 andre, der virker i foreningens tjeneste, har tavshedspligt med hensyn til  

 oplysninger om private forhold, som de bliver bekendt med under deres  

 virksomhed inden for foreningen.
De må endvidere ikke deltage i beslutninger  

 vedrørende adoptionssager, hvor de selv eller deres nærmeste er part.
§ 17.  Foreningen skal underrette  

 Civilretsdirektoratet om størrelsen af det gebyr, som ansøgerne skal betale  

 til foreningen.
Indbetalte gebyrer må kun anvendes i takt med  

 ekspeditionernes udførelse på de enkelte sager.
Indtil da skal gebyrerne  

 anbringes på en sådan måde, at ansøgerne sikres mod tab.
 § 18.  Foreningen skal tilrettelægge sin økonomi på en  

 sådan måde, at det sikres, at igangværende sager kan færdigbehandles også i  

 tilfælde af formidlingsvirksomhedens ophør og skal med henblik herpå afsætte  

 et beløb på en særlig konto mindst svarende til et års budget eller efter  

 aftale med Civilretsdirektoratet stille bankgaranti ller tegne forsikring for  

 samme beløb.
 § 19.  Overskud fra formidlingsvirksomheden eller fra  

 andre kilder må alene anvendes til humanitært arbejde.
 § 20.  Foreningen skal udarbejde årsregnskab  

 vedrørende såvel formidlingsvirksomheden som foreningens øvrige forhold.  

 Regnskabet skal revideres af en statsautoriseret revisor eller registreret  

 revisor og inden 14 dage efter godkendelse indsendes til  

 Civilretsdirektoratet, Familiekontoret.
 § 21.  Foreningen skal efter anmodning give  

 Civilretsdirektoratet oplysning om foreningens økonomiske, personalemæssige  

 og andre forhold, herunder om behandlingen af konkrete sager om  

 adoptionshjælp.
