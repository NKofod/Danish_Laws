Bekendtgørelse om eftervederlag til  

 tidligere  

 medlemmer af Folketinget I medfør af § 109, stk. 6, i lov om valg til Folketinget,  

 jf. lovbekendtgørelse nr. 261 af 18. april 2001, fastsættes:
Eftervederlag § 1. Et ordinært folketingsmedlem, hvis  

 medlemskab ophører ved et folketingsvalg, eller som på grund af  

 sygdom udtræder af Folketinget, oppebærer et eftervederlag, jf.  

 § 109, stk. 2, der svarer til grundvederlaget efter § 108,  

 stk. 2, i lov om valg til Folketinget.
Eftervederlaget ydes i det antal  

 måneder, der svarer til det halve af det hele antal måneder, den  

 pågældende senest i en sammenhængende periode har  

 været medlem af Folketinget eller medlem af Europa-Parlamentet.  

 Eftervederlaget ydes i mindst 12 måneder og højest i 24  

 måneder, jf. dog § 2.
Stk. 2. For Folketingets formands vedkommende reguleres  

 eftervederlaget efter samme regler, som gælder for statsministeren  

 ifølge lov om vederlag og pension m.v. for ministre.
Formanden kan dog  

 ikke oppebære eftervederlag samtidig med vederlag, eftervederlag eller  

 pension i henhold til lov om vederlag og pension m.v. for ministre.  

 Eftervederlag ydes i en periode, der udgør halvdelen af de antal hele  

 måneder, hvori vedkommende i alt har været formand.
Der ydes  

 eftervederlag i mindst 18 måneder og højst 36 måneder, jf.  

 dog § 2.
Stk. 3. Et midlertidigt folketingsmedlem, der er  

 indtrådt som følge af et medlems orlov, oppebærer efter  

 sin udtræden i forbindelse med folketingsvalg, sygdom eller det  

 ordinære medlems tilbagevenden et eftervederlag, der svarer til  

 grundvederlaget efter § 108, stk. 2, i lov om valg til Folketinget,  

 såfremt orlovsperioden er sammenhængende og udgør mindst 6  

 måneder.
Eftervederlaget ydes i det halve af orlovsperiodens hele antal  

 måneder, jf. dog § 2.
 Stk. 4. Ved medlemskab i et ulige antal hele måneder  

 oprundes eftervederlagsperioden efter stk. 1-3 til nærmeste hele  

 antal.
 Stk. 5. Eftervederlagsperioden efter stk. 1-4 kan i  

 ganske særlige tilfælde, hvor den pågældendes  

 helbredsmæssige, økonomiske eller sociale forhold taler derfor,  

 efter godkendelse af Folketingets Præsidium, forlænges i  

 yderligere indtil 12 måneder.
Stk. 6. En medlemsperiode, hvor et folketingsmedlem samtidig  

 har været medlem af Folketinget og Europa-Parlamentet, medregnes kun  

 én gang.
For at en medlemsperiode i Europa-Parlamentet kan indgå  

 i beregningen af eftervederlagsperioden, skal folketingsperioden ligge  

 umiddelbart i forlængelse af medlemskabet af Europa-Parlamentet.
Stk. 7. Eftervederlag kan ikke oppebæres i perioder,  

 hvori den pågældende er genindtrådt i Folketinget som  

 ordinært eller midlertidigt medlem.
Hvis det pågældende  

 medlem udtræder af Folketinget inden eftervederlagsperiodens  

 udløb, genoptages udbetalingen af eftervederlag, idet der dog ikke  

 sker nogen forlængelse af perioden som følge af det seneste  

 medlemskab af Folketinget.
Modregning i eftervederlaget § 2. I eftervederlaget efter § 1 modregnes  

 fra og med den 13. måned for summen af følgende  

 indtægter:
1)	Løn, rådighedsløn, ventepenge eller pension som  

 tjenestemand, 2)	løn fra ansættelse på andre vilkår end  

 tjenestemandsvilkår inden for staten, folkeskolen, folkekirken,  

 Folketinget, under Københavns Kommunes skolevæsen,  

 Færøernes landsstyre, Grønlands hjemmestyre, i en  

 kommune, et koncessioneret selskab eller en stats- eller kommunegaranteret  

 virksomhed, 3)	løn fra ansættelse i et aktieselskab, som efter en  

 opgaveomlægning varetager de arbejdsopgaver, inden for hvilke den  

 pågældende var beskæftiget som ansat i staten eller  

 folkekirken, og hvori staten ejer mere end 50 pct. af aktierne, 4)	grundvederlag, eftervederlag eller pension som statsrevisor,  

 borgmester eller rådmand, 5)	pension efter lov om vederlag og pension m.v. for ministre, 6)	løn, vederlag, eftervederlag eller pension fra medlemskab af  

 Europa-Parlamentet og Kommissionen samt fra hverv i internationale  

 organisationer, hvortil udpegning sker efter indstilling af den danske  

 stat, 7)	løn for personligt arbejde i ansættelsesforhold, som  

 ikke er omfattet af nr. 1-3 eller 6, 8)	overskud fra selvstændig erhvervsvirksomhed, der  

 skattemæssigt anses som personlig indkomst (dvs. indkomst fra  

 selvstændig erhvervsvirksomhed svarende til bidragsgrundlaget efter  

 arbejdsmarkedsfondslovens § 10, stk. 1 eller 2), 9)	vederlag, honorarer eller anden indkomst for personligt arbejde uden  

 for ansættelsesforhold, som ikke kan henføres til  

 selvstændig erhvervsvirksomhed, samt vederlag for udnyttelse af  

 immaterielle rettigheder, 10)	fratrædelsesgodtgørelser, efterbetalinger  

 efterløns- og pensionslignende ydelser, når disse har  

 sammenhæng med et tidligere ansættelsesforhold eller  

 erhvervsforhold, i det omfang de nævnte indkomster ikke er omfattet af  

 nr. 1 eller 6, samt 11)	udbetalinger fra pensionsordninger med løbende udbetalinger  

 og ratepensionsordninger omfattet af afsnit I i pensionsbeskatningsloven  

 (dvs. visse pensionskasseordninger, forsikringsmæssige livrenter,  

 invaliderenter, overlevelsesrenter og lign.) samt udbetalinger fra  

 tilsvarende udenlandske pensionsordninger, når disse har  

 sammenhæng med et tidligere ansættelsesforhold.
Dog medregnes  

 ikke pensioner omfattet af pensionsbeskatningslovens § 2, nr. 3,  

 (Arbejdsmarkedets Tillægspension) og nr. 4, litra c-e,  

 (ægtefælle-, samlever- og børnepension) samt opsparing fra  

 Lønmodtagernes Dyrtidsfond.
 Stk. 2. Stk. 1 gælder ikke, i det omfang der  

 udbetales vederlag og eftervederlag i henhold til lov om vederlag og pension  

 m.v. for ministre.
Stk. 3. I eftervederlaget til en tidligere folketingsformand  

 sker modregning allerede fra første måned.
Dette gælder  

 også modregning for eventuelt folketingsvederlag, jf. valglovens  

 § 121.
§ 3. Ved oplysning om indtægten efter  

 § 2 lægges normalt skattemyndighedernes definitioner af  

 løn, vederlag, overskud, pension m.v. ved opgørelsen af  

 personlig indkomst til grund.
Oplysning om det tidligere medlems  

 indkomstforhold afgives af det tidligere medlem over for Folketingets  

 administration i form af en opgørelse af indtægten og en  

 erklæring, jf. § 5, stk. 2.
 Stk. 2. Den skattemæssige værdi af personalegoder  

 medregnes i indtægten efter § 2.
 Stk. 3. Bidrag til pensionsordninger omfattet af afsnit I i  

 pensionsbeskatningsloven medregnes ikke i indtægten efter § 2.
Stk. 4. Indtægten efter § 2 gøres op og  

 modregnes i eftervederlaget samlet for eftervederlagsperioden efter de  

 første 12 eftervederlagsmåneder.
Såfremt der ikke er  

 sammenfald mellem indtægtens optjeningsperiode og udbetalingsperiode,  

 lægges som udgangspunkt retserhvervelsestidspunktet til grund.  

 Såfremt omstændighederne taler herfor, kan udbetalingstidspunktet  

 dog lægges til grund.
 Stk. 5. I de tilfælde, hvor en indtægt  

 vedrører en periode, der kun delvis falder inden for  

 eftervederlagsperioden efter de første 12 eftervederlagsmåneder,  

 henføres en forholdsmæssig del af indtægten til  

 eftervederlagsperioden svarende til eftervederlagsperiodens andel af den  

 periode, som indtægten vedrører.
 § 4. Såfremt der ikke er enighed mellem det  

 pågældende tidligere medlem og Folketingets administration om  

 modregningens størrelse, træffes afgørelsen af  

 Folketingets formand.
Udbetaling § 5. Eftervederlag til et tidligere ordinært  

 medlem udbetales fra måneden efter den sidste måned med  

 udbetaling af folketingsvederlag.
Eftervederlag til et tidligere midlertidigt  

 medlem udbetales fra dagen efter den sidste dag med udbetaling af  

 folketingsvederlag.
Stk. 2. Ved udbetaling af eftervederlag ud over de  

 første 12 eftervederlagsmåneder forudsættes, at det  

 pågældende tidligere medlem afgiver en erklæring, jf.  

 § 3, på en blanket udarbejdet af Folketingets administration, med  

 oplysning om størrelsen af den forventede indkomst efter § 2 for  

 den del af eftervederlagsperioden, der ligger efter de første 12  

 eftervederlagsmåneder.
For Folketingets formand skal erklæringen  

 dog dække hele eftervederlagsperioden.
Stk. 3. Såfremt der senere sker ændring af  

 indkomstforholdene af betydning for modregningen i eftervederlaget,  

 påhviler det det pågældende tidligere medlem snarest muligt  

 at give meddelelse herom til Folketingets administration, der regulerer  

 modregningen.
Dette gælder også, såfremt det tidligere  

 medlem først får kundskab om ændring i indkomstforholdene  

 efter eftervederlagsperiodens ophør.
Er der tale om mindre  

 ændringer, kan der ved periodens ophør ske en samlet regulering  

 af modregningen.
Stk. 4. Erklæringen efter stk. 2 skal afgives til  

 Folketingets administration senest 1 måned før, der for  

 første gang skal udbetales eftervederlag efter udløbet af  

 eftervederlagsperiodens første 12 måneder.
Udbetaling af  

 eftervederlag efter udløbet af de første 12 måneder kan  

 først ske, når Folketingets administration har modtaget  

 erklæringen.
 Ikrafttræden m.v.
 § 6. Bekendtgørelsen træder i kraft den 1. august  

 2001 med virkning fra den 1. januar 2000.
