 Fortolkningsbidrag til Arbejdsmarkedsstyrelsens bekendtgørelse nr. 81 af  

 31. januar 1997:
Flaskehalsområder (§ 1) Flaskehalsområder Der kan gives løntilskud til virksomheder, der ansætter  

 »voksenlærlinge« inden for erhvervsområder, hvor der efter  

 arbejdsmarkedsrådets vurdering er eller kan forventes mangel på faglært  

 arbejdskraft.
Ordningen er særligt målrettet de uddannelser, der sigter mod  

 den private sektor.
 Bekendtgørelsen omfatter alene uddannelsesaftaler for voksne, der indgås i  

 henhold til §§ 2-4 i lov om erhvervsuddannelser, jf. bekendtgørelsens § 1.  

 Dette medfører f.eks., at social- og sundhedsuddannelserne, der er omfattet  

 af en særlig lov, ikke er omfattet af bekendtgørelsen.
Voksenlærlinge (§ 2, stk. 1) Definition af voksenlærlinge Tilskudsordningen omfatter uddannelsesaftaler med personer, der ved  

 aftalens indgåelse er mindst 25 år, jf. § 2, stk. 1, i bekendtgørelsen.
Der  

 stilles ikke i bekendtgørelsen yderligere krav til den voksne elev, og denne  

 kan således være såvel beskæftiget som ledig.
Med »ledige« sigtes der først og fremmest til  

 dagpengeberettigede ledige, idet finansiering af tilskuddet sker af  

 aktivbevillingen.
Bekendtgørelsen omfatter imidlertid efter sin ordlyd  

 tillige andre ledige, herunder kontanthjælpsmodtagere.
 Ligeledes omfatter bekendtgørelsen udenlandske personer over 25 år, der  

 indgår uddannelsesaftaler med virksomheder i Danmark, hvis personen har  

 gyldig opholds- og arbejdstilladelse, der gælder i hele elevtiden.
Merit/afbrudt uddannelse Tilskudsordningen omfatter uddannelsesaftaler med personer på mindst 25  

 år, uanset om de har fået afkortet uddannelsestiden.
Dette gælder også  

 personer, der afbryder et elevforhold - f.eks. fordi arbejdsgiveren må lukke  

 virksomheden - og herefter indgår aftale med en anden virksomhed om  

 færdiggørelse af uddannelsen.
Denne »nye« virksomhed vil kunne  

 modtage tilskud efter satsen for beskæftigede.
Ordinær uddannelse Handlingsplan Da ordningen ikke er forbeholdt dagpengeberettigede ledige, skal  

 uddannelsen ikke lægges ind i en handlingsplan.
Såfremt en ledig  

 dagpengeberettiget indgår en uddannelsesaftale med en virksomhed, er der  

 således tale om en ordinær uddannelse, og den ledige skal ikke stå tilmeldt  

 som ledig, herunder heller ikke stå passivt til rådighed.
Formidling At der er tale om en ordinær uddannelse indebærer endvidere, at der ikke  

 skal ske formidling af ledige til virksomhederne med de konsenvenser, der  

 heraf følger.
Lønnens størrelse (§ 2, stk. 2) Lønnens størrelse Det fremgår af bekendtgørelsens § 2, stk. 2, at virksomheden under  

 praktikopholdet mindst skal udbetale den overenskomstmæssige løn inden for  

 området, jf. § 55 i lov om erhvervsuddannelser.
Af § 55 i lov om erhvervsuddannelser fremgår det, at uddannelsesaftalen  

 skal angive den løn, praktikvirksomheden skal betale til elever under  

 praktikophold.
Lønnen skal mindst udgøre den løn, der er fastsat ved  

 kollektiv overenskomst inden for uddannelsesområdet.
 Inden for uddannelsesområdet, der ikke er omfattet af en kollektiv  

 overenskomst, fastsætes mindstelønnen af et nævn, der nedsættes af områdets  

 organisationer.
Skolepraktik (§ 3) Elever i skolepraktik Arbejdsformidlingen kan kun udbetale tilskud under praktikophold på  

 virksomheden.
I perioder med skolepraktik udbetales der tilskud efter  

 AER-reglerne (Arbejdsgivernes Elevrefusion).
 Der kan som udgangspunkt ikke udbetales tilskud inden for  

 uddannelsesområder, hvor der er elever i skolepraktik, jf. bekendtgørelsens §  

 3. Når der er indlagt en »elastik« i reglen, er det for at undgå,  

 at blot en - eller nogle få - i skolepraktik lægger hindringer i vejen for  

 ordningen.
 Det er en regional, konkret vurdering, hvor stort antallet af elever i  

 skolepraktik skal være, før der ikke kan udbetales tilskud.
I forhold til AER-reglerne AER-reglerne Også efter AER-reglerne ydes der en særlig forhøjet sats for voksne  

 elever.
AER-reglernes afgrænsning af voksne er imidlertid anderledes end  

 efter bekendtgørelsen om voksenlærlinge.
 Det er således en betingelse for forhøjet refusion efter AER, at den  

 voksne i (hele) det sidste år forud for uddannelsesaftalens påbegyndelse har  

 været beskæftiget eller arbejdssøgende som specialarbejder m.v.
 Endvidere kan der som hovedregel ikke ydes forhøjet refusion til faglærte  

 under disses oplæring til en ny faglig uddannelse, medmindre den faglige  

 uddannelse er afsluttet for mere end 5 år siden, eller eleven af  

 helbredsmæssige årsager ikke kan arbejde inden for faget.
 Betingelserne for at få forhøjet refusion efter AER er således på disse  

 områder stammere end betingelserne for at få støtte efter bekendtgørelsen om  

 voksenlærlinge.
 Denne uoverensstemmelse kan føre til, at en virksomhed kan føle sig  

 »ført bag lyset«, hvis virksomheden får bevilget støtte efter  

 bekendtgørelsen om voksenlærlinge, og det efterfølgende viser sig, at  

 virksomheden ikke kan få forhøjet refusion efter AER-reglerne.
 Arbejdsformidlingen bedes derfor være opmærksom på dette forhold og oplyse  

 de ansøgende virksomheder herom.
 Nærmere oplysninger om den forhøjede sats ifølge AER-reglerne kan fås hos  

 AER, ATP-huset, tlf. 48 20 49 11.
Tilskudssatsen (§ 4, stk. 1) Tilskudssatsen for ledige og beskæftigede Tilskuddet udgør 40 kr. pr. time under opholdet på virksomheden for  

 personer, der var ledige ved uddannelsesaftalens indgåelse.
Ved afgrænsningen  

 af dette ledighedsbegreb, skal mindst  en  af følgende betingelser  

 være opfyldt:
1.  Den ledige er registreret som ledig.
Det vil sige, at den  

 ledige enten er tilmeldt på Arbejdsformidlingen, eller hos kommunen, såfremt  

 det drejer sig om kontanthjælpsmodtagere, hvor formidlingsansvaret er  

 overtaget af kommunen, jf. aktivbekendtgørelsens § 2, stk. 2.
 2.  Den ledige er aktiveret efter lov om en aktiv  

 arbejdsmarkedspolitik eller efter lov om kommunal aktivering.
 3.  Den ledige har fået bevilget orlov eller kursusgodtgørelse  

 efter reglerne herom for ledige.
Ovennævnte indebærer f.eks., at personer, der ved uddannelsesaftalens  

 indgåelse er - på uddannelsesgodtgørelse - i jobtræning - i individuel jobtræning - i puljejob eller - etableringsydelse, betragtes som ledige i relation til bekendtgørelsens § 4.
 Såfremt den voksne ikke kan betragtes som ledig efter ovenstående  

 kriterier, kan der udbetales tilskud efter satsen for beskæftigede.
Begrænset tilskudsperiode (§ 4, stk. 2) Beregning af de 2 1/2 år Der kan gives tilskud i de første 2 1/2 år af uddannelsesaftaleperioden,  

 jf. § 4, stk. 2. De 2 1/2 år regnes løbende fra uddannelsens start - det vil  

 sige, perioder hvor eleven er på skole, og hvor der udbetales tilskud efter  

 AER-reglerne, forbruger også af de 2 1/2 år.
Perioder med barsel og/eller sygdom Barsel/sygdom Der kan altid kun udbetales tilskud i perioder, hvor der er udbetalt løn.
Hvis der udbetales løn i perioder, hvor eleven er på barsel eller er  

 sygemeldt, kan der således udbetales tilskud i sådanne perioder.
Hvis der  

 ikke udbetales løn, kan der ikke udbetales tilskud.
Der kan maksimalt udbetales tilskud i en periode på 2 1/2 år.
Dette  

 gælder, uanset hvor lang uddannelsen er.
 Hvis en barsels- eller sygdomsperiode fører til, at uddannelsestiden  

 bliver forlænget, kan der udbetales tilskud i den forlængede periode, hvis  

 denne ligger inden for den maksimale støtteperiode på 2 1/2 år fra  

 uddannelsens begyndelse.
Hvis forlængelsen medfører, at uddannelsesaftalen først afsluttes efter 2  

 1/2 år fra uddannelsesaftalens begyndelse, kan der  hvis der ikke er  

 udbetalt løn - og dermed heller ikke tilskud - i sygdoms- eller  

 barselsperioden,  udbetales tilskud i den forlængede periode.
Perioden  

 vil  i tid  ligge efter 2 1/2 år fra uddannelsens begyndelse, men  

i realiteten  inden for de 2 1/2 år, da uddannelsen har været  

 »suspenderet« i perioden uden løn.
Den samlede tilskudsperiode  

 bliver således 2 1/2 år.
Virksomhedens beliggenhed (§ 6, stk. 1) Virksomhedens beliggenhed For større virksomheder med central ledelse og flere afdelinger fordelt i  

 forskellige regioner kan der opstå spørgsmål om, til hvem tilskuddet skal  

 udbetales: hovedkontoret eller afdelingen.
For sådanne virksomheder gælder,  

 at tilskud skal udbetales til den virksomhed, der indgår aftalen - altså den  

 virksomhed, der står som aftalepart i uddannelsesaftalen.
Spørgsmålet om hvilken region, der skal udbetale støtte Udbetalende region Tilskuddet skal udbetales af den region, hvor arbejdsstedet er beliggende.
 I tilfælde af uddannelsesaftaler med skiftende arbejdssteder skal  

 tilskuddet udbetales af den region, hvor virksomheden - altså aftaleparten  

 ifølge uddannelsesaftalen - er beliggende.
EU's de minimis-ordning (§ 9) De minimis-ordningen Tilskud til private virksomheder efter bekendtgørelsen om voksenlærlinge  

 ydes inden for rammerne af EU's de minimis-støtteordning, jf. § 9.
Efter de minimis-ordningen må en virksomhed ikke modtage tilskud på mere  

 end 100.000 ECU (p.t. ca. 730.000 kr.) over en periode på tre år.
Det er som  

 udgangspunkt den virksomhed, der får udbetalt tilskuddet, der er underlagt  

 tilskudsloftet på 100.000 ECU.
Koncerner I forhold til koncerner er en nærmere afgrænsning af virksomhedsbegrebet  

 nødvendig:
Hovedkontoret får udbetalt tilskud Såfremt det er hovedkontoret, der indgår uddannelsesaftalen, er det som  

 tidligere nævnt (i afsnittet om virksomhedens beliggenhed) hovedkontoret, der  

 får udbetalt tilskuddet.
Tilskuddet medregnes således i hovedkontorets  

 tilskudsloft.
Om tilskuddet også berører afdelinger i koncernen afhænger af,  

 om afdelingerne kan betragtes som uafhængige virksomheder.
Efter de minimis-ordningen er en virksomhed uafhængig, hvis højst 25% af  

 virksomheden ejes af et større selskab.
I disse tilfælde medregnes tilskuddet  

 kun i hovedkontorets tilskudsloft.
Tilskud til virksomheder, hvor mere end 25% ejes af et større selskab,  

 betragtes som tilskud til hele koncernen.
Tilskud til hovedkontoret vil i  

 disse tilfælde også berøre afdelingernes tilskudsloft.
Afdelingen får udbetalt tilskud Tilsvarende gælder, hvis det er afdelingen, der indgår uddannelsesaftalen.  

 Her er det afdelingen, der får udbetalt tilskuddet.
Tilskuddet betragtes som  

 tilskud til hele koncernen, hvis afdelingen ejes med mere end 25% af et  

 større selskab.
Hvis afdelingen kun ejes med 25% eller mindre af et større  

 selskab, påvirker tilskuddet kun afdelingens loft.
 Der henvises i øvrigt til Arbejdsmarkedsstyrelsens brev af 3. februar 1997  

 til AF-regionerne og de i den forbindelse fremsendte retningslinier til  

 fortolkning af de minimis-reglen.
Perioden på tre år regnes fra den dag, tilskud udbetales, og tre år  

 tilbage.
Arbejdsformidlingen skal således løbende før den månedlige  

 udbetaling undersøge, om virksomheden i løbet af de sidste tre år er nået op  

 på maksimal støtte.
En virksomhed skal altid orienteres, hvis den modtager støtte efter de  

 minimis-ordningen.
Hvis virksomheden ved tidligere tilskud ikke har fået  

 orientering om, at tilskuddet er omfattet af de minimis-ordningen, kan  

 virksomheden gå ud fra, at der ikke er udbetalt tilskud efter de  

 minimis-ordningen.
 Inden for regelsættet om en aktiv arbejdsmarkedspolitik er bl.a. følgende  

 tilskud omfattet af de minimis-ordningen:
- etableringsydelse - tilskud til voksenlærlinge - tilskud til LVU (langvarigt uddannede - »isbryderordningen«) Ikrafttræden Ikrafttræden Bekendtgørelsen trådte i kraft den 8. februar 1997. Den omfatter kun  

 uddannelsesaftaler, der indgås efter bekendtgørelsens ikrafttræden den 8.  

 februar 1997.
Bekendtgørelsen omfatter derfor heller ikke de uddannelsesaftaler, der er  

 indgået i henhold til den hidtidige forsøgsordning.
Disse uddannelsesaftaler  

 må derfor fortsætte under de vilkår - og med den tilskudssats - der gælder  

 ifølge den tidlige forsøgsordning.
Klageadgang Klageadgang Klage over Arbejdsformidlingens afgørelser efter bekendtgørelsen kan  

 indbringes for Arbejdsmarkedsstyrelsen, jf. § 63 i lov om en aktiv  

 arbejdsmarkedspolitik.
