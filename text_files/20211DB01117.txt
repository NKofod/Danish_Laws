Betænkning afgivet af Ligestillingsudvalget den 7. juni 2022 Betænkning over Forslag til folketingsbeslutning om en national handlingsplan, der skal sikre større tryghed for kvinder i nattelivet [af Fatma Øktem (V) m.fl.]:
1. Indstillinger Et flertal i udvalget (S, SF, RV, EL, NB og LA) indstiller beslutningsforslaget til forkastelse ved 2. (sidste) behandling.
 Et mindretal i udvalget (V, KF, DF, FG, Liselott Blixt (UFG) og Karina Adsbøl (UFG)) indstiller beslutningsforslaget til vedtagelse uændret.
 Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet, SF, Radikale Venstre og Enhedslisten Socialdemokratiets, SFs, Radikale Venstres og Enhedslistens medlemmer af udvalget er enige i intentionen bag beslutningsforslaget, idet det selvfølgelig er uacceptabelt, at kvinder ikke kan færdes trygt i nattelivet, og finder således, at der er brug for handling på området.
S, SF, RV og EL er dog bekymrede for rammerne for beslutningsforslaget, herunder i forhold til den manglende finansiering af forslaget og den foreslåede tidsplan for arbejdet.
S, SF, RV og EL er enige om, at der skal nedsættes en arbejdsgruppe, som vil bestå af både relevante interesseorganisationer, ministerier og myndigheder, med henblik på at finde de bedste redskaber og initiativer, der skal sikre tryghed i nattelivet for kvinder.
S, SF, RV og EL har noteret sig, at regeringen, når der foreligger forslag til en række redskaber og initiativer, vil indkalde Folketingets partier til drøftelser.
Liselott Blixt (UFG) og Karina Adsbøl (UFG) Liselott Blixt (UFG) og Karina Adsbøl (UFG) bakker op om beslutningsforslaget og dets hensigt om at øge trygheden for kvinder i nattelivet.
Mange kvinder kender utrygheden, der indfinder sig, når man færdes alene om aftenen eller i nattelivet, og det bør vi som et ellers trygt samfund have blik for.
Ingen bør frygte at færdes i nattelivet eller i det offentlige rum i døgnets mørke timer.
3. Udvalgsarbejdet Beslutningsforslaget blev fremsat den 1. marts 2022 og var til 1. behandling den 3. juni 2022. Beslutningsforslaget blev efter 1. behandling henvist til behandling i Ligestillingsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 1 bilag på beslutningsforslaget.
Spørgsmål Udvalget har under udvalgsarbejdet stillet 2 spørgsmål til justitsministeren til skriftlig besvarelse, som ministeren har besvaret.
Maria Gudme (S) Birgitte Vind (S) nfmd.
Lars Aslan Rasmussen (S) Camilla Fabricius (S) Daniel Toft Jakobsen (S) Julie Skovsby (S) Kasper Sand Kjær (S) Tanja Larsson (S) Rasmus Horn Langhoff (S) Astrid Carøe (SF) Halime Oguz (SF) Christina Thorholm (RV) Samira Nawa (RV) Pernille Skipper (EL) Rosa Lund (EL) Sikandar Siddique (FG) Heidi Bank (V) fmd.
Fatma Øktem (V) Maja Torp (V) Karen Ellemann (V) Eva Kjer Hansen (V) Morten Dahlin (V) Liselott Blixt (UFG) Karina Adsbøl (UFG) Jens Henrik Thulesen Dahl (DF) Birgitte Bergman (KF) Mona Juul (KF) Lars Boje Mathiesen (NB) Alex Vanopslagh (LA) Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
