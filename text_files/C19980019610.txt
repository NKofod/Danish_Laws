Cirkulæreskrivelse om regulering af  

 begravelseshjælp efter lov om offentlig sygesikring (Til samtlige kommunalbestyrelser, amtsråd m.  

 fl.) I henhold til § 16, stk. 1 og 2 i lov om offentlig  

 sygesikring yder bopælskommunen en formueafhængig  

 begravelseshjælp, jf.
Sundhedsministeriets lovbekendtgørelse nr.  

 509 af 1. juli 1998.
 Ifølge sygesikringslovens § 28, stk. 1, reguleres  

 begravelseshjælp og formuegrænser én gang årligt med  

 den af Finansministeriet fastsatte satsreguleringsprocent og afrundes  

 herefter til det nærmeste med 50 delelige beløb.
For finansåret 1999 er satsreguleringsprocenten  

 fastsat til 2,6 pct., jf.
Finansministeriets bekendtgørelse nr. 600 af  

 17. august 1998 om satsreguleringsprocenten m.v.
 Under henvisning hertil skal Sundhedsministeriet meddele,  

 at formuegrænser og satser for begravelseshjælp pr. 1. januar  

 1999 udgør følgende beløb:
 Begravelseshjælp:
 Børn under 18 år	5.800,- kr.
 Personer på 18 år og derover	6.950,-  

 kr.
 Formuegrænser:
 Personer uden ægtefælle	11.600,- kr.
 Personer med ægtefælle og/eller børn  

 under 18 år	23.200,- kr.
 Begravelseshjælpen nedsættes krone for krone  

 med det beløb, afdødes formue overstiger ovennævnte  

 formuegrænser, således at hjælpen helt bortfalder ved  

 formuer over henholdsvis 18.550,- kr. og 30.150,- kr.
 Personer, der er født før den 1. april 1957,  

 modtager dog altid mindst 1.050,- kr., jf. sygesikringslovens § 16, stk. 2.  

 Dette beløb reguleres ikke.
Med virkning fra 1. januar 1999 bortfalder de senest  

 meddelte beløb om regulering af begravelseshjælp efter  

 sygesikringsloven, jf.
Sundhedsministeriets cirkulæreskrivelse af 21.  

 november 1997.
