Fratrædelsesgodtgørelse  

  fradrag i efterløn Ankenævnet fandt på denne baggrund ikke, at  

 fratrædelsesgodtgørelsen kunne anses for løn eller rådighedsløn m.v. eller en  

 ydelse, der træder i stedet herfor.
 Ankenævnet meddelte Dem den 7. maj 2001, at Deres  

 fratrædelsesgodtgørelse skulle medføre fradrag i Deres efterløn, hvorfor De  

 tidligst havde ret til at få udbetalt efterløn fra den 1. september 2000.
 Begrundelsen var, at De skulle have fradrag for fratrædelsesgodtgørelsen,  

 som var givet, fordi De sagde Deres stilling op med 10 måneders varsel, som  

 var  

 et kortere varsel end den periode på 3 år, hvor Deres arbejdsgiver ville have  

 haft pligt til at betale rådighedsløn efter tjenestemandslovens regler.
 De kunne således først få udbetalt efterløn efter udløbet af den 6  

 måneders periode, som den udbetalte fratrædelsesgodtgørelse lønmæssigt  

 dækkede.
 Deres opsigelse var betinget af, at De ville få 2 års ekstra  

 pensionsår og få tildelt en fratrædelsesgodtgørelse.
 Udbetalingen af godtgørelsen skete i henhold til den  

 fratrædelsesordning, som ... i forbindelse med personaleindskrænkninger  

 tilbød  

 ansatte, som selv sagde deres stilling op.
 Ankenævnet henviste til Arbejdsministeriets lovbekendtgørelse nr.  

 587 af 10 august 1998, som ændret ved bl.a. lov nr. 276 af 12. maj 1999, lov  

 om  

 arbejdsløshedsforsikring m.v. § 74 h, Direktoratet for  

 Arbejdsløshedsforsikringens  

 bekendtgørelse nr. 324 af 28. maj 1999 om fleksibel efterløn § 27 samt  

 Direktoratet for Arbejdsløshedsforsikringens bekendtgørelse nr. 438 af 9.  

 juni  

 1999 om fradrag i arbejdsløshedsdagpenge § 3.
 Ankenævnet tiltrådte således Direktoratet for  

 Arbejdsløshedsforsikringens afgørelse af 14. november 2000, og Folketingets  

 Ombudsmand meddelte den 17. september 2001, at han ikke mente, at der var  

 udsigt til at kritisere ankenævnets afgørelse, idet han særligt hæftede sig  

 ved, at De sagde op med kortere opsigelsesvarsel end den periode på 3 år, som  

 Deres tidligere arbejdsgiver ville have haft pligt til at betale rådighedsløn  

 for efter tjenestemandslovens regler.
De har med brev af 26. maj 2003 anmodet om at få genoptaget sagen,  

 idet De henleder ankenævnets opmærksomhed på, at De er kommet i besiddelse af  

 nye oplysninger i sagen.
De henviser til, at nævnet efterfølgende har truffet  

 en afgørelse med nøjagtig den samme problemstilling som i Deres sag, men bare  

 med et andet og begunstigende udfald.
 Da De således er utilfreds med den afgørelse, ankenævnet har  

 truffet i Deres sag, og idet De henviser til en Rundskrivelse udsendt af  

 Specialarbejdernes  

 Arbejdsløshedskasse den 30. april 2003, anmoder De nævnet om at revurdere  

 afgørelsen i Deres sag meddelt Dem den 7. maj 2001.
Som følge heraf har ankenævnet på sit møde den 22. april 2004  

 genoptaget Deres sag og har truffet følgende A F G Ø R E L S E De har ret til efterløn fra den 1. marts 2000 uden  

 fradrag for fratrædelsesgodtgørelse.
 Ankenævnet lægger ved afgørelsen til grund, at De den 26. april  

 1999 søgte Deres afsked som tjenestemand hos ..., og at Deres arbejdsgiver  

 den  

 11. maj 1999 imødekom Deres ansøgning således, at De blev bevilget afsked ved  

 udgangen af februar måned 2000 med forhøjelse af pensionsalderen og en  

 fratrædelsesgodtgørelse svarende til 6 måneders løn i henhold til en  

 fratrædelsesordning  

 som ... tilbød ansatte, der selv sagde deres stilling op i forbindelse med  

 personaleindskrænkninger.
 Ankenævnet lægger ved afgørelsen vægt på Personalestyrelsens  

 udtalelse af 6. januar 2004 om, at det hverken principielt eller i praksis  

 generelt kan lægges til grund, at afsked med rådighedsløn vil være en  

 umiddelbar konsekvens af, at der ikke i de konkrete tilfælde er blevet  

 indgået  

 en aftale om frivillig fratræden.
Personalestyrelsen begrundede denne opfattelse med, at formålet  

 med Finansministeriets aftale med tjenestemændenes centralorganisationer om  

 bl.a. frivillig fratræden er at skabe mulighed for en fleksibel  

 personaletilpasning i tilfælde, hvor ansættelsesmyndigheden vurderer, at  

 personalereduktioner er eller forudses at blive nødvendige eller i de særlige  

 tilfælde, hvor personaletilpasninger kan forudses at blive nødvendige for at  

 rette op på en skæv aldersfordeling.
Det er også et personalepolitisk sigte  

 med  

 reglerne om frivillig fratræden at give mulighed for, at en nødvendig  

 personalereduktion  

 i videst muligt omfang kan ske frivilligt.
 Personalestyrelsen tilføjede, at det har formodningen imod sig, at  

 der kan indgås aftale om frivillig fratræden med en medarbejder, hvis der er  

 en  

 til vished grænsende sandsynlighed for, at den pågældende ellers ville blive  

 afskediget med rådighedsløn og efterfølgende pension, idet de samlede  

 økonomiske  

 vilkår i sidstnævnte tilfælde er væsentligt gunstigere end i førstnævnte  

 tilfælde.
 Ankenævnet finder på denne baggrund ikke, at  

 fratrædelsesgodtgørelsen kan anses for løn eller rådighedsløn m.v. eller en  

 ydelse, der træder i stedet herfor.
 Der er således ikke hjemmel til at foretage fradrag for  

 fratrædelsesgodtgørelsen i Deres efterløn efter § 27, stk. 1, nr.1,  

 i  

 bekendtgørelse om fleksibel efterløn.
 Der er heller ikke grundlag for at udskyde efterlønnen efter de  

 almindelige regler, hvorefter udskydelsen foretages for den periode en  

 fratrædelsesgodtgørelse træder i stedet for løn i en evt. manglende  

 opsigelsesperiode, jf. § 6, stk. 1-3, i bekendtgørelse nr. 321 af  

 26.  

 maj 1999 om overgang til, udtræden af og genindtræden i efterlønsordningen  

 samt  

 optjening af præmie, da ... bevilgede Dem afsked med fratrædelsesgodtgørelse  

 den 11. maj 1999, og De således har overholdt opsigelsesvarslet på 3 måneder,  

 der er gældende for tjenestemænd.
Der henvises til   

 	  

 Arbejdsministeriets  

 lovbekendtgørelse nr. 587 af 10 august 1998, med de ændringer, der følger af  

 bl.a. lov nr. 276 af 12. maj 1999, lov om arbejdsløshedsforsikring m.v.,  

 § 74 h,   

 	  

 Direktoratet for  

 Arbejdsløshedsforsikringens bekendtgørelse nr. 324 af 28. maj 1999 om  

 fleksibel  

 efterløn, § 27, samt   

 	  

 Direktoratet for  

 Arbejdsløshedsforsikringens bekendtgørelse nr. 438 af 9. juni 1999 om fradrag  

 i  

 arbejdsløshedsdagpenge, § 3.
 Ankenævnet ændrer herefter sin tidligere afgørelse af 7. maj 2001.
På ankenævnets vegne Kopi til:
