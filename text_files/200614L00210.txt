Betænkning afgivet af Arbejdsmarkedsudvalget den 6. december  

 2006 Betænkning over Forslag  

 til lov om ændring af lov om sygedagpenge og forskellige andre love (Ændring af regler om forlængelse af sygedagpengeperioden,  

 sygedagpenge til delvis sygemeldte, udvidelse af arbejdsgiverperioden samt  

 konsekvensændringer) [af  

 beskæftigelsesministeren (Claus Hjort Frederiksen)] 1. Ændringsforslag Der er stillet 6 ændringsforslag til lovforslaget.
Beskæftigelsesministeren  

 har stillet ændringsforslag nr. 1, 2, 5 og 6, og Socialdemokratiets og Det  

 Radikale Venstres medlemmer af udvalget har stillet ændringsforslag nr. 3 og  

 4.
2. Udvalgsarbejdet Lovforslaget blev fremsat den 15. november 2006 og var til 1.  

 behandling den 24. november 2006. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 10. november 2006 dette udkast  

 til udvalget, jf. alm. del  bilag 58. Den 21. november 2006 sendte  

 beskæftigelsesministeren  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
3F  

 Kolding, HK/Danmark og  

 3F  

 og Landsforeningen af Fleks- og Skånejobbere.
 Beskæftigelsesministeren har over for udvalget kommenteret de  

 skriftlige henvendelser.
Spørgsmål Udvalget har stillet 7 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af beskæftigelsesministeren stillede ændringsforslag.
Et  

  

 mindretal  

  

 i  

 udvalget (S) indstiller lovforslaget til  

  

 vedtagelse  

  

 med de under nr. 3 og 4 stillede ændringsforslag.
Mindretallet vil redegøre  

 for  

 sin stilling til de af beskæftigelsesministeren stillede ændringsforslag.
Et  

  

 andet mindretal  

  

 i  

 udvalget (RV) indstiller lovforslaget til  

  

 vedtagelse  

  

 med de under nr. 3 og 4 stillede ændringsforslag.
Mindretallet vil redegøre  

 for  

 sin stilling til de af beskæftigelsesministeren stillede ændringsforslag.
Et  

  

 tredje mindretal  

  

 i  

 udvalget (SF) indstiller lovforslaget til  

  

 vedtagelse  

  

 med de under nr. 3 og 4 stillede ændringsforslag.
Mindretallet vil redegøre  

 for  

 sin stilling til de af beskæftigelsesministeren stillede ændringsforslag.
Et  

  

 fjerde mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de under nr. 3 og 4 stillede ændringsforslag.
Mindretallet vil redegøre  

 for  

 sin stilling til de af beskæftigelsesministeren stillede ændringsforslag.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget beklager, at dette  

 lovforslag er resultatet af et løftebrud fra regeringen.  

 Beskæftigelsesministeren  

 lovede i forbindelse med behandlingen af lovforslag nr.
L 154 i  

 folketingsåret 2005-06  

 at indkalde Folketingets partier til forhandlinger om en lempelse af  

 varighedsbestemmelsen i sygedagpengeloven.
De forhandlinger har aldrig fundet  

 sted.
I stedet er regeringen og Dansk Folkeparti blevet enige om, at  

 den beskedne lempelse, som ministeren allerede tidligere havde bebudet, er  

 tilstrækkelig.
S, RV, SF og EL beklager således, at lovforslaget kun hjælper  

 400 ud af de 5.000 mennesker, som hvert år falder for varighedsbestemmelsen i  

 sygedagpengeloven.
De aldrig gennemførte forhandlinger burde efter S, RVs, SFs  

 og ELs mening have mundet ud i, at varighedsbegrænsningen var blevet  

 fjernet.  

 I lyset af den opstramning, som er sket af kommunernes opfølgning på  

 langtidssygemeldte borgere med vedtagelsen af L 21 i folketingsåret  

 2004-2005,  

 2. samling, er der ikke længere grund til at frygte, at sygemeldte »parkeres«  

 på sygedagpenge.
Dels rummer loven meget konkrete regler for opfølgning, dels  

 mister kommunerne fortsat statsrefusionen for sygedagpengeforløb over 52  

 uger.
S, RV, SF og EL mener, at det er uacceptabelt, at op mod 5.000  

 mennesker får reduceret eller helt fjernet deres forsørgelsesgrundlag, selv  

 om  

 de fortsat er syge.
Regeringens forslag ændrer ikke på, at omkring 900  

 mennesker med gigt eller sklerose, mennesker ramt af arbejdsulykker eller  

 trafikuheld,  

 psykisk syge eller hjerneskadede hvert år fortsat vil stå uden offentlig  

 hjælp  

 efter 52 ugers sygdom, fordi de har en ægtefælle, som tjener penge.
Op mod  

 4.000  

 i samme situation vil få reduceret deres forsørgelsesgrundlag ved at blive  

 overført til kontanthjælp.
En række af de sygemeldte vil vende tilbage til  

 arbejdsmarkedet efter revalidering eller i et fleksjob, men ingen af de  

 udsigter giver efter lovforslaget adgang til forlængelse af sygedagpengene ud  

 over de 52 uger.  

 Det forhold er S, RV,  

 SF og EL stærkt kritiske over for.
 S, RV, SF og EL mener, at Dansk Folkepartis rolle i denne sag  

 har været særlig kritisabel, fordi partiets ordfører under Folketingets  

 forhandlinger i forbindelse med L 154 i folketingsåret 2005-06 stillede  

 befolkningen i udsigt, at partiet med sine stemmer ville sikre en langt mere  

 betydelig lempelse af varighedsbestemmelserne, end det nærværende lovforslag  

 er  

 udtryk for.
I et ønske om at forbedre dette forslag har S og RV stillet  

 ændringsforslag. Ændringsforslagene betyder, at syge mennesker, som inden for  

 forlængelsesperioden kan forventes at blive så raske, at de kan revalideres  

 eller visiteres til et fleksjob, også omfattes af lovforslaget.
S, RV, SF og  

 EL  

 mener, at revalidender og fleksjobbere er en vigtig del af det danske  

 arbejdsmarked.
 S, RV, SF og EL støtter under alle omstændigheder forslaget om  

 at sikre særlige grupper af delvis sygemeldte en ydelse på niveau med den  

 ydelse, som de ville have været berettigede til ved fuld sygemelding, ligesom  

 partierne  

 også stemmer for enhver forbedring af de syges situation, hvor lille den  

 forbedring end måtte være.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

  

 beskæftigelsesministeren,  

  

 tiltrådt af et  

  

 flertal  

  

 (V, DF og KF):
 1)  

  

 I  

  

 nr. 1  

  

 udgår  

  

 »§ 24, stk. 2,  

 nr. 1,«.
[Konsekvensændring] 2)  

  

 Efter nr. 2 indsættes som nyt  

 nummer:
 »01.  


  

 § 24, stk. 2, nr. 1,  

  

 ophæves, og i  

 stedet indsættes:
»1)  

 	  

 fra arbejdsgiveren i  

 de første 15 kalenderdage af fraværsperioden ved sygdom, 2)  

 	  

 fra kommunen i de  

 første 15 kalenderdage af fraværsperioden for  

 lønmodtagere og i de første 2 uger af fraværsperioden for selvstændige  

 erhvervsdrivende eller«.
Nr. 2 bliver herefter nr. 3.« [Præcisering af opgørelse af sygedagpengeperioden i forbindelse  

 med varighedsbegrænsning] Af  

 	  

 et  

  

 mindretal  

  

 (S og RV), tiltrådt af et  

  

 mindretal  

  

 (SF og EL):
 3)  

  

 Efter nr. 2 indsættes som nyt  

 nummer:
»02.  

  

 I  

  

 § 27, stk. 1, nr. 1,  

  

 udgår ordene »det  

 ordinære arbejdsmarked«, og i stedet indsættes: »arbejdsmarkedet, herunder  

 til  

 et fleksjob«.« [Udvidelse af forlængelsesmuligheden for personer der skal  

 revalideres, førend de kan starte i et fleksjob] 4)  

  

 I den under  

  

 nr. 3  

  

 foreslåede affattelse af  

  

 §  

 27, stk. 1, nr. 3,  

  

 indsættes efter »beskæftigelse« ordenne: », herunder  

 fleksjob,«.
[Udvidelse af målgruppen] Af  

 	  

  

 beskæftigelsesministeren,  

  

 tiltrådt af et  

  

 flertal  

  

 (V, DF og KF):
Til § 17 5)  

  

 I  

  

 stk. 2  

  

 indsættes efter »§ 1, nr. 1«: »og 01«.
[Konsekvensændring] 6)  

  

 I  

  

 stk. 3  

  

 ændres »modtagere af sygedagpenge, der er omfattet af  

 reglerne om begrænsning af varighed af sygedagpenge efter lovens § 24, stk.  

 1,  

 og § 27, stk. 1« til: »personer, der modtager sygedagpenge«.
[Præcisering af ikrafttrædelsesbestemmelse] Bemærkninger Til nr. 1, 2 og 5 De foreslåede ændringer har til formål at fastlægge, hvordan  

 perioden med sygedagpenge for selvstændige erhvervsdrivende skal opgøres i  

 forbindelse med anvendelse af lovens varighedsbegrænsning.
Når en selvstændig har tegnet en sygedagpengeforsikring, kan den  

 selvstændige få udbetalt dagpenge fra kommunen også i de første 2 uger af  

 fraværsperioden.
Med ændringerne fastslås det, at der ved opgørelse af  

 sygedagpengeperioden  

 for selvstændige som hidtil skal fratrækkes 2 uger, mens der for lønmodtagere  

 i  

 konsekvens af forslaget om at udvide arbejdsgiverperioden skal fratrækkes 15  

 kalenderdage.
Til nr. 3 og 4 Det foreslås, at muligheden for at forlænge sygedagpengeperioden  

 i op til 2 år dels kommer til at omfatte personer, som efter lægelig  

 behandling  

 vil kunne visiteres til et fleksjob, dels kommer til at omfatte personer, som  

 efter revalidering vil kunne vende tilbage til et fleksjob.
Til nr. 6 Ifølge ikrafttrædelsesbestemmelsen i stk. 3 skal udvidelsen af  

 forlængelsesreglen omfatte modtagere af sygedagpenge, som den 2. april 2007  

 eller senere er omfattet af varighedsbegrænsningen efter lovens § 24, stk. 1,  

 og § 27, stk. 1.
 Ved alene at henvise til de nævnte bestemmelser i den gældende  

 lov om sygedagpenge kan formuleringen give anledning til tvivl om den  

 målgruppe, der er omfattet af lovforslaget.
 Med ændringen præciseres det, at udvidelsen af  

 forlængelsesreglen omfatter alle personer, der modtager sygedagpenge den 2.  

 april 2007 eller senere, det vil sige, uanset om de er omfattet af den  

 gældende  

 lov om sygedagpenge (1. fraværsdag den 3. juli 2006 eller senere) eller af  

 den  

 tidligere lov om dagpenge ved sygdom eller fødsel (1. fraværsdag før den 3.  

 juli 2006).
 Den foreslåede præcisering har ikke i øvrigt konsekvenser for  

 lovforslaget.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 73 Bilagsnr.
Titel 1 Henvendelse af 16/11-06 fra HK/Danmark og  

 3F 2 Høringssvar og høringsnotat, fra beskæftigelsesministeren 3 Henvendelse af 21/11-06 fra Landsforeningen af Fleks- og Skånejobbere 4 Udkast til tidsplan for udvalgets behandling af  

 lovforslaget 5 Henvendelse af 28/11-06 fra  

 3F  

 Kolding 6 Tidsplan for udvalgets behandling af lovforslaget 7 Ændringsforslag fra beskæftigelsesministeren 8 1. udkast til betænkning Oversigt over spørgsmål og svar vedrørende L 73 Spm.nr.
