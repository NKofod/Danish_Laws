Fastsættelse af en afdragsordning efter  

 inddrivelsesbekendtgørelsens § 5, stk. 1, er en afgørelse Denne meddelelse indeholder en ændring af den  

 praksis, der er beskrevet i afsnit C.5 i Inddrivelsesvejledningen. Ændringen  

 sker som følge af, at Folketingets Ombudsmanden den 31. maj 2007 har udtalt,  

 at  

 der er tale om en afgørelse, når restanceinddrivelsesmyndigheden fastsætter  

 en  

 afdragsordning på baggrund af den tabel, som fremgår af  

 inddrivelsesbekendtgørelsens  

 § 5, stk. 1.
1. Tidligere praksis Det fremgår af Inddrivelsesvejledningens afsnit  


  

 C.5  


  

 og C.3.1, at restanceinddrivelsesmyndighedens fastsættelse af  

 afdragsordninger  

 efter § 5, i inddrivelsesbekendtgørelsen, dvs. efter "tabeltræk",  

 ikke kan påklages til Landsskatteretten eller nogen anden myndighed, idet der  

 er tale om faktisk forvaltningsvirksomhed.
 Er afdragsordningen derimod fastsat efter  

 bekendtgørelsens kapitel 6 om betalingsevnevurdering, jf. § 5, stk. 3, 3.  

 pkt.,  

 er der klageadgang til Landsskatteretten.
2. Ombudsmandens udtalelse Ombudsmanden har den 31. maj 2007 udtalt, at "Efter min opfattelse er fastsættelse af en  

 afdragsordning med baggrund i tabellen i inddrivelsesbekendtgørelsens § 5,  

 stk.  

 1, en afgørelse fordi beslutningen opfylder de almindelige  

 forvaltningsretlige  

 kriterier for hvornår der er tale om en afgørelse.
 En afgørelse i forvaltningslovens forstand er  

 karakteriseret ved at beslutningen træffes af en forvaltningsmyndighed, at  

 beslutningen retter sig mod fysiske eller juridiske personer, og at  

 beslutningen  

 ensidigt - og på baggrund af forvaltningsmyndighedens offentretlige  

 hjemmelsgrundlag - fastlægger hvad der er eller skal være ret i det konkrete  

 tilfælde.
Restanceinddrivelsesmyndighedens fastsættelse af  

 en afdragsordning på baggrund af tabellen i inddrivelsesbekendtgørelsens § 5,  

 stk. 1, opfylder alle 3 kriterier.
Der er endvidere næppe tvivl om  

 fastsættelsen af en afdragsordning er et forhold af væsentlig betydning for  

 de  

 berørte borgere.
Det er derfor efter min opfattelse klart at  

 restanceinddrivelsesmyndighedens fastsættelse af en afdragsordning på  

 baggrund  

 af tabellen i inddrivelsesbekendtgørelsens § 5, stk. 1, er en afgørelse.
Det  

 er  

 endvidere ret åbenbart at det ikke er af betydning for om en beslutning er en  

 afgørelse i forvaltningslovens forstand om beslutningen er skønsmæssig eller  

 fuldt lovbunden, dvs. udtømmende reguleret i skrevne regler." 3. Ændring af praksis SKAT, Hovedcentret skal på grundlag af  

 Ombudsmandens udtalelse af 31. maj 2007 meddele, at der er tale om en  

 afgørelse,  

 når restanceinddrivelsesmyndigheden fastsætter en afdragsordning på baggrund  

 af  

 den tabel, som fremgår af inddrivelsesbekendtgørelsens § 5, stk. 1.
 Skattecentrene og Inddrivelsescentret skal  

 derfor give klagevejledning i de sager, hvor der - på baggrund af tabellen i  

 inddrivelsesbekendtgørelsens § 5 stk. 1 - fastsættes en afdragsordning.
 Klagevejledningen skal opfylde de krav, der  

 fremgår af inddrivelsesbekendtgørelsens §§ 36 og 37. Der henvises endvidere  

 til  


  

 SKM2007.332.SKAT  


.
4. Virkningstidspunkt Ændringen af praksis har virkning fra tidspunktet  

 for offentliggørelsen af denne meddelelse.
Der skal således i alle sager,  

 hvor  

 SKAT fastsætter en afdragsordning på baggrund af tabeltræk efter  

 inddrivelsesbekendtgørelsens § 5, stk. 1, gives klagevejledning.
SKAT, Hovedcentret vil snarest udsende  

 retningslinjer for behandlingen af de sager, hvori  

 restanceinddrivelsesmyndigheden  

 indtil nu har fastsat afdragsordninger på baggrund af tabeltræk.
Indtil disse  

 retningslinjer foreligger, skal skattecentrene og Inddrivelsescentret  

 behandle  

 eventuelle klager over sådanne afdragsordninger, selv om klagerne indgives  

 efter udløbet af den sædvanlige klagefrist på 3 måneder.
Redaktionsgruppen vedrørende debitorbreve mv. er  

 underrettet om praksisændringen og vil foranledige debitorbrevene i KMD IND  

 ændret i overensstemmelse med denne meddelelse.
Indtil ændringen er slået  

 igennem skal skattecentrene påse, at der indsættes klagevejledning i  

 afgørelserne.
