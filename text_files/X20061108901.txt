Ekspropriation Spørgsmål Vil fortjeneste  

 ved afståelse af en landbrugsejendom kunne ske skattefrit til selskab A eller  

 anden privat investor efter reglerne i ejendomsavancebeskatningslovens § 11,  

 2.  

 punktum? Svar Nej, se  

 indstilling og afgørelse.
Beskrivelse af de faktiske forhold Skatteyder ejer  

 en landbrugsejendom.
Der er 7 matrikler til ejendommen, der har et samlet  

 grundareal  

 på  

 34,9145 ha.
Kommune X har  

 planlagt og vedtaget en udvidelse af et eksisterende sommerhusområde.  

 Udvidelsen  

 af området sker i henhold til Lokalplan L, der er gældende pr. 28. september  

 2005. Udvidelsen sker på baggrund af den af regeringen vedtagne mulighed for  

 udlægning af nye sommerhusgrunde inden for kystnærhedszonen.
Kommunen har  

 vedtaget et samlet rammeområde for området på ca.  

 12 ha  

 incl. veje og stisystemer, med en  

 udstykning af sommerhusgrunde.
 Skatteyder  

 overvejer at afstå jordarealer på i alt  

 6,174 ha, idet den landbrugspligt, der påhviler  

 ejendommen forventes ophævet med Jordbrugskommissionen tilladelse som led i  

 lokalplanens  

 gennemførelse.
 Skatteyder  

 påtænker at sælge arealerne direkte til selskab A eller anden privat investor  

 i  

 forlængelse af en allerede indgået optionsaftale.
 Optionsaftalen  

 er indgået den 5. april 2005. Optionen giver optionstageren en ret men ikke  

 en  

 pligt til at købe de omhandlede arealer til en angiven pris og på de i  

 optionen  

 angivne vilkår i en periode frem til 30. juni 2008.
 Salgssummens  

 størrelse vil ifølge optionsaftalen afhænge af, om salget kan gennemføres  

 skattefrit efter ejendomsavancebeskatningslovens § 11.
 Som følge heraf  

 ønsker skatteyder at få afklaret spørgsmålet om eventuel beskatning af  

 fortjenesten  

 ved overdragelse af jordarealerne til selskab A eller til anden 3. mand.
 Som begrundelse  

 for skattefritagelse henviser skatteyder til følgende:
 Borgmesteren i  

 kommune X har i brev af 16. december 2004 oplyst, at kommunalbestyrelsen på  

 sit  

 møde den 8. december 2004 har vedtaget om nødvendigt at ekspropriere arealer  

 i  

 det pågældende område til sommerhusbyggeri og ferie/fritidsformål.
I brevet anfører  

 borgmesteren bl.a., at "det er af  

 væsentlig betydning for kommunalbestyrelsen, at området til sommerhusbyggeri  

 udbygges i et rimeligt hurtigt tempo af hensyn til den økonomiske og  

 beskæftigelsesmæssige effekt det har på området.
 Udbygningen af  

 sommerhusområderne er naturligvis afhængig af, at kommunen får den nødvendige  

 andel af de 8000 sommerhusgrunde, der er sat i udsigt fra ministeriet.
Endelig  

 beslutning om at erhverve det enkelte areal kan først ske, når der er  

 udarbejdet og godkendt lokalplaner for områderne." I fortsættelse  

 af borgmesterens brev har chefen for teknisk forvaltning fremsendt et brev af  

 15. november 2005, hvori følgende bl.a. anføres:
 "Kommunalbestyrelsen  

 vedtog efter planlovens § 47 om nødvendigt at ekspropriere arealer som kunne  

 være nødvendige for virkeliggørelse af lokalplanerne for sommerhusområderne.
En væsentlig  

 begrundelse for kommunalbestyrelsen var at en udbygning af sommerhusområderne  

 i  

 kommunens yderområder forventedes at have lokaløkonomisk effekt som netop var  

 et af de kriterier, som er anført i Landsplandirektivet for udbygning af  

 sommerhusområder.
Hvis ikke man ville ekspropriere kunne en enkelt lodsejer  

 bremse for virkeliggørelse af Landsplandirektivet." SKAT har fra  

 kommune X modtaget en protokoludskrift fra kommunalbestyrelsens møde den 8.  

 juni 2005 om Forslag til kommuneplantillæg nr.
T og lokalplan L for et nyt  

 sommerhusområde det pågældende sted.
 Det fremgår  

 alene af udskriftet vedrørende spørgsmålet om ekspropriation:
"Det blev  

 samtidigt vedtaget om fornødent at foretage ekspropriation af nødvendigt  

 areal  

 til lokalplans gennemførelse." Kommunaldirektøren  

 har over for SKAT telefonisk uddybet kommunalbestyrelsens  

 ekspropriationshensigt  

 således:
 "Det er af  

 afgørende betydning for kommunalbestyrelsen, at områdets sommerhusbyggeri  

 sker  

 i et hurtigt tempo.
Kommunalbestyrelsen  

 vil derfor ekspropriere det pågældende areal, hvis Hvis  

 kommunalbestyrelsen eksproprierer arealet, vil det ikke ske til fordel for en  

 bestemt privat investor.
Kommunalbestyrelsen vil videresælge arealet til  

 højestbydende 3. mand, der vil sikre opfyldelsen af formålet." Efterfølgende er  

 fremlagt kopi af kommunaldirektørens brev af 28. september 2006 til selskabet  

 A, hvoraf følgende fremgår:
"På given  

 foranledning skal kommune X herved bekræfte, at kommunen indenfor kort tid  

 ville have truffet beslutning om gennemførelse af ekspropriation af de  

 arealer,  

 der er omfattet af Lokalplan L for et sommerhusområde/tillæg nr.
T til  

 kommuneplan 1999-2008 til gennemførsel af lokalplanens formål, såfremt de  

 ikke  

 i august 2006 var blevet afhændet til A ApS (selskab A)." Spørgers eventuelle opfattelse ifølge anmodning og bemærkninger til  

 sagsfremstilling Det er  

 opfattelsen, at en eventuel fortjeneste ved afståelse af arealerne er  

 skattefri  

 i medfør af ejendomsavancebeskatningslovens § 11, 2. punktum.
 Af lokalplan L,  

 § 12, fremgår, at kommunalbestyrelsen kan vedtage ekspropriation af  

 ejendommen,  

 når en sådan vil være af væsentlig betydning for en virkeliggørelse af  

 lokalplanen, hvilket er nødvendig i nærværende sag i mangel af anden  

 frivillig  

 aftale.
 Uanset, at der  

 ikke skatteyder bekendt er truffet beslutning om ekspropriation, vil  

 kommunalbestyrelsen have hjemmel hertil efter planlovens § 47.
 Da skatteyder må  

 påregne, at afståelsen af arealerne vil blive gennemtvunget ved  

 ekspropriation,  

 såfremt en frivillig aftale ikke bliver indgået, og da det ikke i sig selv  

 kan  

 udelukke skattefrihed, at den påtænkte erhverver er en privat investor,  

 medens  

 kompetencen til i givet fald at træffe beslutning om ekspropriation tilkommer  

 kommune X, er betingelsen for skattefrihed opfyldt.
Repræsentanten  

 henviser i det hele til Højesterets bemærkninger i UfR 1995.831H og  

 UfR1996.876H (bem.: tillige offentliggjort som henholdsvis TfS1995.575HR og  

 TfS1996.356HR, jf.
LV 2006-3, afsnit E.J.8).
 Repræsentanten anfører,  

 at da Højesteret i oven nævnte lignende sager har anset kommunalbestyrelsen  

 for  

 kompetent til at træffe beslutning om ekspropriation, forventes et positivt  

 svar uden forbehold.
Betingelsen for  

 skattefrit salg er, at en erhverver efter formålet med erhvervelsen opfylder  

 betingelserne for ekspropriation, jf. ejendomsavancebeskatningslovens § 11,  

 2.  

 pkt.
Efter Højesterets praksis (f.eks.
TfS 1996, 356 H/UfR 1996.876 H)  

 omfatter  

 dette også tilfælde, hvor en anden end den direkte ekspropriationsberettigede  

 erhverver ejendommen, men dog naturligvis stadig sådan, at formålet med  

 erhvervelsen skal berettige til ekspropriation.
Iflg.
Højesteret  

 ".. må det imidlertid være en betingelse for anvendelse af § 11, 2.  

 pkt.,  

 at det på aftaletidspunktet måtte påregnes, at dispositionen ville blive  

 gennemtvunget ved ekspropriation, såfremt en frivillig aftale ikke blev  

 indgået.", jf.
Højesterets præmisser i TfS 1996, 356 H og tilsvarende i  

 sagen TfS 1995, 575 H.
 Dette uddybes  

 ved Skatterådets meddelelse af 29.06.2006 (SKM2006.438.SR). Iflg. meddelelsen  

 skal følgende 2 betingelser være opfyldte, for at  

 ejendomsavancebeskatningslovens § 11, 2. pkt., kan finde anvendelse i et  

 tilfælde som dette:
 I dette tilfælde  

 er begge betingelser ifølge repræsentanten opfyldte:
 Ad 1:
Der foreligger  

 ekspropriationshjemmel i form af vedtagen og offentliggjort lokalplan for  

 området,  

 tillige med vedtaget og offentliggjort tillæg til kommuneplanen.
Dette nævnes  

 i  

 meddelelsen som eksempler på forhold der kan godtgøre, at der foreligger  

 ekspropriationshjemmel.
 Ad 2:
I sagen her er  

 betingelsen efter repræsentantens opfattelse uden tvivl opfyldt, idet  

 kommunalbestyrelsen for kommune X konkret har vedtaget om nødvendigt at  

 ekspropriere arealet.
Repræsentanten henviser til kommunalbestyrelsens  

 protokol  

 af 08.06.2005, hvor vedtagelsen af lokalplanen og tillægget til kommuneplanen  

 fremgår af pkt. 3, sammen med vedtagelsen om - om nødvendigt - at ville  

 ekspropriere arealet.
 Begge de  

 betingelser for brug af ejendomsavancebeskatningslovens § 11, 2. pkt., som  

 opstilles i meddelelsen fra Skatterådet, er således opfyldte.
Der kan ikke i  

 meddelelsen, eller i Højesterets præmisser i de nævnte sager, eller i andre  

 lignende  

 sager, indfortolkes en betingelse om, at den ekspropriationsberettigede  

 erklærer at ville ekspropriere, hvis ikke arealet afstås til en ganske  

 bestemt  

 person.
En sådan betingelse ville efter repræsentantens opfattelse også være  

 unødvendig, idet en hvilken som helst erhverver af ejendommen i et hvilket  

 som  

 helst tilfælde kun kan anvende den i overensstemmelse med det vedtagne formål  

 iflg. lokalplanen.
Efter repræsentantens  

 opfattelse er det uden betydning, hvem ejendommen afstås til som alternativ  

 til  

 en afståelse til den direkte ekspropriationsberettigede (her: kommune X). Det  

 afgørende er efter repræsentantens mening, om alternativet til et salg til  

 denne anden person ville være, at den ekspropriationsberettigede foretager  

 ekspropriation.
Dette må siges at være opfyldt her.
For det første har  

 kommunen  

 med vedtagelsen af lokalplanen for området og det nødvendige  

 kommuneplantillæg,  

 bestemt, at området skal bruges til sommerhusbyggeri.
For det andet har  

 kommunen vedtaget om nødvendigt at ekspropriere området til brug for dette  

 formål, hvis ikke skatteyder frivilligt afstår ejendommen.
Hvilken  

 erhverver, skatteyder herefter afstår ejendommen til, er uden betydning.  

 Forestiller  

 man sig, at skatteyder ville afstå ejendommen til en anden end selskab A,  

 ville  

 vedkommende erhverver være tvunget til at opføre sommerhuse mv. på arealet, i  

 overensstemmelse med lokalplanen, idet kommunen ellers blot ville  

 ekspropriere  

 arealet til dette formål.
I praksis ville det desuden være umuligt at  

 forestille sig, at en anden erhverver ville købe ejendommen til andet formål  

 end sommerhusbyggeri mv., idet lokalplanen naturligvis er tinglyst på  

 ejendommen.
Set fra  

 skatteyders synsvinkel er sagen klar: På baggrund af lokalplanen skal arealet  

 afstås til en køber der erklærer at ville bruge det til sommerhusbyggeri,  

 ellers eksproprieres det af kommunen.
Selskab A kan være en sådan erhverver,  

 men skulle selskabet mod forventning ikke udnytte sin option på køb af  

 arealet,  

 ville enhver anden køber kunne "sikre" skatteyders skattefrihed ved  

 et erhverve arealet til opførelse af sommerhuse mv.
Ifølge  

 repræsentanten er der derfor tale om en indskrænkning af skatteyderens  

 rådighed  

 over ejendommen.
Han har kun én mulighed, nemlig at sælge arealet til det  

 nævnte formål, ellers eksproprierer kommunen ejendommen.
 Betingelserne  

 for skattefrit salg er efter  


  

 SKM2006.438.SKAT  


  

 opfyldte.
Yderligere  

 bemærkninger til sagsfremstillingen SKAT begrunder  

 sin negative indstilling med, at "den frivillige aftale, der skulle  

 træde  

 i stedet for en ekspropriation,  

  

 er indgået før  

 (repræsentantens  

 fremhævelse) betingelserne for, at der kan foreligge en  

 ekspropriationssituation var opfyldt". SKAT henviser i denne forbindelse  

 til, "at den aftale om overdragelse af arealet, som parterne kalder en  

 "option", blev indgået den 5. april 2005. Den endelige vedtagne  

 lokalplan blev offentliggjort den 28. september 2005... ". I den videre  

 indstilling omtaler SKAT konsekvent optionen som "den af parterne  

 indgåede  

 aftale den 5. april 2005 om overdragelsen af arealet", og der  

 argumenteres  

 for, at denne "aftale" ikke kan betragtes som "en såkaldt  

 suspensivt betinget aftale".
Repræsentanten  

 er enig i, at optionen ikke er at betragte som en suspensiv betinget aftale.  

 Den er slet ikke en aftale om overdragelse.
Der er tale om en ensidig  

 forpligtelse, hvorved skatteyder selskab A eller ordre ret til på visse i  

 optionen nærmere opregnede betingelser og indenfor visse i nærmere i optionen  

 opregnede frister at købe den pågældende ejendom.
Skatteyder er således i  

 optionsperioden  

 bundet til at sælge ejendommen til optionshaveren, såfremt denne ønsker at  

 købe, medens optionshaveren ikke på nogen måde er forpligtet til at købe.  

 Dette  

 fremgår i øvrigt udtrykkeligt af optionsaftalens § 10, hvori det hedder, at  

 "optionen giver optionstageren en ret - men ikke en pligt - til at købe  

 den omhandlede ejendom til den i optionen anførte pris og på de i optionen  

 anførte vilkår i en periode frem til 30. juni 2008.
I den  

 foreliggende sag er der juridisk simpelthen ingen forskel på den af  

 skatteydermeddelte  

 salgsoption og et salgstilbud.
Der er endnu ikke tilvejebragt nogen aftale,  

 hverken betinget eller ubetinget, og en sådan aftale ville komme i stand,  

 såfremt optionshaver måtte vælge at udnytte optionen.
Dette har optionshaver  

 gjort i 2006, men altså først længe efter tilvejebringelsen af  

 ekspropriationshjemmelen.
 Det er derfor  

 repræsentantens opfattelse, at spørgsmålet bør besvares med ja.
SKATs afgørelse og begrundelse Efter  

 ejendomsavancebeskatningslovens § 1 medregnes fortjeneste ved afståelse af  

 fast  

 ejendom, der ikke er erhvervet som led i den skattepligtiges næring ved  

 handel  

 med fast ejendom, som udgangspunkt til den skattepligtige indkomst.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning  

 af ekspropriation.
Denne fortjeneste er skattefri efter § 11, 1. pkt., i  

 ejendomsavancebeskatningsloven (EBL). Reglen om skattefritagelse gælder efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
Ifølge TfS 1995,  

 575 HRD, må det efter sammenhængen med EBL § 11, 1. pkt., være en betingelse  

 for anvendelse af EBL § 11, 2. pkt., at det på aftaletidspunktet måtte  

 påregnes, at dispositionen ville blive gennemtvunget ved ekspropriation,  

 såfremt en frivillig aftale ikke blev indgået, jf.
SKM2006. 438.SKAT samt  

 Ligningsvejledningen 2006-3, afsnit  


  

 E.J.2.8  


.
 Betingelserne  

 for skattefritagelse af fortjeneste ved indgåelse af en frivillig aftale om  

 afståelse af et jordareal med en anden erhverver end den  

 ekspropriationsberettigede, er herefter:
 Efter planlovens  

 § 47, stk. 1, kan kommunalbestyrelsen ekspropriere fast ejendom, der tilhører  

 private, eller private rettigheder over fast ejendom, når ekspropriationen  

 vil  

 være af væsentlig betydning for at sikre gennemførelsen af en byudvikling i  

 overensstemmelse med kommuneplanen eller for virkeliggørelsen af en lokalplan  

 eller en byplanvedtægt.
 Det er en  

 forudsætning for anvendelsen af § 47, stk. 1, i planloven som hjemmel til  

 ekspropriation med henblik på virkeliggørelsen af en lokalplan, at  

 lokalplanen  

 er vedtaget og offentliggjort på det pågældende tidspunkt.
Den frivillige  

 aftale, der skulle træde i stedet for en ekspropriation, er indgået før  

 betingelserne for, at der kan foreligge en ekspropriationssituation var  

 opfyldt.
På denne baggrund kan fritagelsesbestemmelsen i  

 ejendomsavancebeskatningslovens EBL § 11, 2. pkt. ikke finde anvendelse.
 Der er herved  

 blevet henset til, at den aftale om overdragelse af arealet, som parterne  

 kalder en "option", blev indgået den 5. april 2005. Den endelig  

 vedtagne lokalplan blev offentliggjort den 28. september 2005, og på mødet  

 den  

 8. juni 2005 traf kommunalbestyrelsen beslutning om, at kommunen ville  

 gennemføre ekspropriation, hvis lodsejeren ikke selv iværksatte udstykning af  

 sommerhusområde, eller hvis vedkommende ikke afstod arealet til en erhverver,  

 der ville gøre det samme.
Den af parterne  

 indgående aftale den 5. april 2005 om overdragelsen af arealet, kan ikke  

 betragtes som en såkaldt suspensivt betinget aftale, idet den eneste  

 betingelse,  

 der skal opfyldes på et senere tidspunkt er, at køberen gentager sit ønske om  

 at erhverve arealet.
Der er den 5. april 2005 indgået en aftale, hvor det på  

 aftaletidspunkt er overskueligt, hvad der bliver aftalens indhold.
Det eneste  

 der er særligt ved aftalen er, at køber har betinget sig en fortrydelsesret.  

 Det forhold, at parterne betegner aftalen som en "option" ændrer  

 ikke  

 ved, at der foreligger en købeaftale, hvor erhververen på et senere tidspunkt  

 får lejlighed til at bekræfte ønsket om at erhverve arealet eller fortryde.
 Under henvisning  

 til ovenstående er det SKATs opfattelse, at betingelsen om, at der er formel  

 hjemmel til at ekspropriere ejendommen på aftaletidspunktet, der er en af  

 forudsætningerne for skattefritagelse efter § 11, 2. pkt., i  

 ejendomsavancebeskatningsloven,  

 ikke kan anses for opfyldt.
 SKAT indstiller  

 derfor, at spørgsmålet besvares med et nej.
Skatterådets afgørelse og begrundelse Skatterådet er  

 ikke enig i SKATs begrundelse.
 Skatterådet  

 finder efter en konkret vurdering af den fremlagte købsaftale, at den  

 opfylder  

 betingelserne for rent skattemæssigt at blive anset for en option.
 Det er  

 imidlertid Skatterådets opfattelse, at betingelserne for skattefritagelse  

 efter  

 § 11, 2. pkt., i ejendomsavancebeskatningsloven af fortjeneste ved indgåelse  

 af  

 en frivillig aftale med selskab A ikke er opfyldt i nærværende sag.
Som det fremgår  

 af ovenstående, er det bl.a. en betingelse for skattefritagelse, at det på  

 aftaletidspunktet må kunne påregnes, at ekspropriation  

  

 vil ske  

 i mangel  

 af frivillig aftale, dvs. at den eksproprierende myndighed skal udvise vilje  

 til at ekspropriere.
Der skal foreligge  

 ekspropriationsrealitet.
 Skatterådet skal  

 henvise til udskrift af kommunalbestyrelsens beslutningsprotokol af 8. juni  

 2005, hvoraf bl.a. følgende fremgår:
"Drøftelse  

 af forslag til kommuneplantillæg nr.
T og lokalplan L for et nyt  

 sommerhusområde.
 Området er  

 udlagt bag eksisterende sommerhusområde og vest for vej F og indeholder et  

 antal  

 nye grunde, fællesareal og afgrænsende beplantning.
 Af redegørelsen  

 fremgår, at planerne ikke skal miljøvurderes.
Forvaltningens  

 indstilling Forvaltningen  

 foreslår, at Udvalget indstiller til økonomiudvalget og kommunalbestyrelsen  

 at  

 forslagene godkendes til offentlig fremlæggelse og planerne ikke  

 miljøvurderes.
Udvalget for  

 Teknik og Miljøs beslutning 31. maj 2005 Forslaget  

 indstilles til kommunalbestyrelsens godkendelse med rettelser i h.t.  

 rettelsesbladet  

 indarbejdet.
 Kommunalbestyrelsens  

 beslutning 08.06.2005.
 Udvalget for  

 Teknik og Miljø's indstilling blev tiltrådt.
Det blev  

 samtidigt vedtaget om fornødent at foretage ekspropriation af nødvendigt  

 areal  

 til lokalplans gennemførelse.  

  

 " Det er  

 Skatterådets vurdering, at kommunalbestyrelsens udtalelse om  

 ekspropriationsvilje er så generel og diffus, at den ikke er tilstrækkelig  

 præcis til at opfylde kravet om tilkendegivelse af en meget konkretiseret  

 vilje  

 til at ekspropriere ejendommen, hvis der ikke indgås en frivillig aftale om  

 overdragelsen.
Beslutningen fra kommunalbestyrelsen siger intet om, at det er  

 væsentligt at ekspropriere lige netop denne ejendom.
Hertil kommer, at den  

 formelle hjemmel til at ekspropriere på baggrund af en offentliggjort  

 lokalplan  

 først eksisterer den 28. september 2005.
 Det sår også  

 tvivl om kommunens vilje til at ekspropriere, at denne endnu ikke har  

 iværksat  

 ekspropriation i relation til en anden lodsejer i udstykningsområdet, hvor en  

 aftaleerhverver ikke har udnyttet sin option til at erhverve arealet.
Samlet finder  

 Skatterådet således, at betingelserne for skattefritagelse efter § 11, 2.  

 pkt.,  

 i ejendomsavancebeskatningsloven ikke er opfyldt på aftaletidspunktet,  

 allerede  

 fordi kommunalbestyrelsen på dette tidspunkt ikke har udtrykt en konkret og  

 præcis vilje om at ekspropriere ejendommen, hvis den frivillige aftale ikke  

 indgås.
Ved ekspropriation omfattet af planlovens § 47 er det særligt  

 påkrævet,  

 at ekspropriationsvilje og -realitet er konkret og aktuel.
Svaret er  

 bindende for skattemyndighederne i følgende periode Svaret er  

 bindende for skattemyndighederne i 5 år.
