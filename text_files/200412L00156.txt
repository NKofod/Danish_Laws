Fremsat den 16. december 2004 af  

 Aage Frandsen (SF) og Anne Baastrup (SF) Forslag til Lov  

 om ændring af straffeloven (Ophævelse af  

 blasfemibestemmelsen) § 1 I straffeloven, jf. lovbekendtgørelse nr. 960 af 21. september  

 2004, foretages følgende ændring:
 1.  


  

 § 140  

  

 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Til § 1 Den såkaldte blasfemibestemmelse i § 140, som er en overlevering  

 fra Christian Vs Danske Lov fra 1683, og som blev indsat i straffeloven  

 i  

 1866, er tiden løbet helt fra.
Derfor har SF også ved forskellige  

 lejligheder,  

 bl.a. da diskussionen om blasfemibestemmelsen var fremme i 1970erne,  

 argumenteret for, at bestemmelsen ikke hører hjemme i straffeloven.
Med  

 indførelsen af den såkaldte racismebestemmelse i straffelovens § 266 b i  

 1939,  

 som blev væsentligt udvidet i 1971 og revideret i 1987, er der efter  

 forslagsstillerne  

 en tilstrækkelig og bedre beskyttelse af grupper af personer, der kan føle  

 sig  

 truede, forhånede eller nedværdigede, end § 140 giver mulighed for.
Dertil  

 kommer,  

 at § 266 b ikke alene beskytter i forbindelse med religion, men også i  

 forbindelse  

 med race, hudfarve, national og etnisk oprindelse eller seksuel orientering.
Til § 2 Det foreslås, at loven træder i kraft dagen efter  

 bekendtgørelsen i Lovtidende.
Det betyder, at sager, der eventuelt rejses  

 inden  

 dette tidspunkt, vil kunne blive behandlet efter den nuværende § 140.
Skriftlig fremsættelse Aage Frandsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af straffeloven. (Ophævelse af blasfemibestemmelsen).
(Lovforslag nr.
L 156).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende ret Gældende formulering Lovforslaget § 140.  

  

 Den, der offentligt driver spot med  

 eller forhåner noget her i landet lovligt bestående religionssamfunds  

 troslærdomme eller gudsdyrkelse, straffes med bøde eller fængsel indtil 4  

 måneder.
§ 1 I straffeloven, jf. lovbekendtgørelse nr. 960 af 21. september  

 2004, foretages følgende ændring:
 1.  


  

 § 140  

  

 ophæves.
