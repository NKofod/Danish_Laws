 På given foranledning skal Styrelsen oplyse følgende om adgang og  

 deltagerstøtte til deltagere i arbejdsmarkedsuddannelser, hvor uddannelsen er  

 startet i 1996, men afsluttes efter at lovændringen er trådt i kraft den 1.  

 januar 1997:
 1. For deltagere på kompetencegivende uddannelser  

 efter lovens § 3, nr. 1 gælder følgende:
 Deltageren kan afslutte det konkrete kursus, som er startet inden  

 den 1. januar 1997 og kan modtage godtgørelse, forudsat betingelserne herfor  

 i øvrigt er til stede.
Hvis en person efter den 1. januar 1997 ønsker at deltage på en  

 kompetencegivende uddannelse, skal deltageren opfylde  

 adgangsbetingelserne i henhold til bekendtgørelse nr. 623 af 28. juni 1996 om  

 adgang og deltagerstøtte ved deltagelse i arbejdsmarkedsuddannelser.
Dette  

 gælder også, selv om personen før den 1. januar 1997 har tilmeldt sig flere  

 kurser, som først afvikles i 1997.
 2. For deltagere i EI-kurser efter lovens § 3, nr. 2  

 gælder følgende:
 Deltageren kan afslutte kurset og vil i 1996 være berettiget til  

 elevstøtte og kan efter den 1. januar 1997 modtage elevstøtte, også i  

 eventuelle praktikperioder.
 3. For deltagere i særligt tilrettelagte uddannelser  

 for ledige (P47 og LAMU og lignende) efter lovens § 3, nr. 3 gælder følgende:
 Deltageren kan afslutte den konkrete uddannelse/uddannelsesforløb, som er  

 startet inden 1. januar 1997 og modtage godtgørelse i såvel 1996 som 1997,  

 forudsat betingelserne herfor i øvrigt er til stede.
 4. For deltagere i arbejdsmarkedsuddannelser efter  

 lovens § 3, nr. 1-3 som ikke er fyldt 20 år den 1. januar 1997 gælder  

 følgende:
 Deltagere, som er startet på en arbejdsmarkedsuddannelse inden den 1.  

 januar 1997, kan gennemføre den påbegyndte uddannelse.
