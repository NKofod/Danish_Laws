 Hermed følger eksemplarer af lovbekendtgørelse nr. 29 af 24. januar 1979  

 om sømandsskat.
 I lovbekendtgørelsen er medtaget de ændringer, som er gennemført ved lov  

 nr. 193 af 3. maj 1978 om ændring af forskellige skattelove (Morarenter  

 m.v.), lov nr. 281 af 8. juni 1978 om ændring af forskellige skattelove  

 (Medhjælpende ægtefælle) og lov nr. 538 af 1. november 1978 om  

 udskrivningsprocenten og personfradragene for kalenderåret 1979 og om ændring  

 af forskellige skattelove (Regulering af beløbsgrænser).
 Ændringslovene har medført ændringer i følgende paragraffer:
Ad 1) Til § 5, stk. 1 Det i bestemmelsen omhandlede sømandsfradrag på 520 kr. månedlig er med  

 virkning fra og med lønningsåret 1979 forhøjet til 600 kr. månedlig.
Ad 2) Til § 5, stk. 4 Det i bestemmelsen omhandlede udenrigsfartfradrag på 700 kr. månedlig er  

 med virkning fra og med lønningsåret 1979 forhøjet til 900 kr. månedlig.
Ad 3) Til § 7, stk. 1 Med virkning fra og med lønningsåret 1979 beregnes sømandsskatten på  

 grundlag af den månedlige indtægt om bord - afrundet nedad til nærmeste  

 kronebeløb, der kan deles med 20 - efter følgende satser:
 Af de første 7.100 kr. svares 38 pct.
 af de næste 5.680 kr. svares 57 pct.
 af resten svares 64 pct.
 Ændringen må ses i sammenhæng med den ved lov nr. 538 af 1. november 1978  

 gennemførte ændring af reguleringsmåden for skalatrinene i  

 statsindkomstskatteskalaen ved beskatning i land.
Ad 4) Til § 7, stk. 4 og stk. 5 Med virkning fra og med lønningsåret 1979 er personfradragene efter § 7,  

 stk. 4 og stk. 5, forhøjet til henholdsvis 1.280 kr. månedlig og 2.420 kr.  

 månedlig.
 For lønningsåret 1979 skal de i § 7, stk. 4 og stk. 5, omhandlede  

 personfradrag, efter regulering i medfør af udskrivningslovens § 4, forhøjes  

 med 50 kr. månedlig.
 Forhøjelserne må ses i sammenhæng med den ved lov nr. 538 af 1. november  

 1978 gennemførte ændring af reguleringsmåden for personfradrag i  

 statsskatteskalaen ved beskatning i land.
Ad 5) Til § 7, stk. 7 Med virkning fra og med indkomståret 1978 anvendes de særlige regler i  

 kildeskattelovens § 37A, stk. 1, 2. og 3. pkt., om beskatning af medhjælpende  

 ægtefælle ikke, hvis en af ægtefællerne i løbet af det pågældende lønningsår  

 har gjort tjeneste om bord.
 Ændringen er en følge af den ved lov nr. 281 af 8. juni 1978 gennemførte  

 ændring af kildeskattelovens § 37A, hvorefter de hidtidige regler om  

 beskatning af medhjælpende hustru er omdannet til regler om medhjælpende  

 ægtefælle.
Ad 6) Til § 22, stk. 2 Den i bestemmelsen omhandlede rentesats ved for sen indbetaling af  

 sømandsskat er forhøjet fra 1 pct. til 1,3 pct. pr. måned.
 Forhøjelsen har virkning for beregningen af renter for tiden fra og med 1.  

 juli 1978.
Ad 7) Til § 28, stk. 2 og stk. 3 Med virkning fra og med lønningsåret 1979 udgør den kommunale andel af den  

 af sømanden i lønningsåret betalte sømandsskat 55 pct. af skatten i det  

 omfang, den ikke overstiger 25.600 kr., og 45 pct. af den overskydende skat.
Det nævnte beløb på 25.600 kr. reguleres efter reglerne i  

 udskrivningslovens § 4, 1.-4. pkt., hvilket for lønningsåret 1979 svarer til  

 28.000 kr.
Det beløb, der fremkommer ved reguleringen, afrundes opad til  

 nærmeste kronebeløb, der kan deles med 100.
 Ændringen er en konsekvens af den ved lov nr. 538 af 1. november 1978  

 gennemførte ændring af reguleringsmåden for personfradragene og skalatrinene  

 i statsindkomstskatteskalaen ved beskatning i land.
