 Den 24. april 1998 blev han afsluttet fra neurologisk afdeling.
Egen læge seponerede gradvis behandlingen, idet hun skrev til den  

 institution, hvor manden boede, at det var normale EEG-målinger.
Hun  

 kontaktede en psykiatrisk afdeling og fik skriftlig vejledning i behandling  

 af manden.
Overlægen bemærkede, at  hun skulle være  

 opmærksom på, at behandling med neuroleptika kunne sænke  

 krampetærsklen.
 Efter seponering af Lamcital skete der en øgning af  

 anfaldsfrekvensen, og mandens psykiske tilstand forværredes med  

 affektudbrud og absencer, der førte til fald.
 Den 21. oktober 1998 meddelte boinstitutionen  

 Embedslægeinstitutionen, at man ikke havde et betryggende samarbejde  

 med lægen, og den 26. november1998 frasagde lægen sig  

 patienten.
Indberetning af seponering af  

 epilepsimedicin Patientklagenævnet fandt anledning til kritik af lægen.
 Nævnet lagde vægt på, at manden havde epilepsi, og at  

 lægen ved seponering af medicinen ikke var tilstrækkelig  

 opmærksom på de EEG-målinger, der var blevet udført  

 på sygehuset.
 Yderligere lagde nævnet vægt på, at der i forbindelse  

 med seponeringen af Lamictal skete en øgning i frekvensen af anfald  

 med kramper og absencer, samt at lægen ordinerede behandling med  

 neuroleptika, uanset at hun havde modtaget vejledning om, at der ved denne  

 behandling var en øget risiko for kramper.
