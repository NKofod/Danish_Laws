(Til de statslige og kommunale  

 skattemyndigheder) Indledning Formålet med dette cirkulære er at give retningslinier for  

 administrationen af reglerne om selvangivelsespligten og for adgangen til at  

 indhente ligningsoplysninger i kontroløjemed.
Anvendelsen af  

 kontrolbestemmelserne i eventuelle straffesager omtales ikke i dette  

 cirkulære.
Reglerne i skattekontrolloven om indberetningspligter og om  

 strafansvar omtales heller ikke.
 Cirkulæret skal bl.a. ses i lyset af lov nr. 1104 af 20/12 1995, hvorved  

 afsnit I i skattekontrolloven blev ændret.
 Hvor andet ikke er nævnt, er paragrafhenvisningerne til  

 skattekontrolloven, jf. lovbekendtgørelse nr. 61 af 8/2 1996, som ændret ved  

 lov nr. 306 af 24/4 1996 og lov nr. 399 af 22/5 1996.
I cirkulæret omtales Sagsudlægningsbekendtgørelsen.
Det er bekendtgørelse  

 nr. 527 af 17/6 1996.
 I cirkulæret omtales ikke ansættelsen af den skattepligtige formue, fordi  

 formuebeskatningen er ophævet med virkning fra og med indkomståret 1997.
Indholdsfortegnelse 1. Selvangivelsespligten, jf. § 1 2. Fritagelse for selvangivelsespligten, jf. § 2 3. Regnskabspligten, jf. § 3 4. Hovedaktionæroplysninger, jf. § 3 A 5. Selvangivelsesfrister, jf. § 4 6. Sanktioner ved manglende selvangivelse, jf. § 5 7. Indhentelse af oplysninger fra den skattepligtige,  

 jf. § 6 m.fl.
 8. Indhentelse af oplysninger fra tredjemand, jf. § 8  

 C, § 8 D og § 8 G, stk. 1, m.fl.
 9. Ikrafttræden m.v.
1. Selvangivelsespligten, jf. § 1 1.1. Efter § 1, stk. 1 , skal enhver, der er skattepligtig her til  

 landet, overfor skattemyndighederne årligt selvangive sin indkomst, hvad  

 enten den er positiv eller negativ.
Dette gælder også, hvis årets indkomst er  

 nul.
 Denne almindelige selvangivelsespligt omfatter både fysiske og juridiske  

 personer.
 Personer, der får tilsendt en selvangivelsesblanket, der er fortrykt med  

 skattemyndighedernes oplysninger om den pågældendes indkomstforhold, jf. § 4,  

 stk. 5, er også omfattet af den almindelige selvangivelsespligt.
Efter § 1, stk. 2 , fastsættes selvangivelseskravene af  

 skatteministeren efter indstilling fra Ligningsrådet.
Det sker i praksis ved  

 skatteministerens godkendelse af årets selvangivelsesblanketter, men det kan  

 også ske ved udstedelse af en bekendtgørelse herom.
Efter § 1, stk. 4 , er selvangivelsespligten ikke afhængig af, om  

 den skattepligtige får tilsendt en selvangivelse.
Selvangivelsespligten  

 består således, selvom den skattepligtige ikke har modtaget en  

 selvangivelsesblanket.
I selvangivelsespligten ligger, at den skattepligtige skal vedgå de  

 selvangivne oplysninger.
Derfor er der hidtil stillet krav om, at  

 selvangivelsen underskrives.
Den tekniske udvikling har imidlertid medført,  

 at selvangivelse i dag kan foretages på andre måder end på papir, f.eks.  

 elektronisk.
Derfor er skatteministeren nu efter § 1, stk.3 ,  

 bemyndiget til efter indstilling fra Ligningsrådet at bestemme, at  

 selvangivelsen skal underskrives eller vedgås på anden særlig måde.
Et sådant  

 vedgåelseskrav vil i praksis fremgå af selvangivelsesblanketten eller  

 vejledningsmaterialet hertil.
Har skatteministeren ikke stillet særlige vedgåelseskrav - og foreligger  

 der ikke en særlig lovregulering af forholdet som nævnt i § 4, stk. 5 (eller  

 har den skattepligtige ikke af egen drift vedgået selvangivelsen ved sin  

 underskrift) - så foreligger der ingen selvangivelse.
I disse tilfælde finder  

 § 16 i skattekontrolloven anvendelse, hvorefter den skattepligtige - under  

 strafansvar - har 4 uger til at reagere på en for lav indkomstansættelse.
I selvangivelsespligten ligger ikke kun en pligt til at oplyse den  

 kommunale skattemyndighed om sine indkomstforhold, men også en pligt til  

 efter anmodning at redegøre for grundlaget for de selvangivne oplysninger,  

 således at den kommunale skattemyndighed får mulighed for at bedømme  

 kvaliteten af de selvangivne oplysninger.
Dette gælder også skattepligtige,  

 der er omfattet af ordningen med fortrykte selvangivelser, jf. § 4, stk. 5.
2. Fritagelse for selvangivelsespligten, jf. § 2 Efter § 2 er skattepligtige i visse tilfælde fritaget for  

 selvangivelsespligten.
 Derudover kan der i de enkelte love være fastsat særligt lempelige regler  

 for opfyldelse af selvangivelsespligten, jf. t.eks. § 15 i  

 fondsbeskatningsloven, hvorefter selvangivelsespligten i visse tilfælde kan  

 opfyldes ved en erklæring om ikke at have haft indkomst af en nærmere angiven  

 art eller størrelse i indkomståret.
3. Regnskabspligten, jf. § 3 Efter § 3, stk. 1 , kan skatteministeren efter indstilling fra  

 Ligningsrådet foreskrive regnskabspligt for fysiske personer, der udøver  

 erhverv, eller for juridiske personer.
Det er dog en forudsætning, at de  

 pågældende ikke er bogføringspligtige eller pålagt en egentlig regnskabspligt  

 efter anden lovgivning.
Bemyndigelsen er udnyttet ved § 1 i bekendtgørelse  

 nr. 141 af 26. februar 1992 om skattemæssige krav til regnskabsgrundlaget og  

 årsopgørelsen.
 Pålægges en sådan regnskabspligt, finder bogføringslovens regler om  

 pligten til at opbevare regnskabsmateriale anvendelse på dette  

 regnskabsmateriale.
 Manglende overholdelse af en regnskabspligt efter § 3, stk. 1, er  

 strafsanktioneret efter § 17.
 Efter § 3, stk. 2 , skal selvangivelsespligtige, der er bogførings-  

 eller regnskabspligtige, udover at selvangive indkomst tillige indgive et  

 skattemæssigt årsregnskab for den senest afsluttede regnskabsperiode til den  

 kommunale skattemyndighed.
Bogføringspligtige er de fysiske eller juridiske personer, der er omfattet  

 af bogføringsloven.
Regnskabspligtige er de fysiske eller juridiske personer,  

 der enten er pålagt regnskabspligt af skatteministeren efter § 3, stk. 1,  

 eller som er pålagt en egentlig regnskabspligt efter anden lovgivning.
Efter § 3, stk. 3 , skal årsregnskabet opfylde de mindstekrav, som  

 skatteministeren fastsætter, jf. bekendtgørelse nr. 141 af 26. februar 1992  

 om skattemæssige krav til regnskabsgrundlaget og årsregnskabet.
Derudover  

 skal visse af disse skattepligtige efter § 5 i den nævnte bekendtgørelse  

 afgive supplerende selvangivelses- og regnskabsoplysninger til brug for en  

 elektronisk behandling af disse data.
 Efter § 3, stk. 4 , sanktioneres manglende overholdelse af  

 regnskabskrav efter § 3, stk. 2 og 3, som udgangspunkt på samme måde som  

 manglende overholdelse af selvangivelsespligten, jf. nedenfor under punkt 6.
Efter § 3, stk. 5 , 1. pkt., skal regnskabsmaterialet, der ligger  

 til grund for det skattemæssige årsregnskab, opbevares her i landet.  

 Bestemmelsen skal ses i lyset af bestemmelsen i bogføringsbekendtgørelsen om  

 opbevaring af regnskabsmaterialet her i landet.
Opbevaringskravet efter § 3,  

 stk. 5, omfatter derfor kun dem, der ikke er omfattet af bogføringsloven.
De,  

 der er omfattet af bogføringsloven, skal opbevare regnskabsmateriale efter  

 bogføringslovens regler.
 Opbevaringspligten gælder vejledende i 5 år efter udløbet af det  

 pågældende regnskabsår (regnskabsperiode). Dette gælder også de tilfælde,  

 hvor regnskabsåret ikke er sammenfaldende med indkomståret.
 Opbevaring af regnskabsmateriale i Grønland eller på Færøerne anses ikke  

 for opbevaring her i landet.
 Manglende overholdelse af opbevaringspligten er strafsanktioneret efter §  

 17.
 Efter § 3, stk. 5, 2. pkt., kan selvangivelsespligtige, der driver  

 virksomhed i udlandet, i det omfang der efter det pågældende lands regler er  

 pligt til at opbevare hele eller dele af regnskabsmaterialet der, opfylde  

 opbevaringskravet her i landet med en genpart af det i udlandet pligtmæssigt  

 opbevarede regnskabsmateriale.
Efter § 3, stk. 5, 3. pkt., kan skatteministeren helt eller delvis fritage  

 for opbevaringspligten efter 1. og 2. pkt., hvis særlige omstændigheder taler  

 derfor.
Denne kompetence er efter Sagsudlægningsbekendtgørelsen udlagt til  

 den lokale told- og skatteregion, for Københavns og Frederiksberg kommuner  

 til det pågældende skattedirektorat, med klageadgang til Told- og  

 Skattestyrelsen.
Dispensationskompetencen er tænkt anvendt på tilfælde, hvor den pågældende  

 kun er skattepligtig her til landet i en kort periode, f.eks. efter  

 kulbrinteskatteloven.
En fritagelse for opbevaringspligten bør kun gives for  

 få år ad gangen og eventuelt betinges af, at en genpart af materialet eller  

 relevante dele heraf opbevares her i landet.
 I det følgende omtales pligten til at indgive regnskabsoplysninger m.v.  

 kun i det omfang, den fraviger de almindelige regler for selvangivelse.
4. Hovedaktionæroplysninger, jf. § 3 A 4.1. Efter § 3 A, stk. 3, skal visse selskaber, der er hjemmehørende her i  

 landet, vedlægge selvangivelsen identifikationsoplysninger om hovedaktionærer  

 i selskabet.
 Bestemmelsen i § 3 A, stk. 3, er suppleret med en bestemmelse i § 3 A,  

 stk. 1, hvorefter den enkelte aktionær, der har en hovedaktionærstatus som  

 nævnt i bestemmelsen, har en pligt til at oplyse selskabet herom inden en  

 måned efter denne status indtræden, herunder give de fornødne  

 identifikationsoplysninger.
Oplysninger som nævnt i § 3 A, stk. 1 og 3, kan efter § 9 fremtvinges ved  

 pålæg af daglige bøder.
Om kompetencen henvises til nedenfor under punkt 7.7.
 Manglende overholdelse af pligterne efter § 3 A, stk. 1 og 3, er  

 strafsanktioneret ved § 14.
5. Selvangivelsesfrister, jf. § 4 5.1. Efter § 4, stk. 1 , skal fysiske personer, herunder  

 hovedaktionærer, selvangive senest den 1. maj i året efter indkomstårets  

 udløb.
Fysiske personer, der er bogførings- eller regnskabspligtige, samt  

 deres ægtefæller - for så vidt de er samlevende som nævnt i § 4 i  

 kildeskatteloven - kan dog vente med at selvangive indtil den 1. juli.
Disse  

 frister gælder også for skattepligtige dødsboer.
Ved fastlæggelse af indkomståret anvendes samme princip som i  

 skattestyrelseslovens § 4, stk. 1, og § 35, stk. 1, dvs. at for fysiske  

 personer med et indkomstår, der ikke er sammenfaldende med kalenderåret,  

 regnes selvangivelsesfristen i forhold til det kalenderår, som indkomståret  

 træder i stedet for.
Regnskabsåret 1/7 1995 - 30/6 1996 svarer således til  

 indkomståret 1996.
Efter § 4, stk. 2 , skal juridiske personer, bortset fra  

 skattepligtige dødsboer, selvangive senest 6 kalendermåneder efter  

 indkomstårets udløb, dvs. uafhængigt af antallet af dage i den enkelte  

 kalendermåned.
Udløber indkomståret i perioden 1. januar til 31. marts, er  

 selvangivelsesfristen den 1. juli.
 Der gælder særlige frister for selvangivelse i forbindelse med ophør af  

 skattepligt, jf. bl.a. § 5 i selskabsskatteloven og kapitel 5 i  

 bekendtgørelse nr. 873 af 17. oktober 1994 om visse ligningslovsregler m.v.
Selvangivelse er som udgangspunkt først foretaget, når selvangivelsen er  

 kommet frem til den kommunale skattemyndighed.
Selvangivelsen skal således -  

 for at være rettidig - som udgangspunkt være kommet frem til den kommunale  

 skattemyndighed på fristdagen.
Dog anses en selvangivelse for rettidig, hvis  

 den er kommet frem til den kommunale skattemyndighed inden normal kontortids  

 begyndelse dagen efter fristdagen, (vejledende inden kl. 8). Det samme gælder  

 en selvangivelse, der på fristdagen er indleveret rettidigt til  

 postbesørgelse med postvæsenet (Post Danmark), således at selvangivelsen -  

 under normale omstændigheder - ville blive modtaget af den kommunale  

 skattemyndighed fra postvæsenet med den ordinære post den følgende dag.
Efter § 4, stk. 3 , udskydes selvangivelsesfristen til den følgende  

 søndag, hvis selvangivelsesfristen ellers ville udløbe en fredag eller en  

 lørdag.
Det betyder, at en selvangivelse, der i disse tilfælde afleveres til  

 den kommunale skattemyndighed inden normal kontortids begyndelse den følgende  

 mandag, er rettidig.
 Udløber selvangivelsesfristen en helligdag eller dagen før en helligdag,  

 anses en selvangivelse for rettidig, hvis den modtages i kommunen den  

 følgende hverdag (dog ikke lørdag) enten før kl. 8 eller med den ordinære  

 post.
5.2. Efter § 4, stk. 4 , kan skatteministeren give henstand  

 med selvangivelsen, hvis særlige omstændigheder taler herfor.
Denne  

 kompetence er efter Sagsudlægningsbekendtgørelsen udlagt til den kommunale  

 skattemyndighed med klageadgang til den lokale told- og skatteregion.
Der gives kun henstand efter anmodning fra en skattepligtig og kun på  

 grundlag af en konkret bedømmelse af, om der foreligger sådanne særlige  

 omstændigheder for netop denne skattepligtige, at henstand er berettiget.
Der  

 er ikke hjemmel til generelt at give en gruppe af skattepligtige henstand med  

 selvangivelsen.
Henstand kan kun gives, hvis særlige forhold taler herfor.
Sådanne særlige  

 forhold er vejledende kun omstændigheder, der skyldes den  

 selvangivelsespligtiges forhold, og ikke omstændigheder, der skyldes en  

 medhjælps forhold.
Det er den skattepligtige, der skal dokumentere  

 tilstedeværelsen af de særlige forhold, der begrunder henstand.
 Henstand gives, hvis der ikke kan selvangives rettidigt, f.eks. på grund  

 af sygdom eller fordi oplysninger, der er nødvendige for selvangivelsen, ikke  

 kan fremskaffes til tiden, f.eks. hvis regler om international sambeskatning  

 nødvendiggør brug i selvangivelsen af oplysninger fra udlandet, og disse  

 oplysninger ikke kan fremskaffes rettidigt.
 Derimod gives henstand eksempelvis ikke i tilfælde af en uhensigtsmæssig  

 arbejdstilrettelæggelse.
 Efter forarbejderne til lov nr. 1104 af 20. december 1995 skal det ved  

 administrationen af henstandskompetencen tillægges betydning, at  

 selvangivelsesfristen for fysiske personer, der er bogførings- eller  

 regnskabspligtige, er forlænget med tre uger (fra 10/6 til 1/7), hvorfor der  

 bør stilles strengere krav end hidtil (dvs. efter hidtidig lovgivning og ikke  

 efter hidtidig praksis, der har været varierende) til imødekommelse af  

 henstandsanmodninger fra denne gruppe af selvangivelsespligtige.
 Træffes der beslutning om at efterkomme en anmodning om henstand, skal  

 beslutningen og grundlaget for beslutningen anføres i kommunens sag om den  

 pågældende skattepligtiges skatteansættelse for det pågældende indkomstår.
Afslag på en anmodning om henstand er en forvaltningsafgørelse omfattet af  

 reglerne i forvaltningsloven.
Dette indebærer bl.a., at afslaget skal  

 begrundes og at der skal gives klagevejledning.
Derimod er det normalt ikke  

 nødvendigt at foretage en høring af den skattepligtige før afgørelsen  

 træffes, idet de oplysninger om sagens faktiske omstændigheder, der indgår i  

 beslutningsgrundlaget, normalt alene hidrører fra den skattepligtige.
Det skal i øvrigt bemærkes, at en anmodning om henstand ikke har  

 opsættende virkning.
Selvangivelsesfristen er således først udskudt, når en  

 afgørelse herom er truffet.
 5.3. Efter § 4, stk. 5 , kan selvangivelsespligtige, som  

 modtager en selvangivelsesblanket, der er udfyldt af skattemyndighederne,  

 undlade at indgive selvangivelse, hvis de anvendte oplysninger er korrekte og  

 fyldestgørende.
 Der er ikke her tale om, at de pågældende skattepligtige fritages for den  

 almindelige selvangivelsespligt efter § 1, men blot om at de pågældende  

 skattepligtige tilbydes denne selvangivelsesform.
Afgrænsningen af, hvem der er omfattet af denne ordning med fortrykte  

 selvangivelser, foretages ikke efter, hvem der får tilsendt en  

 selvangivelsesblanket, der er udfyldt af skattemyndighederne, men efter om  

 felterne på selvangivelsesblanketten dækker den pågældendes  

 selvangivelsespligt.
Skattemyndighederne kan ikke på forhånd vide, om de, der  

 tilsendes en fortrykt selvangivelsesblanket, kun har haft indkomst m.v. af  

 den art, der er felter til på blanketten.
Afgrænsningen har bl.a. betydning  

 for administrationen af skattetillægget efter § 5, stk. 1, jf. nedenfor under  

 punkt 6.1.
Har den skattepligtige eksempelvis udenlandsk indkomst, falder den  

 pågældende udenfor ordningen med fortrykte selvangivelser.
Men selvangives  

 rettidigt, f.eks. ved at vedlægge den fortrykte selvangivelsesblanket  

 oplysningen om den udenlandske indkomst og indgive selvangivelsen til  

 skattemyndigheden senest 1. maj, beregnes naturligvis intet skattetillæg.
6. Sanktioner ved manglende selvangivelse, jf. § 5 6.1. Selvangives ikke rettidigt, jf. § 4, beregnes efter § 5, stk.  

 1 , et skattetillæg på 200 kr. for hver dag selvangivelsesfristen er  

 overskredet, dog højst 5.000 kr. i alt.
Dette gælder også afgivel-se af det  

 skattemæssige årsregnskab, jf. § 3, stk. 2-4. Skattetillægget tilfalder  

 staten.
 Ved opgørelsen af skattetillægget anvendes fristreglerne, der er omtalt  

 ovenfor under punkt 5.1. Er selvangivelsesfristen eksempelvis mandag, den 1.,  

 og selvangives først den følgende mandag, den 8., således at kommunen  

 modtager selvangivelsen denne dag enten før kl. 8 eller med den ordinære  

 post, så beregnes et skattetillæg på 800 kr.
 Der kan kun beregnes eet skattetillæg for en selvangivelsespligtig for et  

 indkomstår.
 Skattetillægget administreres på alle måder som en statsskat, herunder i  

 relation til forfaldstidspunkt, procenttillæg, forrentning og opkrævning.  

 Tillægget udskrives således på årsopgørelsen.
Anvendelsen af reglerne om skattetillæg forudsætter, at den kommunale  

 skattemyndighed registrerer tidspunktet for modtagelsen af en selvangivelse,  

 der ikke er foretaget rettidigt.
Dette gøres ved - i forbindelse med  

 modtagelsen - at anføre modtagelsestidspunktet på selvangivelsen og  

 eventuelle bilag, herunder et eventuelt årsregnskab.
 Der beregnes ikke skattetillæg for personer, der er omfattet af ordningen  

 med fortrykte selvangivelser, jf. § 4, stk. 5, og ovenfor under punkt 5.3.  

 Det er normalt ikke muligt i disse tilfælde at afgøre, om der er selvangivet  

 rettidigt, idet en manglende reaktion på den tilsendte fortrykte  

 selvangivelse, ved selvangivelsesfristens udløb registreres som en  

 selvangivelse i overensstemmelse med det fortrykte.
 I tilfælde, hvor der er indgivet »en selvangivelse«, og det  

 efterfølgende viser sig, at den er så mangelfuld, at den ikke kan anses for  

 en behørig selvangivelse, således at der efter § 5, stk. 3, er grundlag for  

 at foretage en skønsmæssig ansættelse, skal der også beregnes skattetillæg.
Registrering af en selvangivelse, der ikke er indkommet rettidigt, med  

 deraf følgende beregning af skattetillæg, er en forvaltningsafgørelse  

 omfattet af reglerne i forvaltningsloven.
Dette indebærer bl.a., at  

 afgørelsen skal begrundes og indeholde en vejledning om at der kan klages  

 over afgørelsen til told- og skatteregionen, for Københavns og Frederiksberg  

 kommuner til det pågældende skattedirektorat (til brug hvis den  

 selvangivelsespligtige er uenig i, at der overhovedet skal beregnes et  

 skattetillæg eller i opgørelsen af fristoverskridelsen).
Reglerne i skattestyrelsesloven finder ikke anvendelse.
En klage over et  

 skattetillæg for ikke rettidig selvangivelse behandles således adskilt fra en  

 eventuel klage over skatteansættelsen.
 Endvidere bør der vejledes om muligheden for at søge om hel eller delvis  

 eftergivelse af tillægget (til brug hvis den selvangivelsespligtige ikke er  

 uenig i skattetillægget, men alligevel ønsker en fritagelse).
Skatteministeren kan efter ansøgning helt eller delvis fritage for  

 skattetillæg, hvis særlige omstændigheder taler herfor.
Denne kompetence er  

 efter Sagsudlægningsbekendtgørelsen udlagt til den kommunale skattemyndighed  

 med klageadgang til den lokale told- og skatteregion.
 Kriteriet for at eftergive et skattetillæg er formelt det samme som  

 kriteriet for at give henstand med en selvangivelse, jf. ovenfor under punkt  

 5.2.
Dertil skal der tages hensyn til den skattepligtiges økonomiske formåen,  

 således at skattepligtige med en ringe indkomst eller formue alene af denne  

 grund vil kunne få nedsat tillægget, sml. kriterierne efter §§ 73 B-73 D i  

 kildeskatteloven.
Der gøres dog den vejledende undtagelse, at skattetillægget  

 for selvangivelsespligtige fysiske personer halveres, hvis den  

 selvangivelsespligtiges skatteansættelse viser en skattepligtig indkomst for  

 det pågældende indkomstår, der ikke overstiger bundfradraget for  

 mellemskatten efter § 6 a i personskatteloven (134.500 kr. i 1996).
6.2. Uafhængigt af skattetillægget efter § 5, stk. 1, for ikke at  

 selvangive rettidigt, kan skatteministeren efter § 5, stk. 2 , pålægge  

 daglige bøder til fremtvingelse af en selvangivelse.
Tilsvarende gælder for  

 det skattemæssige årsregnskab, jf. § 3, stk. 2-4.
 Denne kompetence er efter Sagsudlægningsbekendtgørelsen udlagt til den  

 kommunale skattemyndighed med klageadgang til den lokale told- og  

 skatteregion.
Den daglige bøde pålægges den selvangivelsespligtige.
Er den  

 selvangivelsespligtige en juridisk person, pålægges bøden denne eller den  

 person, der har det øverste ansvar for, at den juridiske person opfylder  

 selvangivelsespligten.
Det er en forudsætning for pålæg af daglige bøder, at den  

 selvangivelsespligtige forud og med et passende varsel, vejledende 14 dage,  

 er underrettet skriftligt, f.eks. ved anbefalet brev, om at daglige bøder  

 kræves fra en i skrivelsen angiven dato, hvis ikke der er selvangivet inden  

 da.
Skrivelsen skal indeholde oplysning om størrelsen af den daglige bøde, og  

 der bør tages forbehold for en eventuel senere forhøjelse af bøden.
 Størrelsen af den daglige bøde beror på et konkret skøn over den  

 selvangivelsespligtiges forhold, men bøden bør fastsættes til mindst 200 kr.
 Størrelsen af krævede daglige bøder kan forhøjes med en uges varsel, hvis  

 den hidtil fastsatte daglige bøde ikke har givet det ønskede resultat.
 Ved fastsættelsen af størrelsen af daglige bøder skal der generelt tages  

 hensyn til den pågældende selvangivelsespligtiges økonomiske formåen, jf.  

 bl.a. retsplejelovens § 509 om opretholdelse af et beskedent hjem, og længden  

 af det tidsrum, selvangivelsesfristen er overskredet.
Der er udpantningsret for den daglige bøde, og bøden kan inddrives ved  

 indeholdelse i løn m.v. efter reglerne i § 73 i kildeskatteloven.
Bøden  

 inddrives af kommunen.
Bøderne tilfalder staten.
Inddrevne bøder afregnes  

 månedligt overfor de statslige told- og skattemyndigheder.
Bøderne inddrives løbende.
Kan bøderne ikke inddrives, kan ikke betalte  

 bøder kræves afsonet efter § 17 i lov om ikrafttræden af borgerlig straffelov  

 m.m.
Anmodning om afsoning fremsættes tidligst, når bøder for mindst 10 dage  

 ikke har kunnet inddrives.
Anmodning om afsoning indgives skriftligt til  

 politimesteren i den politikreds, hvor den skattepligtige bor.
 Når den krævede selvangivelse indgår, skal inddrivelsesmyndigheden - i  

 tilfælde af afsoning tillige politimesteren - straks underrettes telefonisk,  

 og efterfølgende skriftligt derom.
Den skattemyndighed, der har pålagt daglige bøder, kan eftergive bøderne,  

 når særlige forhold taler herfor.
Afslag på en eftergivelsesanmodning kan  

 påklages ligesom beslutningen om at pålægge daglige bøder, jf. ovenfor.
6.3. Den kommunale skattemyndighed har pligt til at skatteansætte  

 skattepligtige, uanset om der er indgivet en selvangivelse eller ej.
I  

 sidstnævnte tilfælde kan den kommunale skattemyndighed blive nødt til at  

 foretage skatteansættelsen ved et skøn over den pågældendes indkomst det  

 pågældende år, jf. § 5, stk. 3 .
En skønsudøvelse skal foretages så virkelighedsnært som muligt.
Der skal  

 således tilstræbes et skøn, der på det foreliggende grundlag er mindst ligeså  

 rigtigt som andre mulige skøn.
 Skønnet skal dels sammensættes af skøn over de enkelte indkomst- og  

 fradragskomponenter, dels af et skøn over rigtigheden af det samlede skøn  

 (summen af delkomponenterne).
Ved denne skønsudøvelse har skattemyndigheden som udgangspunkt ikke pligt  

 til at indhente oplysninger fra andre end den skattepligtige selv.
Der er som  

 udgangspunkt ikke pligt til at indhente oplysninger fra tredjemand, det være  

 sig fra en anden offentlig myndighed eller fra en privat virksomhed.  

 Grundlaget for skønnet vil således typisk være tidligere års selvangivelser  

 m.v., forskudsregistreringen og indberettede oplysninger.
Omstændighederne  

 vil dog ofte kunne tale for, at der søges oplysninger fra tredjemand, jf.  

 nedenfor under punkt 8.
 Kommer den skattepligtige med en selvangivelse efter at skatteansættelsen  

 er foretaget, beror det på klage- og genoptagelsesreglerne i  

 skattestyrelsesloven, hvorvidt skatteansættelsen skal ændres.
 7. Indhentelse af oplysninger fra den skattepligtige,  

 jf. § 6 m.fl.
 7.1. Efter § 3 skal selvangivelsespligtige, der er bogførings- eller  

 regnskabspligtige, sammen med selvangivelsen indgive et skattemæssigt  

 årsregnskab.
 Denne pligt efter § 3 til regnskabsaflæggelse overfor skattemyndighederne  

 er ved § 6 suppleret med bestemmelser om:
 Stk. 1-3 Pligt til efter anmodning at indsende sit regnskabsmateriale med  

 bilag for såvel tidligere som for det løbende regnskabsår og andre  

 dokumenter, der kan have betydning for skatteligningen.
 Stk. 4  Pligt til at lade skattemyndighederne gennemgå  

 det nævnte regnskabsmateriale m.v. i virksomheden og foretage opgørelse af  

 kassebeholdning m.v.
 Stk. 5  Pligt til at lade skattemyndighederne foretage  

 opgørelse og vurdering i virksomheden af lagerbeholdninger, besætning,  

 inventar, maskiner og andet driftsmateriel.
 7.2. Afgrænsningen af skattepligtige, der er omfattet af de  

 enkelte bestemmelser i § 6, er forskellig.
Pligterne efter § 6, stk. 1 og 2, omfatter regnskabsførende personligt  

 erhvervsdrivende og regnskabsførende juridiske personer, herunder  

 skattepligtige dødsboer, uanset om de er regnskabspligtige eller ej.
Føres  

 således frivilligt et egentligt regnskab af en personligt erhvervsdrivende  

 eller af en juridisk person, påhviler indsendelsespligten også denne.
Pligterne efter § 6, stk. 3 og 4, omfatter derimod kun regnskabsførende  

 erhvervsdrivende, men uanset om det er erhvervsdrivende fysi-ske eller  

 erhvervsdrivende juridiske personer.
Regnskabsførende juridiske personer, der  

 ikke er erhvervdrivende, er således ikke omfattet af disse bestemmelser, sml.  

 § 6, stk. 1 og 2.
 Pligterne efter § 6, stk. 5, omfatter alle erhvervsdrivende, uanset om de  

 er regnskabsførende eller ej.
 Om afgrænsningen af kredsen af erhvervsdrivende personer henvises til  

 punkt 3 i cirkulære nr. 129 af 4. juli 1994 om personskatteloven.
7.3. Kontrolbestemmelserne i § 6 må kun anvendes, hvis der af  

 hensyn til skatteligningen er rimelig grund dertil.
Der skal således være et  

 konkret ligningsmæssigt kontrolbehov, for at bestemmelserne kan anvendes.  

 Bestemmelserne kan ikke anvendes udelukkende til at foretage tilfældige  

 stikprøver (»fisketure«).
Det er den enkelte skattemyndighed, der afgør kontrolbehovet.
Vægrer nogen  

 sig ved at efterkomme en anmodning om indsendelse af regnskabsmateriale m.v.  

 efter § 6, stk. 1 eller 2, afgøres det efter § 9 af den lokale told- og  

 skatteregion, for Københavns og Frederiksberg kommuner det pågældende  

 skattedirektorat, med klageadgang til Told- og Skattestyrelsen, jf.  

 Sagsudlægningsbekendtgørelsen, om der er pligt dertil.
Under hensyn til de sanktioner, der kan være forbundet med ikke at  

 efterkomme en kontrolbeslutning efter § 6, stk. 1 eller 2, jf. nedenfor under  

 punkt 7.7., er en sådan kontrolbeslutning en forvaltningsafgørelse, hvorpå  

 forvaltningslovens regler finder anvendelse.
Det vil dog normalt ikke kunne  

 kræves, at en sådan kontrolbeslutning begrundes på anden måde end ved en  

 henvisning til de relevante bestemmelser i § 6.
Kontrolbestemmelserne i § 6 kan ikke kun anvendes ved kontrol af den  

 erhvervsdrivendes/regnskabsførendes egne skattemæssige forhold, men også ved  

 kontrol af andres skattemæssige forhold.
Skattemyndighederne kan således  

 anvende kontrolbestemmelserne i § 6 til udelukkende at foretage en kontrol  

 hos den erhvervsdrivende/regnskabsførende af andre end dennes skattemæssige  

 forhold.
En sådan kontrol af andres skattemæssige forhold begrænses ikke af  

 bestemmelserne i § 8 C, § 8 D eller § 8 G, jf. nedenfor under punkt 8. Bl.a.  

 under hensyn til de ulemper for den erhvervsdrivende/regnskabsførende, der er  

 forbundet med kontrollen, bør en særskilt kontrol af andres skattemæssige  

 forhold kun foretages, hvis der foreligger et helt særligt behov herfor.
Se  

 tillige nedenfor under punkt 8.4.
Kontrolbestemmelserne i § 6 kan - isoleret set - kun anvendes til kontrol  

 af skatteligningen af skattepligtige her til landet.
Forskellige love om  

 dansk deltagelse i internationalt skattesamarbejde fraviger dog dette  

 udgangspunkt.
 Kontrolbestemmelserne efter § 6 fortrænger som udgangspunkt eventuelle  

 lovhjemlede tavshedsbestemmelser, jf. dog nedenfor under punkt 8.5.
 7.4. Det regnskabsmateriale med bilag, der efter § 6 kan kræves  

 adgang til, er det regnskabsmæssige grundlag for årsregnskabet, herunder de  

 dokumenter hvorefter de enkelte grundposteringer foretages i bogholderiet.  

 Bestemmelsen omfatter regnskabsmateriale med bilag for såvel tidligere som  

 for det løbende regnskabsår.
Derudover er der efter § 6 adgang til »andre dokumenter, der kan have  

 betydning for skatteligningen«.
Det er i forarbejder til bestemmelsen  

 eksemplificeret ved »korrespondance, kontrakter, revisionsbemærkninger  

 og kalkulationer«.
Mere almindeligt kan disse dokumenter beskrives som  

 dokumenter, der er af betyd-ning for skatteligningen af den pågældende  

 erhvervsdrivende/regnskabsførende, eller for skatteligningen af andre.
Som  

 eksempler kan nævnes revisionsprotokoller, aktionær- eller  

 anpartshaverfortegnelser og aktionær- eller anpartshaveroverenskomster.
 Der kan kun kræves adgang til materiale, der tilhører den skattepligtige.  

 Eksempelvis kan der ikke kræves adgang til den skattepligtiges revisors  

 arbejdsnotater m.v.
Adgangen efter § 6 til regnskabsmateriale m.v. består uanset hvilken form,  

 materialet foreligger i.
Der er således også adgang til materiale, der  

 foreligger i elektronisk form.
 Efter § 6, stk. 8, omfatter skattemyndighedernes adgang til  

 regnskabsmateriale m.v., der foreligger i elektronisk form, også en  

 elektronisk adgang til disse oplysninger, dvs. at skattemyndighederne har ret  

 til at koble sig op til det anlæg i virksomheden, hvori disse oplysninger er.  

7.5. Ved benyttelsen af kontrolbestemmelserne i § 6 skal der tages  

 hensyn til, at den erhvervsdrivende ikke hindres i at udføre sin daglige  

 virksomhed.
Ved anvendelsen af § 6, stk. 1-3, skal skattemyndigheden så vidt muligt  

 angive, hvilket regnskabsmateriale der ønskes.
Regnskabsmateriale skal kun  

 indsendes i det omfang, skattemyndighederne anmoder derom.
På den anden side  

 indeholder bestemmelserne i § 6, stk. 1-3, ikke en pligt for den  

 regnskabsførende til at udfinde bestemte bilag fra regnskabet eller til at  

 udfærdige særlige oversigter over regnskabsoplysninger efter  

 skattemyndighedernes anmodning.
Bestemmelserne i § 6, stk. 4 og 5, om kontrol i virksomheden giver alene  

 myndighederne adgang til kontrol på den ejendom og i de lokaler, hvorpå eller  

 hvori virksomheden drives.
Dette gælder også lokaler, hvori virksomhedens  

 regnskaber opbevares.
Virksomhedsbesøg skal så vidt muligt foretages indenfor normal  

 forretningstid.
Virksomhedsbesøg må kun foretages af embedsmænd, der er  

 forsynet med fornøden legitimation.
Hvor det er muligt, skal virksomhedsbesøg foretages efter forudgående  

 aftale med virksomheden og i samarbejde med denne.
Uanmeldt virksomhedsbesøg  

 skal være undtagelsen.
7.6. Efter § 6, stk. 6, skal politiet yde bistand, hvis den  

 erhvervsdrivende undlader at give skattemyndighederne adgang efter § 6, stk.  

 4 og 5, til virksomheden.
Afgørelse om tilkaldelse af politiet træffes af den  

 lokale told- og skatteregion, for Københavns og Frederiksberg kommuner  

 tillige af det pågældende skattedirektorat, samt af Told- og Skattestyrelsen.
Der skal foreligge en helt ekstraordinær situation, hvis politiet skal  

 være med fra starten af et virksomhedsbesøg.
Dette forudsætter, at der er en  

 begrundet formodning for, at adgangen vil blive nægtet, eller at der på grund  

 af kontrollens særlige karakter vil opstå problemer, som kræver politiets  

 tilstædeværelse.
Politiet må kun tilkaldes, hvis betingelserne herfor klart er til stede.  

 Skattemyndighederne formulerer den opgave, der skal løses.
Politiet afgør, om  

 opgaven er gennemførlig, og på hvilken måde opgaven skal løses.
Politiets  

 opgave er alene at overvinde fysiske hindringer for kontrollens  

 gennemførelse.
 Såfremt den pågældende erhvervsdrivende/regnskabsførende afviser krav om  

 adgang til materiale, der ikke kan betegnes som regnskabsmateriale, må denne  

 del af kontrollen udskydes til afgørelse af, om spørgsmålet skal tages op som  

 en mulig overtrædelse af straffebestemmelserne i skattekontrollovens afsnit  

 III eller straffeloven, eller om materialet skal rekvireres efter § 6, stk.  

 1-3.
7.7. Efter § 6, stk. 7, kan en erhvervsdrivende/regnskabsførende,  

 der undlader at efterkomme et pålæg efter § 6, stk. 1 eller 2, om at udlevere  

 regnskabsmateriale m.v., ansættes skønsmæssigt.
En skønsmæssig ansættelse  

 efter denne bestemmelse forudsætter imidlertid, at den hindrede efterprøvelse  

 af regnskabsmaterialet i væsentlig grad svækker troværdigheden af  

 selvangivelsen.
 Udlevering af et regnskabsmateriale m.v. efter § 6, stk. 1 eller 2, kan  

 fremtvinges ved pålæg af daglige bøder efter § 9. Kompetencen efter § 9 er  

 efter Sagsudlægningsbekendtgørelsen udlagt til den lokale told- og  

 skatteregion, for Københavns og Frederiksberg kommuner til det pågældende  

 skattedirektorat, med klageadgang til Told- og Skattestyrelsen.
 Manglende opfyldelse af pligter efter § 6, stk. 1 eller 2, er  

 strafsanktioneret efter § 14.
7.8. Som nævnt ovenfor under punkt 1.1. indebærer den almindelige  

 selvangivelsespligt en pligt til efter anmodning at redegøre for grundlaget  

 for de selvangivne oplysninger.
Dette kan indebære, at den skattepligtige  

 efter anmodning skal indsende dokumentation eller andet  

 sandsynliggørelsesmateriale vedrørende selvangivne oplysninger til  

 skattemyndighederne.
I disse tilfælde og i tilfælde som nævnt i § 6, stk. 1-3, hvor  

 dokumentationsmateriale rekvireres, skal skattemyndigheden orientere den  

 skattepligtige om resultatet af undersøgelsen, hvis det modtagne materiale  

 ikke giver anledning til en ansættelsesændring.
Underretningen skal  

 vejledende gives senest 3 måneder efter materialets modtagelse.
Er  

 undersøgelsen ikke afsluttet - eller en ansættelsesændring ikke varslet - på  

 dette tidspunkt, skal der orienteres om at undersøgelsen endnu ikke er  

 afsluttet, og om at den skattepligtige vil blive orienteret om resultatet af  

 undersøgelsen, når denne er afsluttet.
 Skønnes undersøgelsen allerede på tidspunktet for rekvireringen af  

 dokumentationsmaterialet at ville vare mere end 3 måneder, kan  

 skattemyndigheden i stedet allerede på dette tidspunkt meddele den  

 skattepligtige dette, med oplysning om at der vil blive underrettet om  

 undersøgelsens resultat, når det foreligger.
 7.9. Udover bestemmelsen i § 6 finder bestemmelserne i § 8 C, § 8  

 D og § 8 G, stk. 1, anvendelse ved ligningskontrol af den skattepligtige  

 selv, jf. nedenfor under punkt 8.2.
 8. Indhentelse af oplysninger fra tredjemand, jf. § 8  

 C, § 8 D og § 8 G, stk. 1, m.fl.
8.1. Det forekommer, at det ikke er muligt atfå en oplysning, der er af  

 væsentlig betydning for kontrol af en skatteansættelse, herunder spørgsmål om  

 skattepligt, eller en skatteberegning, fra den skattepligtige selv.
Det kan  

 skyldes, at den skattepligtige ikke er i besiddelse af oplysningen eller ikke  

 kan fremskaffe oplysningen indenfor rimelig tid, eller at et kontrolformål  

 vil forspildes, hvis oplysningen skal indhentes fra den skattepligtige selv.  

 Derfor er skattemyndighederne bemyndiget til i et vist omfang at rekvirere  

 oplysninger til brug for ligningsarbejdet fra andre end den skattepligtige  

 selv.
Det drejer sig om:
 § 8  C Oplysninger fra erhvervsdrivende, det være sig  

 fysiske eller juridiske personer, dels om den omsætning, den pågældende har  

 haft med eller formidlet for andre erhvervsdrivende, dels om arbejde, den  

 pågældende har udført for eller ladet udføre hos andre erhvervsdrivende.
 De nævnte oplysningstyper er nærmere specificeret i § 8 C, 2. pkt.
 For produktions- og indkøbs- eller salgsforeninger og lignende  

 erhvervsorganisationer omfatter oplysningspligten også organisationens  

 mellemværende af den nævnte art med sine mellemmer.
§ 8  D Oplysninger fra offentlige myndigheder og andre  

 juridiske personer samt fra partrederier.
Bestemmelsen specificerer ikke,  

 hvilke oplysninger, der kan kræves, men det forudsættes alene at være  

 oplysninger, som den pågældende er i besiddelse af som et normalt led i  

 virksomheden.
 Oplysning om forhold som nævnt i § 8 C kan dog ikke rekvireres efter § 8 D  

 i videre omfang end nævnt i § 8 C.
Værdipapircentraler kan kun afkræves oplysninger om hvilket institut, der  

 er kontoførende for nærmere angivne personer eller som kontofører nærmere  

 angivne papirer.
Oplysninger fra værdipapircentraler kan kun kræves af de  

 statslige told- og skattemyndigheder.
§ 8  G stk. 1 Oplysninger fra vekselerere, advokater  

 og andre personligt erhvervsdrivende, der som led i deres virksomhed  

 forvalter midler eller udlåner penge.
Drives den nævnte virksomhed i  

 selskabsform, finder § 8 D anvendelse.
 Oplysning kan kun kræves om nærmere i bestemmelsen angivne forhold.
8.2. Bestemmelserne i § 8 C, § 8 D og § 8 G, stk. 1, finder ikke  

 kun anvendelse ved kontrol af tredjemands skattemæssige forhold, men tillige  

 ved kontrol af de i de pågældende bestemmelser nævnte oplysningspligtiges  

 skattemæssige forhold.
I disse tilfælde finder punkt 7.8. tilsvarende  

 anvendelse.
8.3. Bestemmelserne i § 8 D og § 8 G, stk. 1, finder - isoleret  

 set - kun anvendelse på oplysninger til brug for skatteligningen af  

 skattepligtige her til landet.
Forskellige love om dansk deltagelse i  

 internationalt skattesamarbejde fraviger dog dette udgangspunkt.
 8.4. Kontrolbestemmelserne efter § 8 D og § 8 G, stk. 1, må kun  

 anvendes, hvis det er af væsentlig betydning for skatteligningen.  

 Kontrolbestemmelserne efter § 8 C må kun anvendes, hvis der er rimelig grund  

 dertil.
 Denne adgang til at rekvirere oplysninger fra tredjemand må ikke anvendes,  

 hvis oplysningen uden væsentligt tab af kontroleffektivitet kan fås direkte  

 fra den skattepligtige selv, herunder fremskaffes af den skattepligtige selv.  

 Det har sammenhæng med dels at den skattepligtige har et krav på at få  

 behandlet sin sag uden unødvendig indblanding af tredjemand, dels hensynet  

 til et fortroligt forhold mellem tredjemand og dennes kunder, og dels  

 hensynet til de omkostninger for tredjemand, der er forbundet med at opfylde  

 et sådant oplysningskrav.
 Vedrørende sidstnævnte forhold skal opmærksomheden være henledt på, at den  

 pågældende oplysningspligtige ikke hindres i at få dækket de med  

 oplysningspligtens opfyldelse forbundne omkostninger hos den skattepligtige,  

 hvorom oplysning søges (kunden).
Det er den enkelte skattemyndighed, der afgør kontrolbehovet.
Vægrer nogen  

 sig ved at efterkomme en anmodning efter § 8 C, § 8 D eller § 8 G, stk. 1,  

 afgøres det efter § 9 af den lokale told- og skatteregion, for Københavns og  

 Frederiksberg kommuner det pågældende skattedirektorat, med klageadgang til  

 Told- og Skattestyrelsen, jf, Sagsudlægningsbekendtgørelsen, om der er pligt  

 dertil.
 Under hensyn til de sanktioner, der kan være forbundet med ikke at  

 efterkomme en kontrolbeslutning efter § 8 C, § 8 D eller § 8 G, stk. 1, jf.  

 nedenfor under punkt 8.6., er en sådan kontrolbeslutning en  

 forvaltningsafgørelse, hvorpå forvaltningslovens regler finder anvendelse.  

 Det vil dog normalt ikke kunne kræves, at en sådan kontrolbeslutning  

 begrundes på anden måde end ved en henvisning til de relevante bestemmelser i  

 § 8 C, § 8 D eller § 8 G, stk. 1.
 Den enkelte skattemyndigheds adgang til at rekvirere oplysninger fra  

 tredjemand vedrører alene en adgang til at rekvirere oplysninger om  

 navngivne, det være sig navngivne fysiske eller navngivne juridiske personer.  

 Ønskes oplysninger om unavngivne, typisk masseoplysninger, har alene  

 Ligningsrådet kompetence til at træffe beslutning herom.
 8.5. Ved afgørelsen af om en oplysning skal rekvireres fra  

 tredjemand, skal det indgå, hvilken karakter den ønskede oplysning har.  

 Således må oplysninger som nævnt i forvaltningslovens § 28, stk. 1, om  

 enkeltpersoners rent private forhold kun rekvireres, hvis et nødvendigt  

 kontrolbehov ikke kan opfyldes på anden måde.
 8.6. En oplysning fra tredjemand kan fremtvinges ved pålæg af  

 daglige bøder efter § 9. Kompetencen eller § 9 er efter  

 Sagsudlægningsbekendtgørelsen udlagt til den lokale told- og skatteregion,  

 for Københavns og Frederiksberg kommuner til det pågældende skattedirektorat,  

 med klageadgang til Told- og Skattestyrelsen.
 I øvrigt er manglende overholdelse af oplysningspligterne efter § 8 C, § 8  

 D eller § 8 G, stk. 1, strafsanktioneret efter § 14.
8.7. En anmodning om oplysninger direkte fra tredjemand skal så  

 vidt mulig fremsættes skriftligt og være underskrevet af lederen af den  

 skattemyndighed, der rekvirerer oplysningen, eventuelt efter delegation fra  

 denne.
I skrivelsen skal det anføres, om oplysningen har været søgt  

 fremskaffet fra den skattepligtige selv eller om denne har givet en  

 bemyndigelse til at rekvirere oplysningen.
8.8. Der ydes som udgangspunkt ikke tredjemand vederlag for at  

 opfylde oplysningspligterne.
I ganske særlige tilfælde, hvor det er forbundet  

 med betydelige omkostninger for tredjemand at opfylde et oplysningskrav, vil  

 spørgsmålet om vederlæggelse kunne rejses overfor Told- og Skattestyrelsen.
 9. Ikrafttræden m.v.
 9.1. Cirkulæret træder i kraft den 1. november 1996. Punkt 5 og 6 har  

 virkning fra og med indkomståret 1995.
 9.2. Samtidig ophæves:
