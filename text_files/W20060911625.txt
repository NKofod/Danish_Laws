 Et  

 massemedie har som led i den redaktionelle proces på egen hånd ret til at  

 forkorte og redigere i manuskripter til læserbreve og debatindlæg, såfremt  

 skribentens opfattelse trods sådanne forkortelser og redigering fremstår som  

 uforvansket.
Det  

 ville efter nævnets opfattelse have været ønskeligt, at det fremgik af  

 bladet,  

 at der var tale om et forkortet indlæg.
Det havde endvidere været ønskeligt,  

 at  

 det allerede af indledningen til det bragte indlæg klart var fremgået, at  

 dette  

 kun vedrørte medicinering af svært psykisk syge personer i eget hjem og ikke  

 psykisk syge generelt.
Konklusionen i det redigerede indlæg omfattede  

 imidlertid  

 korrekt alene gruppen af svært psykisk syge.
På denne baggrund fandt nævnet  

 ikke, at klagers budskab fremstod som forvansket efter den redigering, som  

 Nordjyske Stiftstidende havde foretaget i hendes indlæg.
 Det  

 kunne endvidere ikke antages at have karakter af forvanskning, at de første  

 sætninger i det oprindelige indlæg var blevet bortredigeret.
 Nævnet  

 fandt herefter, at der ikke var grundlag for at udtale kritik i sagen.
Kendelse  

 fra Pressenævnet i sag 2005-6-270 [K] har klaget til  

 Pressenævnet over et læserbrevsindlæg bragt i Nordjyske Stiftstidende den 8.  

 december 2005, idet hun mener, at god presseskik er tilsidesat.
1. Sagsfremstilling [K] havde anmodet Nordjyske  

 Stiftstidende om at bringe følgende læserbrev i bladet:
Dejligt at se at Nordjyske  

 laver en hel side om problemet kemisk tvang, i anledningen af den kommende  

 psykiatrilov! Opkomlingen [A]s synspunkter er, som jeg ser det klart et  

 udtryk  

 for det liberale standpunkt, mindste middel og laveste fællesnævner, nemlig  

 medicinsk tvang i eget hjem, til de kroniske syge og vanskeligste patienter!  

 Her er den erfarne og fagligt dygtige [B], milevidt fra førstnævnte læge og  

 psykiaters standpunkt.
Der er klart et problem med de svært syge i eget hjem,  

 idet alt flyder, i værste fald er køkkenvasken stoppet, bordet flyder med  

 dåseaffald,  

 muggent brød og deslige, og hvide mus farer op og ned af væggene, resten af  

 lejligheden lugter også og er nedgroet kaos.
Da disse mennesker er meget  

 lukkede og malfungerende, er det absolut en dårlig ide, blot at fylde dem med  

 antipsykotika, det er den medicin der som oftest bliver brugt som tvang, idet  

 denne medicin kan fremkalde kemisk depression, som kræver en sideordnet  

 behandling.
Enhver kan jo sige sig selv, at det vasker gulvene sig ikke af,  

 eller sengetøjet bliver skiftet.
Desuden kan man nemt forestille sig at en  

 masse sindslidende og psykotiske mennesker, vil blive drevet mere eller  

 mindre  

 på flugt, fra deres hjem, idet de frygter, at politiet dukker op, og de  

 konfronteres med tvangsmedicinering.
Fornuften og forstanden taler heldigvis  

 bl.a. gennem [C], her i Nordjylland for, en human og bredspektret  

 løsningsmodel, for de svært psykisk syge! Den 8. december 2005 bragte  

 Nordjyske Stiftstidende under overskriften Find en human løsning  

 følgende  

 indlæg:
Psykiatri: Da psykisk syge  

 er meget lukkede og malfungerende, er det absolut en dårlig idé blot at fylde  

 dem med antipsykotika.
Den bliver ofte brugt som tvang, idet den kan  

 fremkalde  

 kemisk depression, som kræver en sideordnet behandling.
Man kan nemt  

 forestille  

 sig en masse sindslidende og psykotiske mennesker bliver drevet mere eller  

 mindre på flugt fra deres hjem, idet de frygter, at politiet dukker op, og de  

 konfronteres med tvangs-medicinering.
Fornuften og forstanden taler heldigvis  

 bl.a. gennem [C], her i Nordjylland for, en human og bred-spektret  

 løsningsmodel,  

 for de svært psykisk syge! [K] [D] 2. Parternes synspunkter [K] har anført, at god  

 presseskik er tilsidesat, idet det ikke er alle psykisk syge, hun i sit  

 oprindelige indlæg har beskrevet som lukkede og malfungerende  sådan  

 som indlægget  

 fejlagtigt fremtræder efter Nordjyske Stiftstidendes redigering  men  

 kun de  

 kronisk syge og svageste.
Forkortelsen af hendes indlæg er endvidere udtryk  

 for  

 politisk censur.
Nordjyske Stiftstidende har  

 anført, at redaktionen forbeholder sig ret til at forkorte i indsendte  

 læserbreve,  

 men at læserbrevene naturligvis ikke censureres.
Den forkortede version af  

 læserbrevet dækker på udmærket vis det synspunkt, som er kommet til udtryk i  

 det oprindeligt indsendte indlæg.
 I sagens behandling har  

 følgende nævnsmedlemmer deltaget:  

 Lene Pagter Kristensen,  

 Finn Rowold, Lene Sarup og Kirsten Dyregaard.
 3. Pressenævnets afgørelse og  

 begrundelse:
 Et massemedie har som led i  

 den redaktionelle proces på egen hånd ret til at forkorte og redigere i  

 manuskripter til læserbreve og debatindlæg, såfremt skribentens opfattelse  

 trods sådanne forkortelser og redigering fremstår som uforvansket.
Det ville efter nævnets  

 opfattelse have været ønskeligt, at det fremgik af bladet, at der var tale om  

 et forkortet indlæg.
Det havde endvidere været ønskeligt, at det allerede af  

 indledningen til det bragte indlæg klart var fremgået, at dette kun vedrørte  

 medicinering af svært psykisk syge personer i eget hjem og ikke psykisk syge  

 generelt.
Konklusionen i det redigerede indlæg omfatter imidlertid korrekt  

 alene gruppen af svært psykisk syge.
På denne baggrund finder nævnet ikke, at  

[K]s budskab fremstår som forvansket efter den redigering, som Nordjyske  

 Stiftstidende har foretaget i hendes indlæg.
 Det kan endvidere ikke  

 antages at have karakter af forvanskning, at de første sætninger i det  

 oprindelige  

 indlæg er blevet bortredigeret.
 Nævnet finder herefter, at  

 der ikke er grundlag for at udtale kritik i sagen.
