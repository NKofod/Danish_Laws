Bekendtgørelse om fleksjobordning  

 vedrørende selvejende institutioner under Socialministeriet I medfør af tekstanmærkning nr. 104 på § 15 i  

 finansloven for 2000 fastsættes:
 § 1. Ifølge tekstanmærkning nr. 104  

 på § 15 i finansloven for 2000 er selvejende institutioner, der i  

 henhold til lov modtager driftstilskud fra staten, samt selvejende  

 institutioner, hvor mindst 50 pct. af institutionernes ordinære  

 driftsudgifter dækkes af tilskud fra staten, omfattet af den statslige  

 refusionsordning for fleksjob, jf. finanslovens § 07.17.03.  

 Fleksjobordning i staten.
 Stk. 2. Tekstanmærkningen omfatter følgende  

 selvejende institutioner:
1)	Kofoeds Skole 2)	Døvefilm Video 3)	Center for Ligebehandling af Handicappede 4)	Center for Små Handicapgrupper 5)	Dansk Ungdomsklubseminarium 6)	Center for forebyggende og socialt arbejde med prostituerede 7)	Center for selvmordsforskning 8)	Støttecenter mod Incest i Danmark 9)	Videncenter for Socialpsykiatri 10)	Videncenter om Alkohol 11)	Udrykningsholdet 12)	Center for frivilligt socialt arbejde, Odense 13)	Formidlingscenter for socialt arbejde i Ribe, Ringkjøbing og  

 Vejle amter 14)	Formidlingscenter Nord, Aalborg 16)	Formidlingscenter Storkøbenhavn 17)	Formidlingscenter Øst, Ringsted 18)	Formidlingscenter Århus 19)	Udviklings- og Formidlingscenter for Fyn og  

 Sønderjylland 20)	Udviklings- og Formidlingscenter for socialt arbejde med unge 21)	Broen - Fountain House i Odense 22)	Kristeligt Studenter-Settlement 23)	SV-Netværket ved Søerne § 2. Til finansiering af refusionsordningen  

 betaler de omfattede selvejende institutioner ifølge  

 tekstanmærkningen et bidrag på 30 kr. pr. ansat pr. måned.  

 Refusionsordningen administreres af Økonomistyrelsen, som også  

 opkræver bidrag til finansiering af ordningen.
Bidrag betales efter  

 hvert kvartal ud fra institutionens registrerede årsværksforbrug  

 i kvartalet.
 Stk. 2. Hvis det i løbet af 2000 under hensyn til  

 udviklingen i antallet af fleksjob besluttes for et eller flere kvartaler at  

 justere bidragssatsen pr. måned pr. ansat for statslige institutioner  

 til et beløb, der er lavere end det i stk. 1 angivne, vil  

 bidragssatsen for de omfattede selvejende institutioner ifølge  

 tekstanmærkningen blive nedsat tilsvarende i det eller de  

 pågældende kvartaler.
 § 3. De selvejende institutioner, der er omfattet  

 af tekstanmærkningen, skal følge de retningslinier for  

 administration af ordningen, som Økonomistyrelsen udsender.
 § 4. Revision af ordningen om fleksjob for  

 selvejende institutioner, der ikke revideres af Rigsrevisionen i henhold til  

 § 2 i lov om revisionen af statens regnskaber m.m., skal udføres  

 efter stk. 2-4 af en statsautoriseret eller registreret revisor eller af et  

 kommunalt revisionsorgan.
Stk. 2. Revision af ordningen om fleksjob skal som  

 minimum omfatte 1)	beregning af bidrag til ordningen, herunder opgørelse af  

 årsværksforbrug, 2)	beregning af lønrefusionsbeløb fra staten, herunder at  

 ansættelsesforholdet er i et godkendt fleksjob, beregning af  

 løn, kommunal refusion, og 3)	angivelse af institutionens pengeinstitutkonto ved  

 beløbsoverførsler vedr. ordningen.
 Stk. 3. Revisor skal i revisionsprotokollen oplyse, at  

 ordningen om fleksjob er revideret i henhold til gældende regler og  

 retningslinier.
 Stk. 4. I forbindelse med indsendelse af oplysninger til  

 Økonomistyrelsen for 4. kvartal skal revisor bekræfte stk. 2 med  

 en erklæring svarende til erklæringsbekendtgørelsens  

 §§ 13-16 (Bekendtgørelse nr. 90 af 22. februar 1996), der  

 dækker kvartalerne 1 - 4.
 § 5. Bekendtgørelsen træder i kraft den 1. april  

 2000 og har virkning for finansåret 2000.
