Nr BSF 83 Forslag til folketingsbeslutning om inddrivelse af parkeringsafgifter i  

 forbindelse med udlejningskøretøjer Fremsat af Tom Behnke (FP) Kim Behnke (FP) Aage Brusgaard (FP) Jan Køpke  

 Christensen (FP) Niels Højland (FP) Kirsten Jacobsen (FP) Annette Just (FP) den 6. februar 1996 Folketinget pålægger regeringen at fremsættte forslag om ændring af færdselsloven, således at en biludlejer ikke hæfter for de parkeringsafgifter, der bliver pålagt et køretøj, mens det er udlejet.
Bemærkninger til forslaget I dag er det således, jf. færdselslovens § 121, stk. 4, at  

 parkeringsafgiften påhviler den, der har foretaget den uretmæssige standsning  

 eller parkering.
Betales afgiften ikke inden den fastsatte frist, hæfter  

 tillige ejeren (brugeren) for betalingen, medmindre det godtgøres, at føreren  

 uberettiget var i besiddelse af køretøjet.
Afgiften kan inddrives ved  

 udpantning.
Der er således som udgangspunkt ikke tvivl om, at det er føreren, der skal  

 betale afgiften.
Betaler føreren ikke, påhviler det ejeren af bilen at betale  

 undtagen i de tilfælde, hvor køretøjet har været stjålet på det tidspunkt,  

 hvor den ulovlige standsning eller parkering har fundet sted.
 I de tilfælde, hvor der er tale om en udlejningsbil, indeholder loven  

 imidlertid ikke nogen mulighed for en biludlejer til at henvise myndighederne  

 til føreren af bilen, for som nævnt hæfter ejeren (i dette tilfælde  

 udlejeren) tillige for betalingen, hvis ikke føreren betaler rettidigt.  

 Udlejeren er dermed henvist til civilt søgsmål over for lejeren/føreren,  

 hvilket kan være ganske bekosteligt specielt set i forhold til  

 parkeringsafgiften på 430 kr.
Det vil være rimeligt, at myndighederne alene gjorde kravet på  

 parkeringsafgiften gældende direkte over for den, der har lejet bilen,  

 medmindre bilen har været stjålet, mens den var lejet.
I så fald skal lejeren  

 naturligvis ikke betale.
 Da udlejeren i forvejen skal sikre sig visse oplysninger om lejerens  

 personlige forhold og skrive dem ind i en kontrakt, vil det være nemt for  

 myndighederne at skaffe disse oplysninger.
Biludlejere skal koncentrere sig om at leje biler ud og skal ikke bruge  

 tid på at inddrive parkeringsafgifter.
Det må være en opgave for det  

 offentlige.
Det er ikke rimeligt, at det offentlige springer over, hvor gærdet er  

 lavest, og blot pålægger udlejeren at betale afgiften.
Inddrivelse af  

 parkeringsafgifter er et anliggende mellem lejeren af bilen og myndighederne.  

 Udlejeren skal blot have pligt til at udlevere kopi af lejekontrakten til  

 myndighederne i de tilfælde, hvor der er pålagt en parkeringsafgift, som  

 lejeren ikke har betalt rettidigt.
