(Til alle frie grundskoler) Ved cirkulære af 15. juli 1988 har Undervisningsministeriet udsendt aftale  

 af 24. juni 1988 mellem Finansministeriet og Lærernes Centralorganisation om  

 aflønning af folkeskolens tjenestemænd og afvikling af overtimer og  

 undertimer i folkeskolen.
For de frie grundskolers vedkommende finder  

 reglerne anvendelse som nedenfor anført, idet bemærkes, at det - på grund af  

 forskellighederne ved de 2 skoleformer - har været nødvendigt at foretage en  

 del ændringer i forhold til den offentlige skole.
Område § 1.  Cirkulæret omfatter ledere og lærere ved frie  

 grundskoler bortset fra børnehaveklasseledere.
Aflønning § 2.  En leder/leder med mindst fuldt pligtigt årligt  

 løntimetal minus 40 timer (= heltidsbeskæftigelse), jf. § 1 i cirkulære om  

 tjenestetiden for ledere og lærere ved frie grundskoler, oppebærer en fuld  

 årsløn i henhold til den for stillingen fastsatte klassificering.
Lønnen  

 udbetales månedlig forud, beregnet som 1/12 af årslønnen på det pågældende  

 tidspunkt.
Stk. 2.  Fra skoleårets begyndte udbetales lønnen,  

 herunder overtimebetaling, jf. § 4, med forbehold for det opgjorte årlige  

 løntimetal.
Er det opgjorte årlige løntimetal for skoleåret mindre end  

 pligtigt årligt timetal minus 40, vederlægges lederen/læreren med virkning  

 fra skoleårets begyndelse efter de derfom fastsatte regler for  

 deltidsbeskæftigede.
 § 3.  For lærere, der har mindre end fuldt pligtigt  

 årligt løntimetal minus 40 timer (deltidsbeskæftigelse), beregnes lønnen som  

 anført i § 2, stk. 1, på grundlag af vedkommende lærers ugentlige løntimetal  

 for skoleåret i forhold til det gældende pligtige ugentlige timetal for  

 tilsvarende stillinger.
 Stk. 2.  Ved permanente ændringer for  

 deltidsbeskæftigede i løbet af skoleåret i det ugentlige løntimetal beregnes  

 lønnen i juli måned ud fra det gennemsnitlige løntimetal i de 11 foregående  

 måneder.
 Stk. 3.  Hvis der for lærere, der er omfattet af stk. 1,  

 sker bortfald for resten af skoleåret af undervisningstimer m.v., der indgår  

 i det ugentlige løntimetal, nedsættes lønnen tilsvarende for resten af  

 skoleåret med virkning fra den førstkommende lønudbetaling.
 § 4.  Ud over lønnen efter § 2, henholdsvis § 3, ydes  

 der for læste vikartimer/midlertidige timer betaling efter reglerne i § 12,  

 jf. dog § 13, og der ydes betaling til fuldtidsbeskæftigede for overtimer i  

 fast skema (det vil sige timer ud over det årlige pligtige timetal skemalagt  

 forud for hele skoleåret) efter reglerne i § 6, jf. dog § 7.
Årsopgørelsen (Kun heltidsbeskæftigede) § 5.  For heltidsbeskæftigede ledere/lærere foretages  

 senest pr. 31. juli en opgørelse af det årlige løntimetal i det forløbne  

 skoleår. Årsopgørelsen foretages med henblik på at konstatere, om  

 lederen/læreren i det pågældende skoleår har overtimer eller undertimer.
Stk. 2.  Ved overtimer fremkommet ved årsopgørelsen  

 forstås det antal timer, hvormed det opgjorte årlige løntimetal overstiger  

 det fulde pligtige årlige løntimetal.
Overtimer, som er betalt løbende i  

 løbet af skoleåret, indgår ikke i årsopgørelsen.
Hvis det ved årsopgørelsen  

 viser sig, at en lærer har et årstimetal under det pligtige årlige timetal,  

 indgår overtimer, der er løbende betalt i løbet af skoleåret, dog i  

 årsopgørelsen.
 Stk. 3.  Som undertimer betegnes det antal timer, der  

 kan fremkomme som forskel mellem det fulde pligtige årlige løntimetal og et  

 opgjort mindre løntimetal.
 Stk. 4.  Årsopgørelsen foretages som anført i bilag til  

 dette cirkulære.
Overtimebetaling § 6.  Tillægges der en fuldtidsbeskæftiget lærer  

 overtimer - i fast skema (det vi sige timer ud over det årlige pligtige  

 timetal skemalagt forud for hele skoleåret) - afregnes sådanne med løbende  

 betaling månedsvis forud (jf. dog §§ 7 - 10). Den månedlige betaling for  

 overtimer i fast skema beregnes således:
Stk. 2.  Tillægges der i løbet af skoleåret en  

 fuldtidsbeskæftiget lærer overtimer i fast skema (det vil sige timer udover  

 det årlige pligtige timetal skemalagt forud) afregnes sådanne timer med  

 betaling (jf. dog §§ 7-10) Betalingen indregnes i lønnen fordelt over resten  

 af skoleåret med virkning fra den førstkommende lønudbetaling.
Den månedlige  

 betaling fordelt over de resterende lønudbetalinger i skoleåret beregnes  

 således:
 Stk. 3.  Bortfalder overtimer i fast skema, der er  

 tillagt en fuldtidsbeskæftiget lærer omfattet af stk. 1 eller 2, nedsættes  

 eller bortfalder overtimebetalingen tilsvarende fra den 1. i den  

 efterfølgende måned.
Stk. 4.  Overtimer fremkommet ved årsopgørelsen afregnes  

 med betaling.
Tilsvarende gælder opgjorte overtimer, når en  

 fuldtidsbeskæftiget lærer fratræder sin stilling eller bevilges  

 tjenestefrihed for hele skoleåret/resten af skoleåret.
 Stk. 5.  Betalingssatsen for overtimer efter stk. 4  

 beregnes for en lærer med fuld tjenestetid som:
 af vedkommendes løn med et tillæg på 25 pct.
 Stk. 6.  Betalingssatsen fastsættes efter den lønmæssige  

 placering den 1. i den måned, betalingen sker.
 Stk. 7.  Betalingen pr. overtime efter stk. 5 kan dog  

 højst udgøre samme beløb, som udbetales til en overlærer på slutløn.
 Stk. 8.  Udbetaling foretages snarest muligt og senest  

 den 31. jul i det pågældende skoleår.
Stk. 9.  Der kan ikke ydes overtimebetaling til lærere,  

 der har opnået timereduktion fra det 60. år, eller til skoleledere.
Lærere,  

 der fungerer som skoleleder i en periode, der ikke omfatter samtlige  

 skoledage, følger dog de almindelige regler for lærere.
 Fratræden m.v.
 § 6 a.  Når en fuldtidsbeskæftiget lærer, for hvem der  

 er aftalt afspadsering, fratræder sin stilling ved skolen eller bevilges  

 tjenestefrihed for hele skoleåret/resten af skoleåret, afregnes opgjorte  

 overtimer med betaling.
Stk. 2.  Inden de i § 6, stk. 9, nævnte  

 skoleledere/lærere fratræder eller bevilges tjenestefrihed for hele  

 skoleåret/resten af skoleåret, bør de så vidt muligt afspadsere eventuelle  

 overtimer.
Kan dette ikke lade sig gøre, betales ikke-afspadserede timer som  

 anført i § 6, stk. 5-7, dog uden tillæg på 25 pct.
 Stk. 3.  Udbetalingen sker senest ved udgangen af den  

 efter fratrædelsestidspunktet følgende måned.
Aftale om, at fremkomne overtimer ikke skal udbetales § 7.  Der kan mellem skolens styrelse og en af lærerne  

 valgt repræsentant/lærerne i fællesskab indgås aftale om, at de ved  

 årsopgørelsen for det igangværende skoleår fremkomne overtimer eller dele  

 heraf ikke skal afregnes, men afspadseres efter reglerne i § 8. En sådan  

 aftale kan omfatte enkelte eller alle fuldtidsbeskæftigede lærere på skolen.
 Stk. 2.  Hvis afspadsering - når årstimetallet er  

 opgjort - viser sig uforenelig med tjenstlige hensyn, kan det mellem skolens  

 styrelse og en af lærerne valgt repræsentant/lærerne i fællesskab aftales, at  

 betaling kan finde sted.
 Stk. 3.  Betaling for overtimer i henhold stk. 2 finder  

 sted efter reglerne i § 6, stk. 5-9.
 Stk. 4.  Lærere, der har opnået timereduktion ved det  

 60. år, og skoleledere følger dog reglerne om afspadsering uden særskilt  

 aftale, jf. § 10.
 Afspadsering af overtimer for lærere.
 § 8.  Overtimer fremkommet ved årsopgørelsen i et  

 skoleår, og som efter aftale ikke er afregnet med betaling, indregnes i  

 tjenestetiden i det følgende skoleår med tillæg på 50 pct.
stk. 2.  I år 2 indregnes de overførte overtimer incl.  

 tillæg, efter division med 40, forlods i lærerens ugentllige løntimetal.
Den  

 overførte tid skal i videst muligt omfang modsvares af en nedsættelse af det  

 pligtige ugentlige skematimetal incl. reduktioner.
 Stk. 3.  Opnår læreren i år 2 et samlet årligt  

 løntimetal på over det pligtige årlige timetal, skal overtimer med tillæg som  

 nævnt i stk. 1 overføres til det herefter følgende skoleår (år 3), så vidt  

 muligt således, at den pågældendes ugentlige løntimetal i år 3 ikke  

 overstiger det pligtige årlige timetal divideret med 40, jf. stk. 2.
Aftale om opsparing af overtimer § 9.  Såfremt det vil være foreneligt med de  

 tjenstlige hensyn, kan læreren efter forudgående aftale med skolens styrelse  

 vælge at opsamle overtimer over en periode med henblik på samlet afspadsering  

 i det senere skoleår.
 Stk. 2.  For sådanne overtimer ydes det i § 8 nævnte  

 tillæg først, når timerne indregnes i lærernes løntimetal på det aftalte  

 tidspunkt for afspadsering.
Afspadsering af overtimer i øvrigt § 10.  Har en lærer, der har opnået timereduktion fra  

 det 60. år, i et skoleår læst et højere timetal end det for stillingen  

 pligtige, afspadseres disse overtimer som anført i § 8, dog uden tillæg på 50  

 pct.
 Stk. 2.  Har en leder i et skoleår læst et højere  

 timetal end det for stillingen pligtige, afspadseres disse overtimer i det  

 følgende skoleår som anført i § 8, dog uden tillæg på 50 pct.
Afvikling af undertimer § 11.  Fremkomne undertimer ved årsopgørelsen for et  

 skoleår overføres efter en nedsættelse på 25 pct. til det følgende skoleår.
 Stk. 2.  Såfremt en lærer i 2 på hinanden følgende  

 skoleår opnår et årligt løntimetal, der er mindre end det pligtige årlige  

 timetal, skal vedkommende lærers ugentlige løntimetal for det herefter  

 følgende skoleår tilrettelægges med mindst det pligtige ugentlige timetal.
 Stk. 3.  Har en skoleleder i et skoleår læst et mindre  

 timetal end det for stillingen pligtige, afvikles de fremkomne undertimer i  

 det følgende skoleår som anført i stk. 1, dog uden nedsættelse med 25 pct.
Vikartimer/midlertidige timer § 12.  Vikartimer/midlertidige timer, som er tillagt  

 en leder/lærer som enkeltstående, tilfældige timer, jf. § 16, stk. 1, pkt. 1,  

 i cirkulære om tjenestetiden for ledere og lærere ved frie grundskoler,  

 afregnes med betaling, jf. dog § 13.
Stk. 2.  Betalingssatsen pr. læst time beregnes for en  

 leder/lærer med fuld tjenestetid som af vedkommende årsløn med et tillæg på 25 pct.
 stk. 3.  Betalingssatsen fastsættes efter den lønmæssige  

 placering den 1. i den måned, betalingen sker.
 Stk. 4.  Betalingen til skoleledere og  

 viceskoleinspektører pr. læst time kan dog højst udgøre samme beløb, som  

 udbetales til en overlærer på slutløn.
 Stk. 5.  Betalingen sker månedlig bagud.
 Stk. 6.  Skoleledere ved skoler med mindst 900 point,  

 der afvikler indtil 5 af deres pligtige ugentlige undervisningstimer ved at  

 overtage indtil 200 rådighedstimer, er ikke omfattet af ordningen om betaling  

 vikartimer/midlertidige timer.
Stk. 7.  Midlertidige timer, jf. § 16, stk. 1, pkt. 1 og  

 2, i cirkulære om tjenestetiden for ledere og lærere ved frie grundskoler,  

 der læses af ledere/lærere, der har nedsat tjenestetid mod tilsvarende  

 nedsættelse af lønnen, og hvor de midlertidige timer ligger inden for det  

 ugentlige løntimetal for en fuldbeskæftiget, afregnes med betaling.  

 Betalingssatsen pr. læst time beregnes som af årslønnen for en leder/lærer med fuld tjenestetid og samme lønmæssige  

 placering.
Timer læst ud over det pligtige ugentlige løntimetal for en  

 fuldtidsbeskæftiget betales som anført i stk. 2-4.
 § 13.  Der kan mellem skolens styrelse og en af  

 lærerne valgt repræsentant/lærerne i fællesskab indgås aftale om, at der for  

 et skoleår ikke ydes den i § 12 anførte betaling for vikartimer/midlertidige  

 timer, jf. § 16, stk. 1, pkt. 1, i cirkulære om tjenestetiden for ledere og  

 lærere ved frie grundskoler, men at timerne i stedet indgår i årsopgørelsen,  

 jf. § . En sådan aftale kan omfatte enkelte eller alle fuldtidsbeskæftigede  

 lærere på skolen.
 Ikrafttræden m.v.
 § 14.  Cirkulæret har virkning fra 1. august 1989.
 Stk. 2.  Følgende bestemmelser ophæves:
 1. Cirkulære af 8. juli 1987 om ændring af cirkulære  

 af 23. februar 1983 om aflønning, afspadsering af overtimer, afvikling af  

 undertimer, overtimebetaling, og vederlæggelse af midleretidige timer for  

 folkeskolens tjenestemænd i den affattelse, der var gældende for ledere og  

 lærere ved frie grundskoler m.v.
 2. Cirkulæreskrivelse af 8. februar 1988 om  

 gennemførelse af arbejdstidsforkortelsen pr. 1. august 1988.
Undervisnings- og Forskningsministeriet,  

 den 26. juli 1989 P. m. v.
 e. b.
Pia Thomsen fm.
BILAG TIL CIRKULÆRE OM AFLØNNING AF OG AFVIKLING AF OVERTIMER OG  

 UNDERTIMER FOR HELTIDSBESKÆFTIGEDE LEDERE OG LÆRERE VED FRIE GRUNDSKOLER Årsopgørelse § 1.  For heltidsbeskæftigede ledere/lærere udarbejdes  

 ved skoleårets udgang en opgørelse over det præsterede løntimetal i  

 skoleåret.
 Stk. 2.  Denne årsopgørelse beregnes som anført  

 nedenfor.
A.
Beregning af årsopgørelsen ved ansættelse i et helt skoleår § 2.  Ved beregningen af årsopgørelsen anvendes de i  

 nr. 1-5 anførte oplysninger.
Nr. 1, 2, 4 og sammentælles, og herfra trækkes  

 nr. 3:
1. Lederens/lærerens årlige løntimetal i det  

 pågældende år Det årlige løntimetal fremkommer ved at gange det ugentlige løntimetal med  

 40.
Det ugentlige løntimetal beregnes ved at sammentælle lederens/lærerens  

 ugentlige skematimetal, timereduktioner og overførte overtimer, jf. § 1, stk.  

 5, i cirkulære om tjenestetiden for ledere og lærere ved frie grundskoler, og  

 ved at fratrække overførte undertimer, jf. § 1, stk. 6, i cirkulære om  

 tjenestetiden for ledere og lærere ved frie grundskoler.
Overtimer i fast  

 skema, som er betalt løbende i løbet af skoleåret, indgår ikke i  

 årsopgørelsen.
Viser det sig, at en lærer ved årsopgørelsen har et lavere  

 årstimetal end det pligtige årlige timetal, indgår de overtimer, der er  

 løbende betalt i løbet af skoleåret, dog i årsopgørelsen.
 2. Eventuel permanent forhøjelse i løbet af skoleåret  

 af det ugentlige løntimetal.
 En sådan forhøjelse opgøres som anført i nr. 1. Det løntimetal, som  

 forhøjelsen udgør, multipliceres med 1/5 af det resterende antal skoledage i  

 skoleåret.
3. Eventuel permanent nedsættelse i løbet af skoleåret  

 af det ugentlige løntimetal En sådan nedsættelse opgøres som anført i nr. 1. Det løntimetal, som  

 nedsættelsen udgør, multipliceres med 1/5 af det resterende antal skoledage i  

 skoleåret regnet fra den 1. i den efterfølgende måned.
Hvis bortfaldet  

 medfører, at det gennemsnitlige ugentlige løntimetal kommer ned under det  

 pligtige ugentlige løntimetal minus 1 løntime, betragtes læreren i forhold  

 til disse bestemmelser som fratrådt, og vederlæggelse sker efter de herom  

 fastsatte regler for deltidsbeskæftigede.
 4. Midlertidige timer, jf. § 16, stk. 1, pkt. 2, i  

 cirkulære om tjenestetiden for ledere og lærere ved frie grundskoler,  

 varetaget i løbet af skoleåret.
 5. Midlertidige timer, jf. § 16, stk. 1, pkt. 1, i  

 cirkulære om tjenestetiden for ledere og lærere ved frie grundskoler, i det  

 tilfælde, at der er indgået aftale i henhold til § 13 i nærværende cirkulære  

 om, at timerne ikke afvikles med betaling, men indgår i årsopgørelsen.
B.
Beregning af årsopgørelsen ved fratræden i løbet af skoleåret § 3.  Når en leder/lærer fratræder sin stilling ved  

 skolen, foretages på fratrædelsestidspunktet den i § 2 nævnte opgørelse med  

 følgende afvigelser:
 1. Det ugentlige løntimetal, jf. nr. 1, tillagt  

 eventuel permanent nedsættelse, jf. nr. 3, tillagt eventuelle løntimer, jf.  

 nr. 4 og 5, multipliceres med 1/5 af antallet af skoledage fra skoleårets  

 begyndelse/ændringstidspunktet og til fratrædelsestidspunktet.
 2. For den resterende del af skoleåret regnes med et  

 ugentligt løntimetal svarende til det pligtige ugentlige løntimetal, hvortil  

 lægges 2/3 af overførte overtimer, jf. § 1, stk. 5, i cirkulære om  

 tjenestetiden for ledere og lærere ved frie grundskoler, eller hvori  

 fradrages overførte undertimer, jf. § 1, stk. 6, i aftale om tjenestetiden  

 for ledere og lærere ved frie grundskoler.
C.
Beregning af årsopgørelsen ved tiltræden i løbet af skoleåret.
 § 4.  Når en leder/lærer tiltræder en stilling i løbet  

 af skoleåret, foretages den i § 2 nævnte opgørelse med følgende afvigelser:
 1. Det ugentlige løntimetal, jf. nr. 1, tillagt  

 eventuel permanent forhøjelse, jf. nr. 2, fratrukket eventuel permanent  

 nedsættelse, jf. nr. 3, tillagt eventuelle løntimer, jf. nr. 4 og 5,  

 multipliceres med 1/5 af antallet af skoledage fra  

 tiltrædelsestidspunktet/ændringstidspunktet og til skoleårets ophør.
 2. For perioden fra skoleårets start og til  

 tiltrædelsestidspunktet regnes med et ugentligt løntimetal svarende til det  

 pligtige ugentlige løntimetal.
D.
Beregning af årsopgørelsen ved tjenestefrihed for resten af skoleåret § 5.  Ved tjenestefrihed for resten af skoleåret  

 finder bestemmelserne i § 3 tilsvarende anvendelse.
E.
Beregning af årsopgørelsen ved genoptagelse af tjenesten i løbet af  

 skoleåret § 6.  Ved genoptagelse af tjenesten i løbet af  

 skoleåret efter tjenestefrihed finder bestemmelserne i § 4 tilsvarende  

 anvendelse.
 Beregning af årsopgørelsen ved tjenestefrihed i øvrigt.
 Ved tjenestefrihedsperioder med eller uden løn i øvrigt beregnes  

 årsopgørelsen som anført i Undervisningsministeriets cirkulæreskrivelse af  

 22. juni 1987 om indregning af tjenestefrihedsperioder af kortere varighed i  

 årsopgørelsen for folkeskolens tjenestemænd, som finder tilsvarende  

 anvendelse for ledere og lærere ved frie grundskoler.
