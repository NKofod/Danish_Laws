Skriftlig fremsættelse (31. januar 2007) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af lov om opkrævning og inddrivelse af visse fordringer og forskellige andre  

 love (Automatisk modregning mv.) (Lovforslag nr.
L 144).
 Med henblik på en mere effektiv offentlig  

 restanceinddrivelse blev al inddrivelse af offentlige restancer som en del af  

 regeringens aftale med Dansk Folkeparti om en kommunalreform samlet under  

 Skatteministeriet pr. 1. november 2005.
 Opfyldelse af målsætningen om effektivisering af  

 restanceinddrivelsen forudsætter, at de organisatoriske ændringer følges op  

 af  

 yderligere forenklinger, herunder etablering af ét fælles inddrivelsessystem  

 og  

 ét fælles regelgrundlag for inddrivelsen af offentlige restancer.
 Af hensyn til udviklingen af ét fælles inddrivelsessystem  

 (EFI) og hensynet til en sammenhængende inddrivelse er der allerede  

 gennemført  

 en række forenklinger og harmoniseringer af de materielle regler på  

 inddrivelsesområdet, herunder harmonisering af rente, gebyrer og  

 dækningsrækkefølge  

 for krav under inddrivelse, der træder i kraft i forbindelse med, at ét  

 fælles  

 inddrivelsessystem sættes i drift.
 I forlængelse af de allerede gennemførte ændringer på  

 inddrivelsesområdet har Skatteministeriet analyseret mulighederne for at  

 systemunderstøtte procedurerne for modregning (automatisk modregning).  

 Baggrunden er, at procedurerne i forbindelse med modregning til dækning af  

 gæld  

 til det offentlige i dag er administrativt meget tunge.
 Dette lovforslag indeholder forslag om harmonisering og  

 forenkling af reglerne om modregning for gæld til det offentlige, der er  

 nødvendige for at kunne forenkle og systemunderstøtte procedurerne i  

 forbindelse med det offentliges modregning.
Først og fremmest bygger den automatiske modregning på  

 etablering af en forbindelse mellem NemKonto (udbetalinger fra det  

 offentlige)  

 og ét fælles inddrivelsessystem, der skal indeholde et samlet register over  

 gæld til det offentlige.
Registeret vil svare til det eksisterende centrale  

 fordringsregister  

 (CFR) dog med mere detaljerede gældsoplysninger end i dag.
Den automatiske modregning indebærer, at procedurer, der i  

 dag i vidt omfang håndteres manuelt, kan systemunderstøttes.
Det vil medføre  

 en  

 betydelig effektivisering af procedurerne for modregning af gæld til det  

 offentlige.
Samtidig sikres, at det systemmæssigt kan understøttes, at der  

 ikke  

 foretages udbetaling fra det offentlige, hvis der samtidig er gæld til det  

 offentlige, der kan ske modregning for.
Selve afgørelsen om modregning skal som i dag træffes af den  

 myndighed, der er kompetent til henholdsvis at opkræve eller inddrive kravet.  

 Myndigheden skal sende en afgørelse til skyldner om, at der sker modregning  

 med  

 angivelse af for hvilke krav.
Desuden indgår det som en central del af det  

 nye  

 inddrivelsessystem, at der oprettes en inddrivelseskonto for den  

 enkelte  

 skyldner.
Skyldner vil have online adgang til kontoen, og kan her se en  

 oversigt over sine gældsforhold og følge de inddrivelsesskridt, der  

 iværksættes, herunder hvorvidt krav under inddrivelse dækkes ved modregning.
 Lovforslaget består af følgende hovedelementer:
   

 	  

 Ændring af lovgivningen om Nemkonto med  

 henblik på at skabe hjemmel til etablering af forbindelse mellem Nemkonto og  

 Det Centrale Fordringsregister i ét fælles inddrivelsesssystem.
   

 	  

 Objektiverede og harmoniserede kriterier for,  

 i hvilken rækkefølge fordringer under opkrævning og inddrivelse dækkes ved  

 modregning (dækningsrækkefølgen).
   

 	  

 Harmonisering og forenkling af reglerne om  

 kommunernes og regionernes ret til indtrædelse i udbetalinger fra staten og  

 det  

 offentliges indtrædelse i forhold til underholdsbidrag.
Herudover stilles forslag om adgang til modregning i  

 ægtefællens overskydende skat, hvis de gældende betingelser for at foretage  

 udlæg overfor ægtefællen er opfyldt.
Forslaget sikrer en mere hensigtsmæssig  

 tilrettelæggelse af inddrivelsen, da modregning er et administrativt  

 billigere  

 inddrivelsesskridt end udlæg.
 Forslaget om automatisk modregning indebærer ikke  

 administrative konsekvenser for erhvervslivet eller borgerne.
Automatisk modregning forudsætter, at fordringshaverne som i  

 dag indberetter deres fordringer til Det Centrale Fordringsregister.  

 Registreringen skal (i modsætning til i dag) indeholde oplysning om gældens  

 størrelse, der skal opdateres løbende.
Fordelingen af beløb, der kan anvendes  

 til modregning, kan herefter ske automatisk.
Der skal dermed ikke sendes  

 forespørgsler  

 til de myndigheder, der har gæld registreret, hvilket vil være en betydelig  

 administrativ lettelse for alle de involverede myndigheder.
Det forventes, at det offentliges modregning vil øges som  

 følge af, at det offentliges modregning effektiviseres.
Et eventuelt  

 merprovenu  

 som følge af denne effektivisering kan dog ikke opgøres på nuværende  

 tidspunkt.  

 Modregningssystemet er endvidere baseret på de eksisterende regler om  

 modregning.  

 Det offentliges adgang til modregning, herunder betingelserne for at  

 modregning  

 kan ske, udvides dermed ikke med forslaget.
Ud over de nævnte  

 effektiviseringer  

 indebærer forslaget således ikke et merprovenu.
Forslaget om dækningsrækkefølgen for modregning forventes  

 ikke at medføre provenumæssige konsekvenser, men medfører mindre  

 forskydninger  

 mellem fordringshaverne.
Udvidelsen af adgangen til indtrædelse i statslige  

 udbetalinger for kommunale og regionale krav og private underholdsbidrag  

 medfører som udgangspunkt en udvidelse af adgangen til modregning i relation  

 til disse krav.
Hvis skyldner har andre krav, der allerede i dag kan udtømme  

 modregningsadgangen, vil der dog ikke være tale om et øget provenu fra  

 modregning.
Krav, der ikke har kunnet dækkes ved modregning, kan endvidere  

 inddrives ved fx lønindeholdelse eller udlæg.
Forslaget vurderes således  

 samlet  

 set at have begrænsede provenumæssige konsekvenser.
Lovforslaget medfører behov for tilretninger af nemkontosystemet.  

 Udgifterne hertil anslås til ca. 10 mio. kr.
Endvidere skønnes en  

 implementering af forslaget at medføre engangsudgifter på ca. 2. mio. kr. til  

 tilretning af en række af SKATs systemer (SLUT, KRL samt KOBRA). De samlede  

 engangsudgifter  

 på ca. 12 mio. kr. afholdes indenfor Skatteministeriets nuværende  

 bevillingsmæssige  

 rammer.
 Forslaget har ingen miljømæssige konsekvenser og indeholder  

 ikke EU-retlige aspekter.
De harmoniserede regler for modregning skal træde i kraft i  

 forbindelse med, at ét fælles inddrivelsessystem sættes i drift.
Det  

 forventes  

 at ske i 2009. Forslaget om modregning i ægtefællens overskydende skat skal  

 træde i kraft den 1. juli 2007 med virkning for modregning i overskydende  

 skat  

 vedrørende indkomståret 2007 og senere indkomstår.
 Idet jeg henviser til lovforslaget og bemærkningerne hertil,  

 skal jeg anbefale lovforslaget til Folketingets velvillige behandling.
