Skriftlig fremsættelse (25. oktober  

 2000) Erhvervsministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om ændring af lov om skibes  

 besætning. (Gebyr ved påtegning af udenlandske  

 sønæringsbeviser).
(Lovforslag nr.
L 63).
 Lovforslagets formål er at skabe hjemmel for  

 Søfartsstyrelsen til at opkræve gebyrer til dækning af  

 statens udgifter forbundet med godkendelse af udenlandske  

 sønæringsbeviser, når danske rederier ønsker at  

 ansætte udenlandske skibsofficerer i danske skibe.
I 1995 blev der på internationalt plan vedtaget  

 skærpede krav i forbindelse med godkendelse af udenlandske  

 sønæringsbeviser.
Proceduren ved godkendelserne er  

 ressourcekrævende, og regeringen finder det rimeligt, at de rederier,  

 der gør brug af ordningen, dækker det offentliges omkostninger  

 hermed.
 Jeg henviser i øvrigt til de bemærkninger,  

 der ledsager lovforslaget, og anbefaler det til Folketingets velvillige  

 behandling.
