 I medfør af § 23, stk. 5, og § 24, stk. 2, i lov om uddannelse af  

 pædagoger, jf. lovbekendtgørelse nr. 796 af 3. september 1996, og § 2, stk.  

 7, og § 18, stk. 2, i lov nr. 508 af 30. juni 1993 om åben uddannelse  

 (erhvervsrettet voksenuddannelse) m.v., fastsættes:
 Uddannelsens formål og struktur m.v.
 § 1.  Uddannelsens formål er, at den studerende  

 tilegner sig forudsætninger for at forbinde videnskabelig analyse og metode  

 med praktisk udvikling af det pædagogiske arbejde og tilegner sig  

 kvalifikationer på højt niveau i forhold til de forskellige arbejdsopgaver,  

 herunder det tværfaglige samarbejde, der varetages af pædagoger.
 § 2.  Uddannelsen varetages af Danmarks  

 Pædagoghøjskole.
Stk. 2.  Højskolen skal udbyde uddannelsen regionalt og  

 kan i denne forbindelse oprette regionale centre.
Højskolen kan indgå aftale  

 om samarbejde med seminarier og andre uddannelsesinstitutioner, herunder om  

 at dele af uddannelsen kan gennemføres der.
§ 3.  Uddannelsen er en videregående  

 deltidsuddannelse, der udbydes som åben uddannelse.
Uddannelsen eller dele af  

 den kan tilrettelægges som heltidsundervisning.
 Stk. 2.  Uddannelsen har et omfang, der svarer til et  

 års heltidsuddannelse (et årsværk). Et årsværk er en fuldtidsstuderendes  

 arbejde i et år.
 Stk. 3.  Uddannelsen består af tre dele, der omfatter  

 henholdsvis ca. 20 pct., ca. 60 pct. og ca. 20 pct. af uddannelsen.
Stk. 4.  Uddannelsen skal være afsluttet senest 5 år  

 efter, at den studerende er begyndt på uddannelsen.
Højskolen kan i særlige  

 tilfælde dispensere herfra.
 § 4.  Den, der har gennemført diplomuddannelsen i  

 pædagogisk arbejde, har ret til at anvende bogstaverne PD efter sit navn som  

 betegnelse for uddannelsen.
Adgangskrav § 5.  Optagelse til uddannelsen er betinget af, at  

 ansøgeren har gennemført uddannelsen til pædagog eller en anden pædagogisk  

 eller social uddannelse, hvor tilsvarende forudsætninger er erhvervet.  

 Ansøgeren skal endvidere efter den adgangsgivende uddannelse have været  

 beskæftiget med praktisk pædagogisk eller tilsvarende arbejde i et omfang,  

 der svarer til normalt mindst 3 års fuldtidsbeskæftigelse.
 Stk. 2.  Optagelse til 2. del er endvidere betinget af,  

 at ansøgeren har afsluttet 1. del, og optagelse til 3. del er betinget af, at  

 ansøgeren har afsluttet 2. del.
 Stk. 3.  Danmarks Pædagoghøjskole kan i særlige tilfælde  

 give adgang til ansøgere, der ikke opfylder kravene i stk. 1 eller stk. 2.
Uddannelsens indhold § 6.  På 1. del skal den studerende tilegne sig  

 teoretisk-metodiske forudsætninger i forhold til de vidensområder, der er  

 grundlæggende for pædagogfaget.
Undervisningen er fælles for alle studerende.
§ 7.  På 2. del skal den studerende på baggrund af  

 sine praksiserfaringer fordybe sig i særlige praktisk-pædagogiske  

 problemstillinger, områder og teorikredse.
Den studerende kan vælge mellem  

 forskellige emneområder inden for arbejdsområdets forskellige felter.
 § 8.  På 3. del skal den studerende udarbejde et  

 skriftligt speciale over en selvvalgt problemstilling inden for  

 arbejdsområdet.
 Eksamen m.v.
 § 9.  Der afholdes eksamen som afslutning på hver del.
 Stk. 2.  Den eller de prøver, der afslutter 3. del, er  

 ekstern(e), og der gives karakterer efter 13-skalaen, jf. bekendtgørelse om  

 karakterskala og anden bedømmelse.
 Stk. 3.  Om eksamen, herunder prøveformer, bedømmelse,  

 eksamensbevis, klager over eksamen m.v. gælder i øvrigt reglerne i  

 bekendtgørelse om eksamen ved visse videregående uddannelser under  

 Undervisningsministeriet.
 § 10.  Danmarks Pædagoghøjskole udsteder bevis for  

 beståede eksaminer.
Andre regler § 11.  Danmarks Pædagoghøjskole fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 Danmarks Pædagoghøjskole til at dispensere fra de regler i studieordningen,  

 der alene er fastsat af højskolen.
 Stk. 4.  Inden bestyrelsen godkender studieordningen  

 eller væsentlige ændringer af studieordningen, indhentes en udtalelse fra  

 censorformandskabet, jf. bekendtgørelse om censorinstitutionen for visse  

 videregående uddannelser under Undervisningsministeriet.
 Stk. 5.  Studieordningen og væsentlige ændringer heri  

 træder i kraft ved et studieårs begyndelse, og der fastsættes overgangsregler  

 i studieordningen.
 Stk. 6.  Studieordningen og ændringer af studieordningen  

 sendes til orientering til censorerne og til Undervisningsministeriet.
§ 12.  Undervisningsministeriet kan fravige  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de tilfælde, hvor  

 dispensationskompetencen er tillagt Danmarks Pædagoghøjskole, jf. § 3, stk.  

 4, og § 5, stk. 3.
§ 13.  Klager over Danmarks Pædagoghøjskoles  

 afgørelser efter denne bekendtgørelse indgives til højskolen.
Højskolens  

 afgørelse af en klage kan indbringes for Undervisningsministeriet, når klagen  

 vedrører retlige spørgsmål.
 Stk. 2.  Fristen for indgivelse af klager er to uger fra  

 den dag, afgørelsen er meddelt den pågældende.
 § 14.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
 § 15.  Bekendtgørelsen træder i kraft den 1. januar  

 1998 og har virkning for studerende, der er begyndt på uddannelsen den 1.  

 august 1997 eller senere.
 Stk. 2.  Danmarks Pædagoghøjskole fastsætter  

 overgangsregler for studerende, der før den 1. august 1997 har påbegyndt, men  

 ikke afsluttet årskursus ved Socialpædagogisk Højskole eller Årskursus for  

 Børnehave- og Fritidspædagoger.
 Stk. 3.  Bekendtgørelse nr. 1020 af 29. november 1996 om  

 videreuddannelse af pædagoger ophæves.
