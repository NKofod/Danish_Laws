 I medfør af § 115, stk. 3, i lov om social bistand, jf.
lovbekendtgørelse nr. 829 af 1. oktober 1992, fastsættes følgende regler om ret til at blive optaget i en institution efter bistandslovens § 112, stk. 1 og 2, i en anden amtskommune.
 § 1.  Personer med vidtgående fysiske eller psykiske  

 handicap, jf.
 bistandslovens § 112, stk. 1 og 2, har ret til ophold i en institution i  

 en anden amtskommune end den aktuelle opholdsamtskommune, såfremt flytningen  

 skyldes et ønske om at bevare en tæt kontakt til nære pårørende med bopæl i  

 den ønskede tilflytningskommune.
 Stk. 2.  Ved nære pårørende forstås forældre, børn,  

 søskende eller andre, som den pågældende har en nær tilknytning til.
 Stk. 3.  Amtsrådet skal ved beslutning om optagelse i  

 institution ligestille personer, der er omfattet af stk. 1, med amtskommunens  

 egne borgere.
 § 2.  Bekendtgørelsen træder i kraft den 16. december  

 1992 med virkning fra den 27. marts 1992.
