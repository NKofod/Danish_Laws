Fremsat den 6. november 2002 af  

 kulturministeren (Brian Mikkelsen) Forslag til Lov om ændring af lov om  

 biblioteksafgift (Ændrede beløbsgrænser m.v.) § 1 I lov om biblioteksafgift, jf. lovbekendtgørelse nr. 21 af 11.  

 januar 2000, foretages følgende ændringer:
 1. I § 2 indsættes efter stk. 1 som nyt  

 stykke:
»Stk. 2. Der ydes kun afgift efter stk. 1, nr. 5, for  

 bidrag, der er godkendt som væsentlige bidrag til en titel inden  

 udgangen af 2002.« Stk. 2 bliver herefter stk. 3.
 2. I § 3 indsættes som stk. 4:
»Stk. 4. Efterlevende er ikke berettigede til afgift, hvis den  

 i § 2 nævnte person først er blevet berettiget til afgift i  

 2003 eller senere.« 3. § 4 affattes således:
»§ 4. Afgiften til de berettigede efter §§ 2 og 3  

 fordeles på grundlag af sidetal pr. titel og antallet af  

 udlånsenheder pr. titel, hvormed de berettigede er repræsenteret  

 i bibliotekerne.
For lydbånd m.v. er grundlaget indlæste minutter  

 i stedet for sidetal.
Stk. 2. Berettigede efter § 2, stk. 1, nr. 2,  

 modtager kun en tredjedel afgift.
Berettigede efter § 2, stk. 1,  

 nr. 5, modtager kun to tredjedele afgift.
 Stk. 3. Beløb under 1.535 kr. udbetales ikke.
 Stk. 4. Fra og med 2003 foretages udbetaling af  

 biblioteksafgift efter stk. 1 og 2 til en berettiget person på  

 følgende måde:
 1)	Beløb indtil 328.134 kr. udbetales uden reduktion.
 2)	Af beløb over 328.134 kr. og indtil 437.512 kr. udbetales  

 halvdelen.
 3)	Af beløb over 437.512 kr. udbetales en tredjedel.
 Stk. 5. Beløbsgrænserne i stk. 3 og 4  

 reguleres årligt med satsreguleringsprocenten, jf. lov om en  

 satsreguleringsprocent.
 Stk. 6. For udlånsenheder på folkeskolens  

 biblioteker udbetales der fuld afgift efter stk. 1 og 2 for de  

 første 15 eksemplarer pr. titel pr. bibliotek og en tredjedel afgift  

 for de øvrige eksemplarer pr. titel pr. bibliotek.
Stk. 7. Kulturministeren fastsætter nærmere regler  

 om ydelse af afgift efter stk. 1. Der kan herunder fastsættes  

 regler om, at særlige kategorier af de i § 2 nævnte  

 bøger og visse bidrag til sådanne bøger ikke skal  

 medføre afgift.« § 2 Loven træder i kraft den 1. januar 2003.
Bemærkninger til lovforslaget Almindelige bemærkninger 1. Indledning De gældende bestemmelser om  

 biblioteksafgiftsordningen findes i loven om biblioteksafgift, jf.  

 lovbekendtgørelse nr. 21 af 11. januar 2000, i finansloven for  

 finansåret 2002 og i bekendtgørelse nr. 218 af 29. marts 2000 om  

 biblioteksafgift.
 Loven er senest ændret ved lov nr. 1021 af 23.  

 december 1998 (se FT 1998-99 s. 1150, 2447, 2643, A s. 1688, 1711, B s. 155  

 og 283).
 For finansåret 2002 blev der ved  

 tekstanmærkning nr. 80 ad § 21.21.11. Biblioteksafgift på  

 finansloven fastsat en undergrænse på 5.000 kr. for de  

 beløb, der udbetales til de enkelte biblioteksafgiftsberettigede.
Formålet med det foreliggende lovforslag er   med  

 udgangspunkt i en rapport fra Udvalget om Biblioteksafgift 2002   at  

 gennemføre ændringer af loven med hensyn til under- og  

 overgrænser for de beløb, der udbetales til de enkelte  

 berettigede, at standse tilgangen til ordningen af såkaldt »andre  

 bidragydere« (navnlig redaktører) og at begynde en ophævelse  

 på sigt af efterlevendes ret til afgift.
En mere detaljeret gennemgang  

 af Biblioteksafgiftsudvalgets rapport findes nedenfor i afsnit 4.
 En sammenstilling af lovforslagets bestemmelser med de  

 bestemmelser i loven, som berøres af forslaget, findes som bilag  

 1 til lovforslaget.
2. Den gældende ordning Efter den gældende ordning opføres der hvert  

 år på finansloven en bevilling til biblioteksafgift, der fordeles  

 som støtte til forfattere, oversættere og andre, hvis  

 bøger benyttes på folke- og skolebiblioteker.
I perioden  

 1995-2001 steg bevillingen fra 133 til 154 mio. kr.
I 2002 udgjorde finanslovbevillingen til biblioteksafgift  

 for bøger 135,4 mio. kr., hvortil kom 1 mio. kr. til efterregulering  

 af afgift.
Herudover blev der af tips- og lottomidler tilført  

 bevillingen 8 mio. kr.
Samtidig blev der af tips- og lottomidlerne oprettet  

 en pulje under Litteraturrådet på 2 mio. kr. til fordeling mellem  

 forfattere, der på grund af årets undergrænse på  

 5.000 kr. ikke fik del i biblioteksafgiften.
Berettigede til afgift er forfattere af bøger  

 på dansk, oversættere, bearbejdere og lign. af fremmedsprogede  

 bøger til dansk samt illustratorer, billedkunstnere, fotografer og  

 komponister, hvis frembringelser indgår i bøger forfattede  

 på dansk eller er udgivet selvstændigt i bogform i Danmark.  

 Illustratorer af oversættelser kan være berettigede, hvis  

 bidraget er udført til den danske oversættelse.
Hertil kommer  

 visse andre bidragydere til bøger forfattede på dansk,  

 først og fremmest redaktører.
Afgiftens fordeling beregnes på grundlag af sidetal  

 pr. titel og antallet af bind pr. titel, hvormed de berettigede er  

 repræsenterede på bibliotekerne.
De nærmere regler om  

 beregningen er fastsat i bekendtgørelsen om biblioteksafgift.  

 Udgangspunktet ved beregningen er, at hver side svarer til 1 point.
Dog  

 gælder der særlige vægtninger for en række  

 forskellige litteraturtyper både i opadgående og  

 nedadgående retning.
F.eks. får skønlitteratur for voksne  

 pr. side 1,35 point, mens ordbøger mellem dansk og fremmede sprog  

 får 1/3 point.
 Oversættere er berettigede til en tredjedel afgift.  

 De nævnte »andre bidragydere« er berettigede til to tredjedele afgift.  

 Efterlevende ægtefæller, visse efterlevende samlevere og  

 børn under 18 år er berettigede til halvdelen af den afgift, som  

 den afdøde forfatter m.v. ville have fået.
 For skolebibliotekers vedkommende giver kun de  

 første 15 eksemplarer af en titel på det enkelte bibliotek fuld  

 afgift, mens de øvrige giver en tredjedel afgift.
Efter at der i årene 1992-1996 havde været en  

 lovbestemt undergrænse på oprindelig 1.200 kr. (satsreguleret),  

 var der 1997-2001 blot en administrativt fastsat grænse på 25  

 kr., den såkaldte bagatelgrænse.
I 2002 har der atter været  

 en lovbestemt undergrænse, således at beløb under 5.000  

 kr., ikke udbetales.
Denne grænse er fastsat ved tekstanmærkning  

 på finansloven.
Endvidere har der siden 1999 været en gradueret  

 overgrænse, således at afgiftsbeløb indtil 300.000 kr.  

 udbetales ubeskåret, men herefter udbetales kun to tredjedele af  

 beløbet op til 400.000 kr., herefter halvdelen af beløbet op  

 til 500.000 kr. og endelig kun en tredjedel af beløbet over 500.000  

 kr.
Disse beløb satsreguleres.
Grundlaget for beregningen af fordelingen er  

 bibliotekernes indberetninger i elektronisk form af bogbestanden sammenholdt  

 med oplysninger fra Nationalbibliografien (den nationalbibliografiske  

 database) om, hvem der har bidraget til en bog.
Ordningen er baseret på  

 en elektronisk forarbejdning af data, som foreligger i elektronisk form.
Som en fravigelse af dette princip kan »andre bidragydere«  

   oftest redaktører, men også læsepædagogiske  

 tilrettelæggere, sproglige og faglige bearbejdere, kommentatorer m.fl.  

   opnå biblioteksafgift ved indsendelse af dokumentation for, at deres  

 bidrag er »væsentlige«.
Dog kan bidragydere, der har været ansat  

 til redaktionelt arbejde, ikke få afgift.
Kravet om væsentlighed  

 er højt, således at redaktører i almindelighed ikke vil  

 kunne opnå afgift.
I forhold til mængden af indsendte  

 ansøgninger er antallet af »andre bidragydere«, der opnår ret  

 til afgift, begrænset.
 Administrationen af den gældende ordning varetages  

 af Biblioteksstyrelsen, hvortil man kan klage over fordelingen af afgiften.  

 Afgørelser truffet af styrelsen i klagesager kan indbringes for et  

 uafhængigt nævn, Biblioteksafgiftsnævnet.
3. Undergrænse fastsat ved finansloven for 2002 Efter forslag fra regeringen vedtog Folketinget ved  

 finansloven for finansåret 2002 en række omprioriteringer af  

 statens udgifter med det overordnede mål, at der skulle ske en  

 forøgelse af indsatsen i visse sektorer, særlig på  

 sygehus- og ældreområdet.
Som led i denne omprioritering blev  

 ressourceforbruget inden for kulturministerens budgetområde  

 dæmpet, og der er derfor blevet gennemført omfattende  

 besparelser på bevillingerne til kulturelle formål, herunder  

 bevillingen til biblioteksafgift.
Ved finansloven gennemførtes yderligere   og derfor  

 med virkning alene for 2002   en undergrænse på 5.000 kr. ved  

 udbetaling af biblioteksafgift.
Undergrænsen indebærer, at  

 beløb under 5.000 kr. er blevet overført til fordeling mellem  

 dem, der lå over denne grænse.
Formålet har været  

 stærkere at betone ordningens karakter af støtte til dansk sprog  

 og kultur, idet biblioteksafgiften i højere grad end hidtil ville  

 komme til at tilgodese dem, for hvem forfattervirksomheden er det  

 primære   ikke dem, der skriver nogle få bøger, f.eks.  

 på baggrund af deres fag eller fritidsinteresse.
For yderligere at tilgodese denne gruppe i 2002  

 tilførtes der med Finansudvalgets tilslutning af tips- og  

 lottomidlerne til kulturelle formål 8 mio. kr. til  

 biblioteksafgiftsbevillingen; herefter ville de afgiftsmodtagere, der  

 lå over undergrænsen, ikke gå ned i biblioteksafgift i  

 2002. Ligeledes blev der af tips- og lottomidlerne oprettet en pulje på  

 2 mio. kr. under Litteraturrådet.
Puljen ville kunne søges af  

 forfattere, som var blevet ramt af undergrænsen, fordi deres produktion  

 ikke var tilstrækkelig omfattende, uanset at forfattervirksomheden for  

 dem var det primære.
4. Biblioteksafgiftsudvalget 4.1. Udvalgets nedsættelse og kommissorium Med henblik på ordningens fremtid nedsatte  

 kulturministeren den 1. maj 2002 et udvalg med to repræsentanter for  

 Dansk Forfatterforening, to repræsentanter for Danske  

 skønlitterære Forfattere, to repræsentanter for  

 Litteraturrådet, Biblioteksstyrelsens direktør, en  

 repræsentant for Kulturministeriet og som formand Christian Gether  

 (direktør for Arken   Museum for moderne kunst). Udvalget fik til  

 opgave hurtigt at komme med forslag til yderligere ændringer af  

 biblioteksafgiften.
 I kommissoriet hed det bl.a.:
 »Biblioteksafgiften skal støtte dansk sprog og  

 kultur og samtidig være samfundets anerkendelse af, at værker  

 stilles til rådighed for offentligheden gennem biblioteksvæsenet.  

 Med de seneste års udvikling er antallet af modtagere af  

 bibliotekspenge kommet op på 18.000. For at ordningen kan opfylde sit  

 formål som kulturstøtte, er det nødvendigt at  

 skærpe fokuseringen på den kulturelle målsætning.
Med dette udgangspunkt skal udvalget komme med forslag til  

 ændringer, som kan sikre, at en større del af biblioteksafgiften  

 går til de forfattere m.fl., som har størst betydning for dansk  

 kultur.
Udvalget skal foretage en kritisk gennemgang af  

 fordelingsnøgler og beregningsprincipper.
I denne forbindelse skal  

 udvalget overveje niveauet for en bundgrænse overveje ændring af biblioteksafgiften til  

 oversættere komme med forslag til en aftrapning af støtten  

 til de efterlevende vurdere behovet for en ændring af reglerne for  

 afgift til klassesæt og lign.
vurdere behovet for ændring af reglerne for  

 årbøger vurdere ordningen med ydelse af biblioteksafgift til  

 redaktører m.fl.
overveje ændringer i pointtildelingen tage stilling til, om der i den gældende ordning  

 er behov for andre ændringer, som kan bidrage til, at ordningen i  

 højere grad opfylder sit formål eller gøres lettere at  

 administrere.
Udvalget skal belyse fordele og ulemper ved en  

 biblioteksafgiftsordning, der er en kunststøtteordning, sammenholdt  

 med fordele og ulemper ved en rettighedsbaseret ordning.
Denne problematik  

 skal søges belyst ved eksempler fra andre europæiske lande.
 Udvalget kan pege på problemstillinger, der  

 bør undersøges nærmere i en efterfølgende  

 fase.
( ) Udvalget skal afslutte sit arbejde inden den 15. august  

 2002«.
 Udvalget kunne dog først afgive sin rapport den 24.  

 september 2002 efter at have afholdt 10 møder.
4.2. Resumé af udvalgets forslag Udvalget har på grundlag af kommissoriet  

 drøftet mulighederne for at give fordelingen af biblioteksafgiften en  

 klarere kulturel fokus, men en eventuel mere omfattende ændring af  

 ordningen vil efter udvalgets opfattelse forudsætte langt grundigere  

 undersøgelser og drøftelser, end udvalgets stramme tidsramme  

 har tilladt.
Udvalget anbefaler derfor at opgaven deles i to faser.  

 Første fase er de ændringer, som foreslås  

 gennemført i udvalgets rapport.
I anden fase undersøges og  

 drøftes problemstillingerne i et problemkatalog indeholdt i rapporten.  

 Dette arbejde kan evt. forestås af Litteraturrådet i samarbejde  

 med Dansk Forfatterforening og Danske skønlitterære  

 Forfattere.
4.2.1. Udvalgets hovedforslag Som led i første fase er udvalget enigt om  

 følgende forslag til ændringer i biblioteksafgiften:
 1. En undergrænse på 1.535 kr.  

 indføres ved udbetaling af biblioteksafgift og den eksisterende  

 graduerede skala ved udbetaling ændres således at:
Beløb indtil 300.000 kr. udbetales uden reduktion Af beløb over 300.000 kr. og indtil 400.000 kr. udbetales  

 halvdelen Af beløb over 400.000 kr. udbetales en tredjedel.
 2. Alle nuværende modtagere af biblioteksafgift  

 som efterlevende og alle kommende efterlevende efter de personer, der er  

 tilmeldt til biblioteksafgiften ved ikrafttrædelsen af en ændring  

 af loven, bevarer i deres levetid uændret retten til biblioteksafgift.  

 Denne ret vil blive afviklet over en længere årrække, ved  

 at ingen efterlevende efter nytilmeldte efter lovens ikrafttrædelse kan  

 erhverve ret til biblioteksafgift.
 3. Bidrag til årbøger skal  

 ikke kunne berettige til biblioteksafgift.
 4. »Andre bidragydere«, end  

 forfattere, oversættere, illustratorer, billedkunstnere, fotografer og  

 komponister, skal ikke være berettiget til biblioteksafgift. »Andre  

 bidrag«, som er registreret ved lovens ikrafttrædelse, udløser  

 fortsat afgift.
 5. Pointtallet for skønlitteratur for  

 voksne øges til 1,7 point pr. side.
 For flertallet er det en betingelse, at midlerne til dette  

 tilvejebringes ved en forøgelse af bevillingen til biblioteksafgift  

 som led i en samlet løsning.
 Danske skønlitterære Forfattere  

 ønsker, at pointtallet for skønlitteratur for voksne under alle  

 omstændigheder øges til 1,7 point pr. side.
 For Litteraturrådet er det en forudsætning, at  

 midlerne tilvejebringes ved en forøgelse af bevillingen, og  

 Litteraturrådet kan ikke tiltræde flertallets samlede  

 løsning.
 6. Der afholdes hvert år, i forbindelse med  

 udarbejdelse af forslag til næste års finanslov, et  

møde mellem kulturministeren, Dansk Forfatterforening og Danske  

 skønlitterære Forfattere, hvor størrelsen af  

 bevillingen til biblioteksafgift drøftes.
 Udvalgets flertal, bestående af Biblioteksstyrelsen,  

 Dansk Forfatterforening og Kulturministeriet, har yderligere følgende  

 forslag:
7. At de midler, der frigøres ved de af udvalgets  

 flertal foreslåede under- og overgrænser, efter de foreliggende  

 beregninger ca. 10 mio. kr., i stedet for at indgå i den endelige  

 fordeling af bibliotekspengene overføres til en særlig pulje,  

 som anvendes til uddeling af arbejdslegater.
Puljens størrelse  

 udgøres hvert år af det beløb, som afskæres ved  

 under- og overgrænserne.
Legaterne skal kunne søges af alle  

 tilmeldte til biblioteksafgiften og kan administreres og uddeles af én  

 af de eksisterende og hertil egnede institutioner. (Flertallet peger på  

 Litteraturrådet som denne institution.
Litteraturrådet  

 ønsker ikke at pege på sig selv). Det forudsættes, at der  

 etableres en enkel og smidig administration.
De nærmere kriterier for  

 tildelingen fastlægges i et samarbejde mellem Kulturministeriet,  

 Litteraturrådet, Dansk Forfatterforening og Danske  

 skønlitterære Forfattere.
Dansk Forfatterforening understreger, at flertallets  

 forslag til en samlet løsning er et resultat af langvarige  

 forhandlinger om et kompromis, og at forslagets balance må respekteres.  

 For Dansk Forfatterforening er det en klar betingelse for tilslutningen til  

 en bundgrænse på 1.535 kr. og en skærpelse af den  

 graduerede overgrænse, at den samlede løsning gennemføres  

 som en helhed.
I modsat fald ønsker Dansk Forfatterforening ingen  

 ændringer i den graduerede overgrænse og ingen bundgrænse  

 bortset fra den hidtidige bagatelgrænse på 25 kr.
Udvalgets flertal finder, at forslag 7 sammen med de 6  

 forslag, der er enighed om, tilsammen giver en afbalanceret løsning,  

 der kan imødekomme ønsket om at tilgodese de forfattere m.fl.,  

 der har størst betydning for dansk kultur.
Flertallet betragter  

 således forslagene 1-7 som et sammenhængende forslag til  

 ændring af biblioteksafgiften.
Danske skønlitterære Forfattere kan ikke  

 tilslutte sig forslaget om oprettelse af en kvalitativ pulje.
Danske  

 skønlitterære Forfattere finder, at det er af største  

 betydning for dansk litteratur og danske forfattere, at biblioteksafgiften  

 vedbliver at blive uddelt efter objektive kriterier som afgift og vederlag,  

 således at der ikke ændres radikalt på biblioteksafgiften  

 ved at indføre et nyt princip med en puljeordning, som trækker  

 midler ud af afgiften, og som herefter skal uddeles som legater og  

 ansøges efter subjektive kriterier.
Danske skønlitterære  

 Forfattere konstaterer desuden, at omkostningerne til administration er  

 ukendte.
Litteraturrådet kan ikke anbefale, at der etableres  

 en pulje af midler til biblioteksafgift, og at denne pulje uddeles efter  

 ansøgning.
Litteraturrådet anbefaler, at de midler, der  

 tilvejebringes ved de foreslåede over- og undergrænser,  

 indgår i den endelige fordeling af biblioteksafgiften.
4.2.2. Udvalgets andre forslag Et flertal i Udvalget finder, at der ikke bør  

 ændres i biblioteksafgiften for oversættere.
 Danske skønlitterære Forfattere  

 foreslår, at der oprettes et rådighedsbeløb til  

 oversætterne under Litteraturrådet, som svarer til det, som reelt  

 tilførtes ordningen i 1991, herunder det tidligere  

 rådighedsbeløb for oversættere, omregnet til 2002-tal.
Udvalget har drøftet reglerne for  

klassesæt.
Udvalget erkender, at bøger for børn  

 almindeligvis vil blive købt af bibliotekerne i et større antal  

 end bøger for voksne, alene fordi markedet, dvs. det samlede antal  

 børne- og skolebiblioteker, er større.
Udvalgets flertal finder imidlertid ikke, at dette forhold  

 kan begrunde en yderligere omlægning af biblioteksafgiften til  

 forfattere af bøger i klassesæt.
Udvalgets flertal finder  

 således ikke, at der bør ændres i de gældende  

 bestemmelser.
 Danske skønlitterære Forfattere er af den  

 opfattelse, at klassesæt har en afgørende indflydelse på  

 biblioteksafgiften, og stiller følgende forslag: Den nuværende  

 ordning, hvor de første 15 eksemplarer i et klassesæt  

 udløser fuld afgift, mens resten herefter kun udløser en  

 tredjedel, ændres til, at de første 5 eksemplarer udløser  

 fuld afgift, mens resten herefter udløser en tredjedel.
 Dansk Forfatterforening betragter det som en del af det  

 sammenhængende forslag, at der ikke sker ændringer i  

 biblioteksafgiften for oversættere eller reglerne for  

 klassesæt.
 Danske skønlitterære Forfattere  

 ønsker, at der tildeles skønlitteratur for børn  

 1,25 point pr. side.
4.2.3. Udvalgets forslag om en fase 2 Udvalget har diskuteret en række problemstillinger  

 vedrørende biblioteksafgiften og vedrørende danske forfatteres,  

 oversætteres, illustratorers og komponisters arbejdsvilkår, som  

 udvalget betragter som vigtige, men uløste problemstillinger.  

 Rapporten indeholder et afsluttende problemkatalog, der opregner de vigtigste  

 af de temaer, som udvalgets arbejde har peget på og som et enigt udvalg  

 anbefaler, at der arbejdes videre med i en efterfølgende fase.
Udvalget har drøftet et notat om  

biblioteksafgiftens retlige karakter, som er udarbejdet af  

 Kulturministeriet.
Udvalget finder imidlertid ikke anledning til nu at  

 foreslå en ophavsretligt baseret vederlagsordning, men overvejelser om  

 eventuelle ophavsretlige elementer i ordningen kan indgå i arbejdet i  

 fase 2.
Udvalget har endvidere orienteret sig om  

biblioteksafgiftsordninger i andre lande.
Disse overvejelser giver  

 ikke udvalget anledning til nu at foreslå ændringer i den danske  

 ordning, men de fremkomne oplysninger bør indgå i arbejdet i  

 fase 2.
De to forfatterforeninger lægger afgørende  

 vægt på, at det fastslås, at biblioteksafgift er et  

 vederlag for, at forfattere og andre stiller deres bøger til  

 rådighed for frit biblioteksudlån og således  

 grundlæggende har ret til denne ydelse, således som direktivet om  

 udlejnings- og udlånsrettigheder fastslår.
Dette vil være  

 en del af grundlaget for arbejdet i fase 2.
 I problemkataloget peger udvalget yderligere på  

 følgende:
Danske forfatteres arbejdsvilkår  

 (kunststøtteperspektivet): Mange danske forfattere og  

 oversættere har vanskeligt ved at leve af deres litterære  

 arbejde, selv om de opnår offentlig anerkendelse og sælger i  

 oplag, der efter danske forhold er pæne.
Der er derfor brug for  

 både at forbedre deres muligheder for indtjening og at styrke  

 støtteordningerne for dansk litteratur.
Forfatteres sociale vilkår  

 (sikringsperspektivet): Udvalgets diskussioner viser, at forfattere og  

 oversættere er vanskeligt stillede i forbindelse med forsikring mod  

 arbejdsløshed og i forbindelse med efterløn og  

 pensionsopsparing.
Den foreslåede gradvise afvikling af støtten  

 til efterlevende øger behovet for andre former for social sikring.  

 Mulighederne for at få etableret en pensions- og livsforsikringsordning  

 for forfattere, oversættere, illustratorer og komponister som faggruppe  

 bør nærmere undersøges.
 Herudover anbefaler udvalget, at der findes en  

 løsning på problemet med pointtildeling til  

 skønlitteratur for voksne udgivet før 1976.
 Endelig anbefaler et flertal i udvalget, at  

 spørgsmålet om biblioteksafgift for materialer i de amtslige  

 centre for undervisningsmidler tages op til drøftelse.
 Udvalget anbefaler, at disse emner tages op til  

 nærmere behandling i et samarbejde mellem forfatterforeningerne og  

 repræsentanter fra Kulturministeriet og Litteraturrådet, og at  

 disse parter fremlægger et forslag til kulturministeren medio 2003.
5. Lovforslagets indhold I forbindelse med behandlingen af rapporten fra Udvalget  

 om Biblioteksafgift 2002 er der mellem regeringen og en række af  

 Folketingets partier blevet indgået en aftale om biblioteksafgiften  

 vedrørende årene 2003-2006, hvori der indgår  

 følgende elementer:
 Ændringer, der gennemføres nu:
 Der fastsættes en undergrænse i loven.
 Den graduerede overgrænse skærpes.
 Biblioteksafgiften til efterlevende aftrappes.
 Biblioteksafgift til »andre bidragydere« (redaktører m.v.)  

 aftrappes.
 Ændringer, der gennemføres senere:
 Pointtallet for skønlitteratur for voksne forhøjes fra 2004,  

 idet der samtidig tilføres biblioteksafgiftsbevillingen 5 mio. kr. med  

 henblik herpå.
 Der oprettes ligeledes fra 2004 en ny litteraturpulje på 10 mio. kr.  

 under Kunstrådet.
 Der sættes et undersøgelsesarbejde i gang med udgangspunkt i  

 de emner, som udvalget har foreslået undersøgt.
 Aftalen er gengivet som bilag 2 til  

 lovforslaget.
Det er formålet med det foreliggende lovforslag at  

 udmønte den del af aftalen, som vedrører de ændringer af  

 biblioteksafgiftsordningen, der skal gennemføres nu, dvs. pr. 1.  

 januar 2003, idet disse ændringer kun kan ske ved ændring af  

 loven.
Lovforslagets hovedpunkter er således:
Der fastsættes en undergrænse for det  

 beløb, som den enkelte biblioteksafgiftsberettigede kan få  

 udbetalt, på 1.535 kr.
Beløbet satsreguleres. (Lovforslagets  

 § 1, nr. 3, ad § 4, stk. 3).
 Overgrænsen for det beløb, som den enkelte  

 biblioteksafgiftsberettigede kan få udbetalt, gradueres på  

 følgende måde: Beløb indtil 328.134 kr. udbetales uden  

 reduktion; af beløb over 328.134 kr. og indtil 437.512 kr. udbetales  

 halvdelen; af beløb over 437.512 kr. udbetales en tredjedel.  

 Beløbene satsreguleres. (Lovforslagets § 1, nr. 3, ad § 4,  

 stk. 4).
 Biblioteksafgiften til efterlevende aftrappes på  

 den måde, at efterlevende efter afgiftsberettigede, som først er  

 tilmeldt ordningen i 2003 eller senere, ikke vil være berettigede til  

 afgift på grundlag af deres tilknytning til den afdøde.  

 Efterlevende efter personer, der var tilmeldt ordningen inden udgangen af  

 2002, vil fortsat kunne blive berettigede til afgift ved den  

 afgiftsberettigedes død. (Lovforslagets § 1, nr. 2, ad  

 § 3).
Biblioteksafgiften til de såkaldte »andre  

 bidragydere« til bøger   end forfattere, illustratorer,  

 billedkunstnere osv.   dvs. redaktører m.fl., skal ikke længere  

 kunne opnå biblioteksafgift ved at dokumentere, at deres bidrag til en  

 bog er væsentligt.
Bidrag, der inden udgangen af 2002 er blevet  

 registreret som »væsentlige«, udløser fortsat afgift.  

 (Lovforslagets § 1, nr. 1, ad § 2).
 For så vidt angår forhøjelsen af  

 pointtallet for skønlitteratur for voksne fra det nuværende 1,35  

 til 1,7 fra 2004, er det en ændring af ordningen, der ikke kræver  

 lovændring. Ændringen vil blive foretaget ved ændring af  

 bekendtgørelsen om biblioteksafgift.
6. Lovforslagets konsekvenser Lovforslaget har som sådant ingen økonomiske  

 konsekvenser for staten.
 Aftalen om biblioteksafgiften indebærer, at  

 bevillingen til biblioteksafgift forhøjes med 5 mio. kr. i årene  

 2004-2006, og at der under Kunstrådet afsættes en ny  

 litteraturpulje på 10 mio. kr. i årene 2004-2006.
 Dette er indarbejdet i BO-årene på regeringens  

 ændringsforslag til finanslovsforslaget for 2003.
 Administrativt indebærer forslaget i § 1, nr.  

 1, der ophæver retten til gennem dokumentation at opnå ret til  

 biblioteksafgift for redaktørbidrag og lignende, at man fjerner den  

 belastning af Biblioteksstyrelsens administration, som dette element i  

 ordningen har udgjort.
 Lovforslaget har ingen økonomiske eller  

 administrative konsekvenser for amter og kommuner eller for  

 erhvervslivet.
 Lovforslaget har ingen miljømæssige  

 konsekvenser.
7. Forholdet til EU-retten Retten til offentligt udlån er inden for EU  

 reguleret af Rådets direktiv 92/100/EØF af 19. november 1992 om  

 udlejnings- og udlånsrettigheder samt om visse andre  

 ophavsretsbeslægtede rettigheder i forbindelse med intellektuel  

 ejendomsret, nærmere bestemt direktivets artikel 5.
 Lovforslaget har ingen konsekvenser i forhold til  

 direktivet eller EU-retten i øvrigt.
8. Høring Kulturministeriet sendte den 25. september 2002 den fra  

 Udvalget om Biblioteksafgiften 2002 modtagne rapport, med forslag til  

 ændringer af den gældende biblioteksafgiftsordning, ud til  

 høring med den 17. oktober 2002 som høringsfrist.
 I alt blev følgende 59 organisationer og  

 institutioner hørt:
Amtsrådsforeningen i Danmark, Bibliotekarforbundet,  

 Biblioteksafgiftsnævnet, Bibliotekslederforeningen,  

 Biblioteksstyrelsen, Danmarks Biblioteksforening, Danmarks Blindebibliotek,  

 Danmarks Lærerforening, Danmarks Skolebibliotekarforening, Dansk Artist  

 Forbund, Dansk BiblioteksCenter A/S, Dansk Billedhugger Samfund, Dansk  

 Fagpresse, Dansk Filmfotograf Forbund, Dansk Folkeoplysnings Samråd,  

 Dansk Forfatterforening, Dansk Journalistforbund, Dansk Kapelmesterforening,  

 Dansk Komponist Forening, Dansk Kunstnerråd, Dansk  

 Musikbiblioteksforening, Dansk Musiker Forbund, Dansk  

 Musikforlæggerforening, Dansk Skuespillerforbund, Dansk Solist-Forbund,  

 Danske Billedautorer, Danske Dagblades Forening, Danske Designere, Danske  

 Dramatikeres Forbund, Danske Filminstruktører, Danske Jazz-, Beat- og  

 Folkemusikautorer, Danske Populær Autorer, Danske  

 skønlitterære Forfattere, Danske Tegneserieskabere, Den danske  

 Forlæggerforening, Det Danske Akademi, Det Danske Filminstitut, Det  

 Kgl.
Bibliotek, Foreningen af Danske Kulturtidsskrifter, Foreningen af  

 Videogramdistrubutører i Danmark, Frederiksberg Kommune,  

 Fællesrådet for Udøvende Kunstnere, IFPI Danmark,  

 Instruktører, Film- og TV-arbejdere, KODA/NCB, Kommunernes  

 Landsforening, Kommunernes Skolebiblioteksforening, Københavns  

 Kommune, Landsorganisationen i Danmark, Producenterne, Rigsarkivet,  

 Sammenslutningen af Danske Scenografer, Samrådet for Ophavsret,  

 Solistforeningen af 1921, Speaker- & Indlæserforeningen,  

 Statsbiblioteket i Århus, Teaterteknikerforbundet, UBVA og  

 Undervisningsministeriet.
9. Samlet vurdering af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og  

 amtskommuner Ingen Aftalen om biblioteksafgiften medfører statslige  

 merudgifter på 15 mio. kr. i perioden 2004-2006, hvilket er indarbejdet  

 i BO-årene på regeringens ændringsforslag til FFL  

 2003.
Administrative konsekvenser for stat, kommuner og  

 amtskommuner Forslaget om at ophæve retten for redaktører og  

 lign. til at opnå biblioteksafgift indebærer en administrativ  

 lettelse for Biblioteksstyrelsen.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget ligger inden for rammerne af direktivet om  

 udlejnings- og udlånsrettigheder (92/100/EØF).
Bemærkninger til lovforslagets  

 enkelte bestemmelser Til § 1 Til nr. 1 (§ 2, stk. 2) Formålet med forslaget er at ophæve den ret  

 til biblioteksafgift, som efter den gældende lovs § 2,  

 stk. 1, nr. 5, tilkommer »andre bidragydere« til bøger af  

 forfattere, som har skrevet på dansk (bestemmelsens nr. 1), og til  

 bøger bestående af frembringelser af illustratorer,  

 billedkunstnere, fotografer eller komponister, som selvstændigt er  

 udgivet i bogform i Danmark (bestemmelsens nr. 3). Forslaget skal gælde  

 for fremtiden, således at bidrag, der er blevet registreret som  

 berettigende til afgift efter de gældende regler, fortsat skal  

 medføre afgift.
 Med »andre bidragydere« sigtes der til bidragydere til de  

 nævnte bøger, som ikke selv har medvirket som forfatter,  

 illustrator m.v., men på anden måde, f.eks. som redaktør,  

 som læsepædagogisk tilrettelægger, sproglig eller faglig  

 bearbejder, eller ved at forsyne en bog med forord, efterskrift, noteapparat,  

 register, litteraturliste eller andet.
 I lovens oprindelige skikkelse fra 1991 var disse  

 bidragydere berettigede til biblioteksafgift, hvis deres bidrag var  

 registreret i Nationalbibliografien.
 I sin rapport »Bibliotekspengene« (afgivet i december  

 1997) gik Arbejdsgruppen vedrørende Lov om Biblioteksafgift ind for,  

 at disse bidragyderes ret til afgift skulle begrænses, og anbefalede  

 den ordning, som blev vedtaget ved lovens revision i 1998.
Den gældende ordning er herefter, at retten til  

 afgift for »andre bidragydere« er betinget af, at vedkommende over for  

 Biblioteksstyrelsen dokumenterer, at der er tale om et »væsentligt«  

 bidrag, og at bidraget ikke er frembragt som led i et  

 ansættelsesforhold, der omfatter redaktionelt arbejde.
Desuden  

 udløser bidraget kun to tredjedele afgift, jf. lovens § 4,  

 stk. 2, 2. pkt.
 Udvalget om Biblioteksafgift 2002 udtaler i sin rapport  

 bl.a. følgende:
»Ved lovændringen i 1998 indførtes for  

 første gang et vurderingskriterium i biblioteksafgiftsloven.  

 Bestemmelsen tager navnlig sigte på at hindre forlagsredaktører  

 og dermed ligestillede i at få andel i biblioteksafgiften for en bog.  

 Bestemmelsen administreres, i overensstemmelse med afgørelser i  

 Biblioteksafgiftsnævnet, meget restriktivt, således at alene  

 redaktører, hvis arbejde har haft meget afgørende betydning for  

 en bogs tilblivelse, opnår ret til afgift.
I forhold til mængden  

 af indsendte ansøgninger er antallet af »andre bidragydere«, der  

 opnår ret til afgift, således meget begrænset.
I 2002 var  

 kun 464 registreret som berettigede til biblioteksafgift som »anden  

 bidragyder«, idet hovedparten af især redaktører selv har  

 bidraget med tekst til de bøger, de har redigeret, og derfor  

 registreres som forfattere, idet »andre bidragydere« kun får 2/3  

 afgift, og afgiften til antologier m.v. skal deles ligeligt mellem alle  

 berettigede bidragydere med én portion til hver.
 Udvalget finder, at bidragyderne, de involverede forlag og  

 Biblioteksstyrelsen ved lovændringen blev pålagt et arbejde med  

 dokumentation af de enkelte bidrags karakter og betydning, som ikke  

 umiddelbart står i forhold til de beløb, der kan opnås i  

 biblioteksafgift for disse bidrag.
Udvalget foreslår derfor, at retten til at  

 opnå bibliotekspenge som »anden bidragyder« afskaffes.
De allerede  

 registrerede berettigende værker udløser fortsat  

 biblioteksafgift.« På denne baggrund foreslås det med virkning  

 fra 1. januar 2003 at afskaffe muligheden for, at »andre bidragydere« til  

 bøger end de øvrige i § 2, stk. 1, nævnte kan  

 opnå ret til biblioteksafgift for deres bidrag.
Forslaget indebærer således, at alene de  

 »andre bidrag«, der senest i 2002 på basis af indsendt dokumentation er  

 blevet godkendt som afgiftsberettigende, i fremtiden vil kunne udløse  

 biblioteksafgift.
Dog kan Biblioteksstyrelsen færdiggøre  

 behandlingen af dokumentation indsendt inden udgangen af 2002. Fremover vil  

 det derimod være udelukket at få nye bidrag anerkendt som  

 afgiftsberettigende, både for dem, som under de nugældende regler  

 har fået bidrag anerkendt, og for andre.
Til nr. 2 (§ 3, stk. 4) Formålet med forslaget er over en meget lang periode  

 at ophæve den ret til biblioteksafgift, som efter den gældende  

 lovs § 3 tilkommer efterlevende ægtefæller, visse personer,  

 der sidestilles med ægtefæller, eller i visse tilfælde  

 børn under 18 år, når en afgiftsberettiget person er  

 død.
Forslaget skal gælde for fremtiden på den måde,  

 at efterlevende efter personer, der først bliver berettigede til  

 afgift den 1. januar 2003 eller senere, ikke vil have ret til afgift i  

 tilfælde af den afgiftsberettigede persons død.
I sin oprindelige skikkelse fra 1991 indførte  

 loven, at efterlevende skulle være berettigede til 50 pct. af den  

 afgift, som afdøde ville have været berettiget til   imod hidtil  

 100 pct.   dog således at der skete en aftrapning over 5 år med  

 10 pct. pr. år.
Under hensyn til ordningens karakter af  

 kulturstøtte for de aktivt skabende gik et flertal inden for  

 Arbejdsgruppen vedrørende Lov om Biblioteksafgift i  

 »Bibliotekspengene« ind for, at biblioteksafgift til efterlevende burde  

 udgå af ordningen.
Det skulle ske på den måde, at de  

 efterlevende, der allerede havde ret til afgift, skulle beholde retten, mens  

 der for fremtidige efterlevende skulle ske en aftrapning over de kommende 5  

 år med 10 pct. pr. år.
Forslaget blev ikke gennemført.
 Udvalget om Biblioteksafgift 2002 udtaler i sin rapport  

 bl.a. følgende:
 »Udvalget finder det som udgangspunkt betænkeligt  

 umiddelbart at afskaffe efterlevendes ret til biblioteksafgift, men finder  

 på den anden side, at de ændringer i samfundets sociale struktur,  

 der er sket siden 1946, kan begrunde, at biblioteksafgiften ikke i fremtiden  

 skal have en social funktion.
Udvalget foreslår derfor, at alle nuværende  

 modtagere af biblioteksafgift som efterlevende og alle kommende efterlevende,  

 efter de personer der er tilmeldt til biblioteksafgiften ved  

 ikrafttrædelsen af en ændring af loven, i deres levetid  

 uændret bevarer retten til biblioteksafgift.
Denne ret vil  

 således blive afviklet over en længere årrække ved,  

 at ingen efterlevende efter nytilmeldte efter lovens ikrafttrædelse kan  

 erhverve ret til biblioteksafgift.« På denne baggrund foreslås det med virkning  

 fra 1. januar 2003, at en persons tilmelding til biblioteksafgiftsordningen  

 ikke medfører, at den afgiftsberettigedes ægtefælle m.v.  

 opnår ret til afgift i tilfælde af den pågældendes  

 død.
Forslaget indebærer således, at alene  

 efterlevende efter personer, der ved udgangen af 2002 var tilmeldt som  

 biblioteksafgiftsberettigede, i fremtiden vil kunne blive berettigede til  

 biblioteksafgift i deres egenskab af efterlevende.
Denne berettigelse vil  

 også gælde, hvis f.eks. en efterlevende ægtefælle  

 først er blevet gift med den pågældende forfatter efter  

 den 1. januar 2003. Derimod vil efterlevende efter personer, der først  

 er tilmeldt til biblioteksafgift i 2003 eller senere, ikke være  

 berettigede til afgift på grundlag af deres tilknytning til den  

 afdøde.
Til nr. 3 (§ 4) Der foreslås følgende ændringer af  

 § 4: Der indføres en undergrænse (stk. 3), og den  

 graduerede overgrænse skærpes (stk. 4); samtidig  

 præciseres det, at undergrænsen satsreguleres (stk. 5), og  

 bemyndigelsen for kulturministeren til at fastsætte en  

 undergrænse ophæves (stk. 7).
Til stk. 1 og 2 Bestemmelserne er uændrede.
Til stk. 3 Bestemmelsen er ny.
Formålet med forslaget er at indføre en  

 undergrænse på 1.535 kr. for de beløb, som kan udbetales  

 til den enkelte modtager af biblioteksafgift.
Beløbet satsreguleres,  

 jf. forslaget til stk. 5.
 Ifølge biblioteksafgiftsloven i den oprindelige  

 skikkelse fra 1991 gjaldt der en undergrænse på 1.200 kr.  

 (satsreguleret).
Ved en ændring af loven i 1996 ophævedes den  

 lovbestemte undergrænse, der på det tidspunkt efter  

 satsregulering udgjorde 1.332 kr.
Samtidig blev der givet kulturministeren  

 hjemmel til at fastsætte en undergrænse administrativt for helt  

 bagatelagtige beløb.
Fra 1997 gjaldt der herefter en administrativt  

 fastsat grænse på 25 kr.
 Under indtryk af den kraftige tilgang af registrerede til  

 biblioteksafgift i de senere år og for stærkere at betone  

 ordningens funktion til støtte af dansk sprog og kultur blev der for  

 finansåret 2002 ved tekstanmærkning nr. 80 ad § 21.21.11.  

 Biblioteksafgift på finansloven fastsat en undergrænse på  

 5.000 kr.
 Ved fordelingen af biblioteksafgift i 2002 var antallet af  

 tilmeldte til afgift nået op på 19.665 personer.  

 Undergrænsen på 5.000 kr. medførte, at 15.010 af de  

 tilmeldte ved årets fordeling af biblioteksafgift ikke opnåede  

 afgift.
 Udvalget om Biblioteksafgift 2002 udtaler i sin rapport  

 bl.a. følgende:
»Der er i Udvalget enighed om, at den for 2002 fastsatte  

 undergrænse på 5.000 kr. er for høj.
Udvalgets flertal  

 finder, at såfremt der skal være en undergrænse, som er  

 højere end den hidtidige bagatelgrænse på 25 kr., må  

 der også ændres ved den gældende »overgrænse«, den  

 graduerede skala efter 300.000 kr.
Danske skønlitterære  

 Forfattere tilslutter sig forslaget om ændret overgrænse for at  

 undgå et udefra fastsat fast loft.« Udvalget peger herefter som ny undergrænse på  

 1.535 kr.
Det er det samme beløb, som 1991-undergrænsen ville  

 være kommet op på i 2002, hvis den var blevet satsreguleret hvert  

 år.
En undergrænse på dette niveau ville ifølge  

 udvalgets rapport have resulteret i, at 10.960 af de tilmeldte ved  

 årets fordeling af biblioteksafgift ikke havde opnået afgift.
 På denne baggrund foreslås det på ny at  

 fastsætte en undergrænse ved lov, nærmere bestemt til 1.535  

 kr., der satsreguleres i 2003 og fremover.
Til stk. 4 Bestemmelsen, der svarer til stk. 3 i den  

 gældende lov, foreslås ændret.
Formålet med forslaget er at skærpe den  

 graduerede overgrænse for de beløb, som kan udbetales til den  

 enkelte modtager af biblioteksafgift, således at beløb indtil  

 328.134 kr. udbetales ubeskåret, mens der herefter kun skal udbetales  

 halvdelen af beløbet op til 437.512 kr. og kun en tredjedel af resten,  

 hvis beløbet er større end 437.512 kr.
Beløbene  

 satsreguleres.
I sin oprindelige skikkelse fra 1991 bestemte loven: »Fra  

 og med 1997 udbetales der til en berettiget person ikke over 200.000 kr. i  

 biblioteksafgift.« Beløbet skulle satsreguleres.
Overgrænsen  

 skulle således først blive virksom, når den 5-årige  

 overgangsperiode i forbindelse med gennemførelsen af den ny  

 biblioteksafgiftsordning var forbi.
 Ved ændringen af loven i 1996 blev lovens revision  

 udskudt, og årstallet 1997 blev ændret til 1999.
Arbejdsgruppen vedrørende Lov om Biblioteksafgift  

 gik i »Bibliotekspengene« (december 1997) ind for et gradueret loft,  

 således at beløb indtil 300.000 kr. skulle udbetales  

 ubeskåret, mens der herefter skulle udbetales halvdelen af  

 beløbet op til 400.000 kr. og kun en tredjedel af resten, hvis  

 beløbet var større end 400.000 kr.
Beløbene skulle  

 satsreguleres.
Forslaget blev dog ikke gennemført i denne form.
 Ved revisionen af loven i 1998 blev der nemlig på  

 baggrund af drøftelser mellem kulturministeren, Dansk  

 Forfatterforening og Danske skønlitterære Forfattere  

 foreslået følgende ordning, som blev vedtaget: Beløb  

 indtil 300.000 kr. udbetales uden reduktion; af beløb over 300.000 kr.  

 og indtil 400.000 kr. udbetales to tredjedele; af beløb over 400.000  

 kr. og indtil 500.000 kr. udbetales halvdelen; og af beløb over  

 500.000 kr. udbetales en tredjedel.
Som anført i bemærkningerne til forslaget til  

 stk. 3 er spørgsmålet om under- og overgrænser under  

 drøftelserne i Udvalget om Biblioteksafgift 2002 blevet kædet  

 sammen.
I forbindelse med sit forslag om en undergrænse på 1.535  

 kr. stiller udvalget således i sin rapport følgende forslag:
 »Overgrænse:
 Beløb indtil 300.000 kr. udbetales uden reduktion.
 Af beløb over 300.000 kr. og indtil 400.000 kr. udbetales  

 halvdelen.
Af beløb over 400.000 udbetales en tredjedel.« På denne baggrund foreslås det at ændre  

 den graduerede skala for overgrænsen på den af udvalget angivne  

 måde, idet den satsregulering af beløbene, der er sket fra 1998  

 til 2002, indregnes:
 Beløb indtil 328.134 kr. udbetales uden reduktion;  

 af beløb over 328.134 kr. og indtil 437.512 kr. udbetales halvdelen;  

 af beløb over 437.512 udbetales en tredjedel.
Til stk. 5 Bestemmelsen, der svarer til stk. 4 i den  

 gældende lov, foreslås ændret.
 Formålet med forslaget er at præcisere, at den  

 undergrænse, som foreslås i stk. 3, skal satsreguleres i  

 overensstemmelse med lov om en satsreguleringsprocent, på linje med den  

 graduerede overgrænse.
Til stk. 6 Bestemmelsen, der svarer til stk. 5 i den  

 gældende lov, er uændret.
Til stk. 7 Bestemmelsen, der svarer til stk. 6, i den  

 gældende lov, foreslås ændret.
 Formålet med forslaget er, som konsekvens af  

 forslaget i stk. 3 om en lovbestemt undergrænse, at ophæve  

 bemyndigelsen for kulturministeren til administrativt at fastsætte en  

 undergrænse.
Til § 2 Det foreslås, at loven træder i kraft den 1.  

 januar 2003. Ændringerne af reglerne om fordeling af biblioteksafgift  

 får således virkning fra og med den udbetaling, der finder sted i  

 juni 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om biblioteksafgift, jf. lovbekendtgørelse nr. 21 af 11.  

 januar 2000, foretages følgende ændringer:
§ 2. Berettigede til at modtage afgift efter denne lov er 1. I § 2 indsættes efter stk. 1 som nyt  

 stykke:
1)	forfattere, hvis bøger er udgivet på dansk, medmindre  

 der er tale om en oversættelse eller en gendigtning,  

 genfortælling eller bearbejdelse fra fremmedsprog, 2)	oversættere samt personer, der foretager gendigtning,  

 genfortælling eller bearbejdelse af fremmedsprogede bøger til  

 dansk, 3)	illustratorer, billedkunstnere, fotografer og komponister, hvis  

 frembringelser indgår i de i nr. 1 nævnte bøger eller  

 selvstændigt er udgivet i bogform i Danmark, 4)	illustratorer, som over for Biblioteksstyrelsen dokumenterer, at  

 deres frembringelser særligt er udført til oversættelser,  

 gendigtninger, genfortællinger eller bearbejdelser af fremmedsprogede  

 værker til dansk, og 5)	andre bidragydere til de i nr. 1 og 3 nævnte bøger,  

 såfremt det over for Biblioteksstyrelsen dokumenteres, at der er tale  

 om væsentlige bidrag til en titel.
Dog udbetales der ikke afgift for  

 bidrag, der er frembragt som led i et ansættelsesforhold, som omfatter  

 redaktionelt arbejde.
»Stk. 2. Der ydes kun afgift efter stk. 1, nr. 5, for  

 bidrag, der er godkendt som væsentlige bidrag til en titel inden  

 udgangen af 2002.« Stk. 2. Stk. 1 finder tilsvarende anvendelse for  

 litteratur indlæst på lydbånd m.v.
Kulturministeren kan  

 fastsætte, at stk. 1 også skal finde anvendelse på  

 digitale frembringelser, der udelukkende består af litterært  

 materiale.
 Stk. 2 bliver herefter stk. 3.
§ 3. Berettigede til at modtage biblioteksafgift, efter at en  

 i § 2 nævnt person er afgået ved døden, er 2. I § 3 indsættes som stk. 4:
1)	den efterlevende ægtefælle, 2)	en fraskilt ægtefælle, såfremt ægteskabet  

 har varet i mindst 5 år og det ved skilsmissen er fastsat, at  

 vedkommende har ret til underholdsbidrag, 3)	en efterlevende person, som en berettiget samlevede med på  

 dødstidspunktet, såfremt samlivet har varet mindst 5 år,  

 og 4)	børn under 18 år, såfremt den anden af  

 forældrene er død eller ikke er berettiget.
 Stk. 2. Efterlader de i § 2 nævnte personer sig  

 flere berettigede, deles afgiftsbeløbet ligeligt mellem dem.
 Stk. 3. Berettigede i medfør af stk. 1 og 2  

 modtager kun halv afgift i forhold til den person, der var berettiget i  

 henhold til § 2.
»Stk. 4. Efterlevende er ikke berettigede til afgift, hvis den  

 i § 2 nævnte person først er blevet berettiget til afgift i  

 2003 eller senere.« 3. § 4 affattes således:
§ 4. Afgiften til de berettigede efter §§ 2 og 3 fordeles  

 på grundlag af sidetal pr. titel og antallet af udlånsenheder pr.  

 titel, hvormed de berettigede er repræsenteret i bibliotekerne.
For  

 lydbånd m.v. er grundlaget indlæste minutter i stedet for  

 sidetal.
»§ 4. Afgiften til de berettigede efter §§ 2 og 3  

 fordeles på grundlag af sidetal pr. titel og antallet af  

 udlånsenheder pr. titel, hvormed de berettigede er repræsenteret  

 i bibliotekerne.
For lydbånd m.v. er grundlaget indlæste minutter  

 i stedet for sidetal.
Stk. 2. Berettigede efter § 2, stk. 1, nr. 2,  

 modtager kun en tredjedel afgift.
Berettigede efter § 2, stk. 1,  

 nr. 5, modtager kun to tredjedele afgift.
Stk. 2. Berettigede efter § 2, stk. 1, nr. 2,  

 modtager kun en tredjedel afgift.
Berettigede efter § 2, stk. 1,  

 nr. 5, modtager kun to tredjedele afgift.
 Stk. 3. Fra og med 1999 foretages udbetaling af  

 biblioteksafgift efter stk. 1 og 2 til en berettiget person på  

 følgende måde:
 Stk. 3. Beløb under 1.535 kr. udbetales ikke.
 1)	Beløb indtil 300.000 kr. udbetales uden reduktion.
 2)	Af beløb over 300.000 kr. og indtil 400.000 kr. udbetales to  

 tredjedele.
 3)	Af beløb over 400.000 kr. og indtil 500.000 kr. udbetales  

 halvdelen.
 4)	Af beløb over 500.000 kr. udbetales en tredjedel.
 Stk. 4. Beløbsgrænserne i stk. 3 reguleres  

 årligt med satsreguleringsprocenten, jf. lov om en  

 satsreguleringsprocent.
 Stk. 4. Fra og med 2003 foretages udbetaling af  

 biblioteksafgift efter stk. 1 og 2 til en berettiget person på  

 følgende måde:
 1)	Beløb indtil 328.134 kr. udbetales uden reduktion.
 2)	Af beløb over 328.134 kr. og indtil 437.512 kr. udbetales  

 halvdelen.
 3)	Af beløb over 437.512 kr. udbetales en tredjedel.
 Stk. 5. For udlånsenheder på folkeskolens  

 biblioteker udbetales der fuld afgift efter stk. 1 og 2 for de  

 første 15 eksemplarer pr. titel pr. bibliotek og en tredjedel afgift  

 for de øvrige eksemplarer pr. titel pr. bibliotek.
 Stk. 5. Beløbsgrænserne i stk. 3 og 4  

 reguleres årligt med satsreguleringsprocenten, jf. lov om en  

 satsreguleringsprocent.
 Stk. 6. Kulturministeren fastsætter nærmere regler  

 om ydelse af afgift efter stk. 1. Der kan herunder fastsættes  

 regler om, at beløb under en bestemt grænse ikke kommer til  

 udbetaling, samt om, at særlige kategorier af de i § 2  

 nævnte bøger og visse bidrag til sådanne bøger ikke  

 skal medføre afgift.
 Stk. 6. For udlånsenheder på folkeskolens  

 biblioteker udbetales der fuld afgift efter stk. 1 og 2 for de  

 første 15 eksemplarer pr. titel pr. bibliotek og en tredjedel afgift  

 for de øvrige eksemplarer pr. titel pr. bibliotek.
Stk. 7. Kulturministeren fastsætter nærmere regler  

 om ydelse af afgift efter stk. 1. Der kan herunder fastsættes  

 regler om, at særlige kategorier af de i § 2 nævnte  

 bøger og visse bidrag til sådanne bøger ikke skal  

 medføre afgift.« § 2 Loven træder i kraft den 1. januar 2003.
Bilag 2 Den 1. november 2002 Aftale om biblioteksafgiften Mellem regeringen (Venstre og Det Konservative Folkeparti),  

 Socialdemokraterne, Dansk Folkeparti, Socialistisk Folkeparti, Det Radikale  

 Venstre og Kristeligt Folkeparti er der indgået følgende aftale  

 om biblioteksafgiften:
På grundlag af rapporten fra Udvalget om Biblioteksafgift 2002,  

 afgivet den 24. september 2002, gennemføres i år   med  

 virkning fra 1. januar 2003   en række ændringer i  

 biblioteksafgiftsloven.
Disse ændringer gennemføres ved et  

 lovforslag, som fremsættes senest den 8. november 2002, og som vedtages  

 inden Folketingets juleferie, sådan at ændringerne kan få  

 virkning fra og med 2003.
 Endvidere sættes der et arbejde i gang, som skal forberede  

 yderligere ændringer, der kan få virkning for 2004.
Ændringer, der gennemføres nu Der gennemføres følgende ændringer, som der har  

 været enighed om i Biblioteksafgiftsudvalget:
a)	Undergrænsen for udbetaling af den almindelige  

 biblioteksafgift (lovens § 4) fastsættes til 1.535 kr. plus  

 satsregulering.
Beløbet satsreguleres hvert år.
b)	Overgrænsen for udbetaling af den almindelige biblioteksafgift  

 (lovens § 4) fastsættes således: Beløb indtil 328.134  

 kr. udbetales uden reduktion ·  

  Af beløb over 328.134 kr. og indtil 437.514 kr. udbetales halvdelen  

·  

  Af beløb over 437.514 udbetales en tredjedel.
Beløbene  

 satsreguleres i 2003 og hvert år derefter.
 c)	Biblioteksafgift til efterlevende aftrappes, dog således at  

 efterlevende efter personer, der er tilmeldt til biblioteksafgift senest den  

 31. december 2002, bevarer afgiften.
 d)	Redaktører og »andre bidragydere« (lovens § 2,  

 stk. 1, nr. 5) skal ikke være berettigede til biblioteksafgift.  

 Bidrag, der er godkendt til biblioteksafgift i 2002, udløser dog  

 fortsat afgift.
Ændringer, der gennemføres senere To yderligere forslag, som fremgår af Biblioteksafgiftsudvalgets  

 rapport, gennemføres i efteråret 2003 og med ikrafttræden  

 i 2004:
 Pointtallet for skønlitteratur for voksne forøges fra 1,35  

 til 1,7.
Der etableres en ny litteraturpulje, som skal fordeles efter kvalitative  

 kriterier.
Puljen skal anvendes til prøveoversættelser af dansk  

 litteratur og andre konkrete litterære projekter fra forfattere,  

 oversættere, illustratorer m.fl. ud fra en konkret vurdering af, hvad  

 der har størst betydning for dansk litteratur.
Alle, der er tilmeldt biblioteksafgiften (forfattere, oversættere,  

 illustratorer osv.), kan tildeles støtte fra puljen.
Puljens  

 administration henlægges under det ny Kunstråd.
For at opnå en afbalanceret løsning gennemføres disse  

 to forslag samlet.
Forslagene gennemføres først med virkning  

 fra 2004, sådan at der bliver tid til nærmere at overveje,  

 hvordan den kvalitative pulje indrettes.
Endvidere sætter kulturministeren et undersøgelsesarbejde i  

 gang med udgangspunkt i de emner, som Biblioteksafgiftsudvalget har  

 foreslået undersøgt efterfølgende.
Aftalepartierne  

 aftaler det nærmere indhold af kommissoriet for dette  

 undersøgelsesarbejde.
Økonomi Bevillingen til biblioteksafgift forøges med 5 mio. kr.  

 årligt fra og med 2004 i forbindelse med forhøjelse af  

 pointtallet til skønlitteratur.
 Der afsættes 10 mio. kr. årligt fra og med 2004 til en  

 kvalitativ litteraturpulje som en særlig bevilling under  

 Kunstrådet.
 Der gennemføres ikke besparelser på bevillingen til  

 biblioteksafgiften i perioden 2003-2006.
 Dette indebærer følgende bevillinger:
Mio.kr.
FL 2003-niveau 2003 2004 2005 2006 Biblioteksafgift FL§ 21.21.11.10 134,8 140,7 144,5 144,5 Litteraturpulje - 10,0 10,0 10,0 I alt 134,8 150,7 154,5 154,5 Der indledes i 2005 drøftelser om en eventuel ny  

 flerårig aftale fra 2007.
