Betænkning afgivet af Skatteudvalget den 26. november 2003 Betænkning over Forslag til lov om  

 indgåelse af aftale mellem Kongeriget Danmark og Kongeriget Sverige om visse  

 skattespørgsmål (grænsegængeraftale) [af skatteministeren (Svend Erik Hovmand)] 1. Ændringsforslag Enhedslisten har stillet 6 ændringsforslag til lovforslaget.
2. Udvalgsarbejdet Lovforslaget blev fremsat den 5. november 2003 og var til 1.  

 behandling den 12. november 2003. Lovforslaget blev efter 1. behandling  

 henvist  

 til behandling i skatteudvalget.
Møder Udvalget har behandlet lovforslaget i 3 møder.
Høring Lovforslaget har ikke været sendt i høring.
Dispensation fra 30-dages-reglen Skatteministeren har i brev af 13. november 2003 bedt om, at  

 Folketingets 3. behandling af lovforslaget finder sted senest den 4. december  

 2003 med henblik på, at grænsegængeraftalen kan nå at træde i kraft som  

 forudsat i lovforslaget.
 Dette indebærer, at der skal dispenseres fra reglen i  

 Folketingets forretningsorden om, at der skal gå 30 dage fra lovforslagets  

 fremsættelse til dets vedtagelse.
 Udvalget  

  

 indstiller,  

 at lovforslaget kommer til 3. behandling tidligere end 30 dage efter  

 lovforslagets  

 fremsættelse.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra RestaurationsBranchens Forbund.
Spørgsmål Udvalget har stillet 7 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.  

  

 Flertallet vil  

 stemme imod de stillede ændringsforslag.
 Et  

  

 mindretal  

  

 i  

 udvalget (SF) indstiller lovforslaget til  

  

 vedtagelse  

  

 med de stillede ændringsforslag.
Socialistisk  

 Folkepartis medlem af udvalget noterer sig, at der med skatteaftalen for  

 Øresundsregionen er etableret en model for fradrag for kørsel på  

 Øresundsbroen,  

 der svarer til modellen for Storebæltsbroen.
SF er ikke enig i denne model,  

 da  

 den klart favoriserer kørsel i privatbil i forhold til passagererne i den  

 kollektive trafik, ligesom SF generelt er modstander af den nuværende ordning  

 for befordringsfradrag.
SF har således også stemt imod ordningen for  

 Storebæltsbroen.
Imidlertid  

 må SF konstatere, at aftalen som helhed er positiv for Øresundsregionen og  

 skaber væsentligt mere gennemskuelige og retfærdige vilkår både for pendlere  

 og  

 for kommuner i regionen.
Derfor vil SF  trods den urimelige ordning med  

 brofradraget  stemme for det samlede lovforslag.
Det gælder også i  

 tilfælde  

 af, at ændringsforslagene om at fjerne brofradraget fra aftalen ikke  

 vedtages.  

 SF vil dog uanset udfaldet fortsat arbejde for, at brofradraget på såvel  

 Storebælts- som Øresundsbroen afvikles.
Et  

  

 andet mindretal  

  

 i udvalget (EL)  

 indstiller lovforslaget til  

  

 vedtagelse  

  

 med de stillede ændringsforslag.
Såfremt disse ændringsforslag ikke vedtages,  

 vil mindretallet ved 3. behandling stemme imod lovforslaget.
Enhedslistens medlem af udvalget bemærker, at Enhedslisten  

 grundlæggende er negativ over for en vækstfilosofi, som er baseret på, at vi  

 skal have så meget transport som muligt.
Enhedslisten  

    

  

 synes, det ville være langt mere fornuftigt,  

 hvis vi baserede vores erhvervs- og beskæftigelsespolitik på, at folk skulle  

 kunne få arbejde så tæt på deres bopæl som muligt.
Det ville være godt for  

 miljøet  og så kunne folk bruge deres fritid på at være sammen med  

 deres  

 familie, deltage i aktiviteter i deres nærmiljø, eller hvad de i øvrigt har  

 lyst til, i stedet for at tilbringe fritiden i bilkøer eller for den sags  

 skyld  

 i den kollektive trafik.
Alligevel vil Enhedslisten gerne være med til at fjerne nogle  

 vanskeligheder for almindelige mennesker, som af den ene eller den anden  

 grund  

 er endt med at bo i et land og arbejde i et andet.
Derfor er vi positive over  

 for de elementer i lovforslaget, som handler om det, ligesom vi går ind for  

 en  

 rimelig fordeling af skatteindtægterne mellem de kommuner, der reelt har  

 udgifterne, også når nogle af disse kommuner ligger i Sverige.
Enhedslisten  

 støtter derfor, at grænsependlere betaler indkomstskat i arbejdslandet, og at  

 der efterfølgende sker en omfordeling af disse penge til fordel for de  

 kommuner,  

 som folk bor i.
Til gengæld er Enhedslisten imod den udvidede adgang til at  

 trække pensionsindbetalinger fra i skat, som også er en del af lovforslaget.  

 Vi  

 kan godt se, at det vil være en fordel for de pågældende, men vi er nervøse  

 for, hvad dette kan føre til i et lidt længere perspektiv.
I forvejen er der  

 et  

 pres fra EU for at få Danmark til at udvide muligheden for at fratrække  

 indbetalinger på pensionsordninger til også at omfatte udenlandske  

 pensionsordninger.
I Enhedslisten er vi bekymrede for, at dette bare er  

 første  

 skridt i en udvikling, der på længere sigt kan blive yderst kostbar for  

 fællesskabet.
Allerede nu ser vi jo, hvordan et milliardbeløb først undtages  

 fra skat ved pensionsindbetalinger og derefter udbetales til en dansker, som  

 har slået sig ned i udlandet.
På den måde unddrages disse midler helt fra  

 beskatning i Danmark.
Derfor har vi stillet ændringsforslag, som fjerner den  

 del af lovforslaget, der omhandler skattefradrag for pensionsindbetalinger.
Enhedslisten foreslår i stedet, at regeringen tager initiativ  

 til helt af afskaffe fradragsretten for pensionsindbetalinger og i stedet  

 fjerner beskatningen ved udbetalingen.
Det ville løse alle problemer for  

 grænsegængerne i Øresundsområdet og sikre den danske beskatning af disse  

 midler.
Enhedslisten er imod det særlige storebæltsfradrag, som giver  

 bilisterne nogle særlige fordele i forhold til brugerne af den kollektive  

 trafik.
Enhedslisten ønsker heller ikke at medvirke til et fradrag, som giver  

 bilisterne seks gange så meget, som brugerne af den kollektive trafik får,  

 ved  

 hver passage af Øresundsforbindelsen.
 Til gengæld støtter Enhedslisten den del af lovforslaget, der  

 vedrører en ændret beskatning af hjemmearbejde m.v.
Alt i alt medvirker Enhedslisten gerne til at lette hverdagen  

 for de mennesker, som dagligt krydser grænsen mellem Sverige og Danmark for  

 at  

 arbejde.
Derfor vil vi stemme for lovforslaget, hvis Enhedslistens  

 ændringsforslag vedtages, og ellers stemmer Enhedslisten imod.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 et mindretal  

  

 (EL), tiltrådt af  

  

 et  

 mindretal  

  

 (SF):
Til § 1 1)  

  

 I  



  

 stk. 1, 1. pkt.,  

  

 indsættes efter »kan«: », bortset fra artikel 2 og 3 og artikel 5, stk. 2 og  

 3,«.
[Elementer vedrørende fradrag for pensionsindbetalinger og  

 øresundsfradrag fjernes] Til § 2 2)  


  

 Stk.  

 2  

  

 udgår.  

  

[Konsekvensændring som følge af ændringsforslag nr. 1] Til § 3 3)  

  

 I  

  

 stk. 1  

  

 udgår », jf. dog stk. 2«.
[Konsekvensændring som følge af ændringsforslag nr. 1] 4)  


  

 Stk.  

 2  

  

 udgår.
[Konsekvensændring som følge af ændringsforslag nr. 1] Til § 4 5)  

  

 Paragraffen  


  

 udgår.
[Konsekvensændring som følge  

 af ændringsforslag nr. 1] Til § 5 6)  


  

 Nr.  

 1, 3  

  

 og  

  

 5  

  

 udgår.
[Konsekvensændring som følge af ændringsforslag nr. 1] Bemærkninger Til nr. 1-6 Formålet med ændringsforslagene er dels at fjerne den udvidede  

 adgang til at trække pensionsindbetalinger fra i skat og dels at fjerne det  

 særlige øresundsfradrag.
Enhedslisten er positiv over for at medvirke til at få fjernet  

 nogle af de vanskeligheder, almindelige mennesker, der af den ene eller anden  

 grund er endt med at bo i ét land og arbejde i et andet, kan have.
Derfor  

 støtter Enhedslisten flere elementer i det foreliggende lovforslag.
Enhedslisten er dog skeptisk over for den udvidede adgang til at  

 trække pensionsindbetalinger fra i skat, som er en del af lovforslaget, idet  

 det efter Enhedslistens opfattelse kan være det første skridt i en udvikling,  

 der på længere sigt kan blive særdeles kostbar for fællesskabet.
Derfor  

 stiller  

 Enhedslisten ændringsforslag, som skal bevirke, at denne del af aftalen ikke  

 tiltrædes af Danmark.
For så vidt angår det særlige øresundsfradrag, ønsker  

 Enhedslisten ikke at medvirke til et fradrag, som favoriserer de folk, der  

 vælger at lade sig transportere med eget køretøj, frem for dem, der bruger  

 kollektiv trafik.
Derfor stiller Enhedslisten ændringsforslag om at fjerne  

 dette særlige fradrag.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Sophie Hæstorp Andersen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 59 Bilagsnr.
