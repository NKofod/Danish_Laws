Afslag på ansøgning om busrute mellem København og Idre (Sverige) , da  

 der er tale om typiske rekreations- og turistområder , hvorfor kørslen må  

 kunne dækkes ved turistkørsel I brev af 16. juli 1987 til direktoratet har Thinggaard Rutebiler ansøgt  

 om tilladelse til at udføre rutekørsel med bus mellem København og Idre i  

 Sverige.
Ansøgningen er af direktoratet, efter høring af en række myndigheder og  

 organisationer, forelagt ministeriet, jf brev af 5. januar 1988 (j.nr.
IB  

 II-79).
 Det fremgår af sagen, at kørslen agtes udført i samarbejde med det svenske  

 busforetagende GDG Biltrafik AB, Goteborg, som har indsendt en tilsvarende  

 ansøgning til Transportrådet i Stockholm.
 Selskaberne ansøger om tilladelse til - foruden i rutens endepunkter - at  

 kunne optage og afsætte passagerer i Saffle, Sunne, Torsby, Malung, Lima,  

 Salen og Granfjallsstoten.
Der er i den svenske ansøgning lagt vægt på, at såvel Dalafjallen som Sune  

 og Torsby er områder med betydelig indslag af turisme, og at disse udgør et  

 attraktivt rekreationsområde både sommer og vinter.
GDG gør i denne  

 forbindelse opmærksom på, at den ansøgte kørsel vil have en »turistisk  

 inriktning«.
 Det fremgår i øvrigt, at den ansøgte ruteføring er identisk med en  

 af Auto-Paaske/GDG tidligere ansøgt rute mellem København og  

 Salen/Granfjallsstoten, idet den foreliggende ruteføring dog er udvidet til  

 også at omfatte Idre.
Ansøgningen til Salen/Granfjallsstoten blev i december 1986 afslået af  

 ministeriet bl.a. under henvisning til, at Salen-området og områderne omkring  

 Sunne og Torsby, som nævnt, er typiske rekreations- og turistområder.
Det var  

 derfor ministeriets opfattelse, at transportbehovet måtte kunne dækkes ved  

 turistkørsel.
 Under hensyntagen til, at der principielt ikke er forskel på den tidligere  

 og den nu foreliggende ruteansøgning og da det behov, der ønskes dækket ved  

 den af Thinggaard Rutebiler ansøgte kørsel, tilsvarende må kunne dækkes ved  

 turistkørsel, kan ministeriet ikke imødekomme ansøgningen.
 Direktoratet bemyndiges herved om at foretage det videre fornødne i sagen.
