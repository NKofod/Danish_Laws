Fremsat den 5. december 2001 af  

 ministeren for videnskab,  

 teknologi og udvikling (Helge Sander) Forslag til Lov om ændring af lov om et  

 videnskabsetisk komitésystem og behandling af biomedicinske  

 forskningsprojekter (Ændring af reglerne om udpegning af medlemmer til de  

 regionale komitéer og formandskabet i Den Centrale Videnskabsetiske  

 Komité).
§ 1 I lov om et videnskabsetisk komitésystem og behandling af  

 biomedicinske forskningsprojekter, jf. lovbekendtgørelse nr. 69 af 8.  

 januar 1999, som ændret ved lov nr. 337 af 17. maj 2000, foretages  

 følgende ændringer:
 1. I § 3, stk. 1, ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora«.
 2. I § 3, indsættes efter stk. 1, som nyt  

 stykke:
 »Stk. 2. Medlemmerne af de regionale komitéer skal have  

 tilknytning til den region, komitéen dækker, og de medlemmer,  

 der udpeges efter indstilling fra de relevante forskningsfaglige fora, skal  

 være forskningsaktive.«  

 Stk. 2 - 5 bliver herefter stk. 3 - 6.
 3. I § 3, stk. 2, der bliver stk. 3,  

 ændres »Statens Sundhedsvidenskabelige Forskningsråd« til:  

 »relevante forskningsfaglige fora«.
 4. § 4, stk. 1, affattes således:
»Ministeren for videnskab, teknologi og udvikling  

 nedsætter Den Centrale Videnskabsetiske Komité og udpeger  

 formanden og et medlem.
Komitéen består herudover af 2 medlemmer  

 udpeget af hver af de regionale komitéer og 2 medlemmer udpeget af  

 indenrigs- og sundhedsministeren.«.
 5. I § 4, stk. 2, ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora«.
 6. § 4, stk. 3, affattes således:
»Stk. 3. Formanden skal repræsentere statslige  

 forskningsinteresser og folkeoplysende, almenkulturelle eller sociale  

 interesser, der er af betydning for den centrale komités virke.
De 2  

 medlemmer, der udpeges af indenrigs- og sundhedsministeren, og det medlem,  

 der udpeges af ministeren for videnskab, teknologi og udvikling, skal  

 repræsentere folkeoplysende, almenkulturelle eller sociale interesser,  

 der er af betydning for den centrale komités virke.
Formand og  

 medlemmerne udpeget af indenrigs- og sundhedsministeren og ministeren for  

 videnskab, teknologi og udvikling må ikke have sæde i kommunale  

 råd eller i Folketinget.« 7. § 4, stk. 4, udgår: »formand og«.
 8. I § 4 indsættes som nyt stk. 7:
»Stk. 7. Ministeren for videnskab, teknologi og udvikling  

 fastsætter nærmere regler om, hvilke fora der er relevante  

 forskningsfaglige fora, jf. § 3, § 4, stk. 2, og § 11,  

 stk. 2.« 9. I § 11, stk. 2, ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora.« § 2 Loven træder i kraft dagen efter bekendtgørelsen i  

 Lovtidende.
Stk. 2. Af hensyn til kontinuiteten i de regionale  

 komitéers og Den Centrale Komités arbejde kan de  

 nuværende medlemmers medlemskab forlænges for yderligere 4  

 år, uanset at de pågældende har været medlem af en  

 komité i to perioder.
Dette gælder dog kun i det omfang, det er  

 nødvendigt for at sikre, at halvdelen af de medlemmer, der er udpeget  

 efter indstilling af Statens Sundhedsvidenskabelige Forskningsråd og  

 halvdelen af de øvrige medlemmer, kan fortsætte.
Såfremt  

 halvdelen udgør et ulige tal, forhøjes tallet til  

 nærmeste lige tal.
Såfremt flere medlemmer ønsker  

 genudpegning efter 1. punktum, end halvdelen udgør, træffes  

 afgørelsen ved lodtrækning.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse dele af riget med  

 de afvigelser, som de særlige færøske og  

 grønlandske forhold tilsiger.
Bemærkninger til lovforslaget Almindelige bemærkninger Lovforslagets formål og indhold Formålet med lovforslaget er at ændre  

 komitélovens bestemmelser om udpegning af medlemmer til de regionale  

 videnskabsetiske komitéer for at sikre kontinuiteten i komiteernes  

 arbejde.
Efter den nugældende komitélov udpeges  

 samtlige medlemmer af de regionale komitéer for 4 år med  

 mulighed for genudpegning i 4 år.
Udpegningerne følger den  

 amtskommunale valgperiode.
En konsekvens heraf er, at de  

 komitémedlemmer, som for ca. totrediedels vedkommende ikke kan  

 genudpeges, forlader komitéerne på én gang pr. 31.  

 december 2001.
Det foreslås derfor, at op til halvdelen af de  

 fagkyndige medlemmer og op til halvdelen af de øvrige medlemmer, kan  

 forlænges ekstraordinært for en 4-årig periode, uanset at  

 de pågældende har siddet i 2 perioder.
Ved en sådan  

 engangsforanstaltning sikrer man sig, at man ikke igen kommer i en situation,  

 hvor over halvdelen af medlemmerne bliver nødt til at gå af  

 på én gang.
Ved ændringen sikres dels kontinuiteten i de  

 regionale komitéer, dels vil både den fagkyndige gruppe og den  

 øvrige gruppe af medlemmer for den ene halvdels vedkommende være  

 nye i komitéarbejdet, når der ses bort fra de medlemmer, som er  

 blevet genudpeget den ene gang loven hjemler mulighed for det.
Forslaget  

 betyder også, at både den fagkyndige og den øvrige del af  

 medlemmerne normalt altid vil have medlemmer af komitéen, som har  

 minimum 4 års erfaring med arbejdet i komitéen.
I sammenhæng hermed ændres bestemmelserne om  

 udpegning af formanden for Den Centrale Videnskabsetiske Komité.  

 Fremover vil formanden for Den Centrale Videnskabsetiske Komité blive  

 udpeget af ministeren for videnskab, teknologi og udvikling.
Baggrunden  

 herfor er ønsket om, at formanden skal være uafhængig af  

 de enkelte regionale komitéer, sådan at andeninstansinhabilitet  

 undgås, specielt i tilfælde af indbringelse af enkeltsager for  

 Den Centrale Videnskabsetiske Komité, jf. forvaltningslovens § 3,  

 stk.1, nr. 4.
 Balancen mellem lægmænd og eksperter i Den  

 Centrale Videnskabsetiske Komité berøres ikke af denne  

 ændring, idet formanden skal repræsentere såvel statslige  

 forskningsinteresser som folkeoplysende, almenkulturelle eller sociale  

 interesser, der er af betydning for den centrale komités virke.
 Erfaringerne fra komitésystemet med de  

 nuværende udpegningsperioder på 4 år med mulighed for  

 genudpegning i endnu 4 år har været gode, og det ønskes  

 derfor ikke generelt at ændre herpå.
Med lovændringen ønskes tillige at  

 præcisere kravene til medlemmerne af komitéerne.
De medlemmer,  

 som udpeges efter indstilling fra relevante forskningsfaglige fora, skal  

 være forskningsaktive og have deres virke i regionen.
De øvrige  

 medlemmer bør have virke, bopæl i regionen eller anden lignende  

 tilknytning.
Baggrunden for disse krav er dels behovet for aktuel  

 forskningsindsigt i komitéen, dels hensynet til komitésystemets  

 rødder i lokalmiljøet.
 Lovforslaget er i det væsentligste en  

 genfremsættelse af den tidligere regerings lovforslag L 13, der  

 bortfaldt ved udskrivelsen af folketingsvalget den 31. oktober 2001.  

 Lovforslaget er dog blevet justeret på baggrund af  

 førstebehandlingen af det tidligere lovforslag.
 Større lovændring planlægges i folketingssamlingen  

 2002-2003.
Siden komitélovens vedtagelse i 1992 og  

 ændringen af loven i 1996 er der høstet værdifulde  

 erfaringer med arbejdet i komitéerne.
På baggrund af disse  

 erfaringer har det tidligere IT- og Forskningsministerium modtaget en  

 række ønsker til ændringer af komitéloven fra  

 komitésystemet.
 På internationalt plan er der endvidere vedtaget nye  

 regelsæt inden for bioetikområdet:
a a a Disse regelsæt skal indarbejdes i  

 komitéloven, for så vidt de er relevante for lovens område  

 og ikke allerede er indføjet heri.
Endelig forventes arbejdsgruppen om  

 biobanker under indenrigs- og sundhedsministeren at afgive sin rapport ultimo  

 2001. Rapportens konklusioner vil eventuelt danne grundlag for en  

 ændring af visse bestemmelser i komitéloven.
Såvel ønskerne om ændringer fra  

 komitésystemet vedrørende komitéloven som den  

 internationale regulering af bioetikområdet berører  

 grundlæggende principper i komitéloven.
Det er ønsket, at  

 disse emner gøres til genstand for en drøftelse blandt  

 Folketingets politiske partier, inden forslag om ændringer  

 fremsættes i Folketinget.
Der er derfor nedsat et udvalg, som skal se  

 på forslag til en større revision af loven.
Da fremsættelsen af en større  

 lovændring afventer et sådant arbejde, opdeles ændringen af  

 lov om et videnskabsetisk komitésystem og behandling af biomedicinske  

 forskningsprojekter i to etaper.
Første etape består af dette  

 lovforslag, der drejer sig om mindre ændringer af reglerne om udpegning  

 i komitéloven, og anden etape vil indeholde en større  

 substantiel ændring, som forventes fremsat i Folketinget i  

 folketingsåret 2002 - 2003. Begrundelsen for at fremsætte  

 første etape af lovændringen på nuværende tidspunkt  

 er, at udpegningsperioden for de siddende medlemmer udløber den 31.  

 december 2001. Med det foreliggende lovforslag sikres, at ikke hovedparten af  

 medlemmerne af komitéerne går af på én gang.
Komitélovens baggrund Forslag L 59 (jf.
Folketingets Forhandlinger 1991-92, 767,  

 1143, 10538 og 11101) til lov om et videnskabsetisk komitésystem og  

 behandling af biomedicinske forskningsprojekter blev vedtaget den 19. juni  

 1992.
Siden 1979 har der i Danmark eksisteret et videnskabsetisk  

 komitésystem bestående af 7 regionale og en central  

 komité, hvis sekretariater blev varetaget af det offentlige.
Med  

 vedtagelsen af komitéloven skete der i vidt omfang en  

 videreførelse af den praksis, som det videnskabsetiske  

 komitésystem havde fastlagt gennem sin ulovhjemlede virke.
Med loven  

 blev der imidlertid skabt retligt bindende rammer om systemet, således  

 at komitéernes virke blev en del af den offentlige forvaltning i  

 offentlighedslovens og forvaltningslovens forstand.
Loven indebar samtidig  

 enkelte væsentlige nydannelser vedrørende komitésystemet,  

 komitéernes sammensætning samt finansieringen af  

 komitéernes arbejde.
Loven blev ændret ved forslag L 179, fremsat den 17.  

 januar 1996 (1. behandling, jf.
Folketingstidende 1995-96, 4048), om  

 ændring af lov om et videnskabsetisk komitésystem og behandling  

 af biomedicinske forskningsprojekter (Nedsættelse, opfølgning m.  

 v.).
Med L 179 fastsattes bestemmelser om  

 afgørelsesmåden i Den Centrale Videnskabsetiske Komité i  

 de tilfælde, hvor der ikke kunne opnås enighed om  

 bedømmelsen af et projekt.
Samtidig skete der enkelte ændringer  

 i bestemmelserne om udpegning af medlemmer til de regionale komitéer,  

 en ændring af bestemmelserne om spørgeskemaundersøgelser  

 og registerforskningsprojekter samt en tilføjelse til bestemmelserne  

 om komitéernes opfølgning og kontrol med godkendte projekter.  

 Endvidere blev lovens kapitel 4 om forplantningsteknologi udskilt.
I fortsættelse af L 179 nedsatte den daværende  

 regering under sundhedsministeren og den daværende forskningsminister  

 et udvalg om udformningen af de administrative regler vedrørende  

 patientinformation og indhentning af samtykke ved biomedicinske  

 forsøg.
I forlængelse af udvalgets anbefalinger udsendte den  

 daværende forskningsminister 12. oktober 2000 bekendtgørelse nr.  

 935 om information og samtykke ved inddragelse af forsøgspersoner i  

 biomedicinske forskningsprojekter og i tilslutning hertil i november 2000  

 »Vejledning om biomedicinske forsøg«.
 Vejledningen indeholder praktiske anvisninger  

 vedrørende videnskabsetiske aspekter ved biomedicinske  

 forskningsprojekter og indeholder vejledende retningslinjer for alle faser af  

 biomedicinske forsøg fra planlægning af forsøget over  

 anmeldelse til de videnskabsetiske komitéer, til krav til information  

 og samtykke fra forsøgspersoner og komitésystemets kontrol med  

 godkendte forskningsprojekter.
Administrative og økonomiske konsekvenser for stat, amtskommuner  

 og kommuner Lovforslaget medfører ikke administrative eller  

 økonomiske konsekvenser for stat, amtskommuner eller kommuner.
Administrative og økonomiske konsekvenser for erhvervslivet Lovforslaget medfører ikke administrative og  

 økonomiske konsekvenser for erhvervslivet.
Miljømæssige konsekvenser Lovforslaget medfører ikke  

 miljømæssige konsekvenser.
Forholdet til EU-retten Lovforslaget indeholder ikke EU retlige aspekter.
Høring Fortegnelse over hørte myndigheder m.v. er medtaget  

 som bilag 1. Der er dog ikke foretaget fornyet høring over det  

 genfremsatte lovforslag.
Samlet vurdering af lovforslagets konsekvenser Positive   

 konsekvenser/mindre  

 udgifter Negative  

 konsekvenser/merudgifter Økonomiske konsekvenser  

 for stat, kommuner  

 og amtskommuner Ingen Ingen Administrative konsekvenser  

 for stat, kommuner  

 og amtskommuner Ingen Ingen Økonomiske konsekvenser  

 for erhvervslivet Ingen Ingen Administrative konsekvenser  

 for erhvervslivet Ingen Ingen Miljømæssige konsekvenser Ingen Ingen Administrative konsekvenser  

 for borgerne Ingen Ingen Forholdet til EU-retten Lovforslaget indeholder ikke EU retlige aspekter.
Bemærkninger til de enkelte  

 bestemmelser Til § 1 Til nr. 1 Forslaget indebærer, at de fagkyndige medlemmer af  

 de regionale videnskabsetiske komitéer fremover kan indstilles til  

 amtsrådet af flere forskellige forskningsfaglige fora inden for  

 sundhedsområdet.
Det er ønsket om at kunne rekruttere faglige  

 medlemmer fra en bredere kreds, der er baggrunden for dette forslag.  

 Ligeledes er det ønsket, at inddrage de regionale forskningsfora og  

 andre regionale fora eller fora i amterne (eks. de amtslige  

 forskningsudvalg), som kan have værdifuld viden, når der skal  

 indstilles fagkyndige medlemmer til amtsrådet.
Endvidere kan det være af værdi, at der for at  

 skabe en større fagkyndig bredde i komiteerne gives mulighed for, at  

 der kan rekrutteres fra andre fagkyndige kredse end lægekredse.
Her  

 tænkes på farmaceuter, humanbiologer og genetikere.
Dette skal  

 også ses i lyset af direktivet om god klinisk praksis  krav om  

 større fagkyndig bredde i den etiske bedømmelse af  

 biomedicinske forskningsprojekter, jf.
Rådets direktiv 2001/20/EF af 4.  

 april 2001.
Til nr. 2 De fagkyndige medlemmer af de regionale komitéer  

 skal være aktive forskere, det vil sige det fagkyndige medlem skal  

 være ansat i en forskerstilling eller på anden vis være  

 beskæftiget med konkret forskningsarbejde.
Medlemmerne bør have  

 virke eller bopæl i regionen eller anden lignende tilknytning for at  

 kunne varetage et medlemskab af den regionale videnskabsetiske  

 komité.
 Baggrunden herfor er dels behovet for, at de fagkyndige  

 medlemmer af komitéen har aktuel forskningsindsigt, dels hensynet til  

 komitésystemets rødder i lokalmiljøet.  

 Komitésystemet har fra sin begyndelse i 1979 haft sit fæste i  

 det regionale område med lokal repræsentation i komitéen.  

 Denne tilknytning ønskes også bevaret fremover.
Til nr. 3 Forslaget er en konsekvens af ændringen i nr. 1.
Til nr. 4 Den Centrale Videnskabsetiske Komité har bl.a. til  

 opgave at behandle forskningsprojekter, der forelægges komitéen,  

 fordi der ikke har kunnet opnås enighed i den regionale komité.  

 Ligeledes behandler den centrale komité en forskers klage over en  

 regional komités afgørelser.
Såfremt formanden er udpeget  

 af en regional komité, kan der opstå andeninstansinhabilitet,  

 jf. forvaltningslovens § 3, stk. 1, nr. 4.
Med henblik på at undgå habilitetskonflikter -  

 specielt ved behandling af konkrete projekter - for formanden i Den Centrale  

 Videnskabsetiske Komité skal denne efter forslaget fremover udpeges  

 direkte af ministeren for videnskab, teknologi og udvikling, således at  

 formanden repræsenterer statslige forskningsinteresser samt  

 folkeoplysende, almenkulturelle eller sociale interesser.
Tidligere  

 medlemskab af en regional komité udelukker ikke udpegning til  

 formandsposten.
Til nr. 5 Forslaget er en konsekvens af ændringen i nr. 1.
Til nr. 6 Formanden skal repræsentere statslige  

 forskningsinteresser samt folkeoplysende, almenkulturelle eller sociale  

 interesser.
De 2 medlemmer, der udpeges af indenrigs- og sundhedsministeren,  

 og det medlem, der udpeges af ministeren for videnskab, teknologi og  

 udvikling, skal repræsentere folkeoplysende, almenkulturelle eller  

 sociale interesser, der er af betydning for den centrale komités  

 virke.
Derved rykkes ikke ved balancen mellem fagkyndige og øvrige  

 medlemmer i den centrale komité.
Til nr. 7 Bestemmelsen foreslås ændret som en konsekvens  

 af lovforslagets nr. 6.
Til nr. 8 Lovforslagets nr. 1 indebærer, at de fagkyndige  

 medlemmer af de regionale videnskabsetiske komitéer fremover kan  

 indstilles til amtsrådet af flere forskellige forskningsfaglige fora  

 inden for sundhedsområdet.
Det er ønsket om at kunne rekruttere  

 faglige medlemmer fra en bredere kreds, der er baggrunden for dette forslag,  

 jf. i øvrigt bemærkningerne til nr. 1.
Ministeren for videnskab, teknologi og udvikling  

 bemyndiges til i en bekendtgørelse at opregne, hvilke  

 forskningsfaglige fora der kan være tale om.
Begrundelsen herfor er, at  

 det er vanskeligt i lovteksten at opregne de relevante fora  

 udtømmende, da det kan variere mellem landsdelene og skifte over tid.  

 Derfor foreslås denne bemyndigelse for ministeren til at udstede en  

 bekendtgørelse herom.
Til nr. 9 Forslaget er en konsekvens af ændringen i nr. 1.
Til § 2 Det foreslås, at lovforslaget træder i kraft  

 inden udløbet den 31. december 2001 af udpegningsperioden for de  

 siddende medlemmer.
Derved sikres, at flertallet af medlemmerne af  

 komitéerne ikke går af på én gang.
Man står i dag i en situation, hvor ca. totrediedel  

 af medlemmerne af de videnskabsetiske komitéer ikke kan  

 forlænges på grund af reglerne om, at det enkelte medlem kun kan  

 sidde i to 4-årige perioder.
For at undgå et sådant  

 videnstab og for at sikre kontinuiteten i komitéernes arbejde  

 foreslås det, at der ekstraordinært gives mulighed for at  

 forlænge en del af medlemmerne for en tredie 4-årig periode.
Udgangspunktet for denne overgangsregel er, at den enkelte  

 komité ikke skal fornys med mere end halvdelen af medlemmerne på  

 en gang, og at balancen mellem fagkyndige og de øvrige medlemmer ikke  

 forrykkes.
Derfor skal kontinuiteten sikres i lige omfang i de to grupper af  

 medlemmer.
Opgørelsen foretages således for hver gruppe for  

 sig.
I det omfang der ikke er fagkyndige medlemmer nok, der kan  

 og vil genbeskikkes, til at udgøre halvdelen af denne gruppe, kan man  

 supplere op med nogle af de fagkyndige medlemmer, der har siddet i to fulde  

 perioder.
Hvor der er flere medlemmer, der ønsker genbeskikkelse for  

 en tredie periode, end antallet tillader, foretages valget ved  

 lodtrækning.
Da halvdelen kan udgøre et ulige tal,  

 foreslås det, at man i så fald beregningsteknisk forhøjer  

 halvdelen til nærmeste lige tal.
F.eks. hvis der er tre fagkyndige  

 medlemmer af en komité, kan op til to af medlemmerne forlænges  

 for en tredie periode.
Hvis alle tre ønsker genbeskikkelse for en  

 tredie periode, foretages valget ved lodtrækning.
 Tilsvarende procedure følges ved udpegningen af de  

 øvrige medlemmer.
 Proceduren betyder, at man ikke fremover vil komme i en  

 situation, hvor alle medlemmer er nyudpegede på samme tid, og at man  

 derfor ikke igen kommer i en situation, hvor langt de fleste skal gå af  

 på én gang.
Til § 3 Loven gælder ikke for Færøerne og  

 Grønland, men kan ved kongelig anordning sættes i kraft for  

 disse dele af riget med de afvigelser, som de særlige  

 færøske og grønlandske forhold tilsiger.
Bilag 1 Høringsliste til ændring af lov om et  

 videnskabsetisk komitésystem og behandling af biomedicinske  

 forskningsprojekter Offentlige myndigheder og institutioner Arbejdsministeriet  

 Bornholms Amt  

 Erhvervsministeriet  

 Finansministeriet  

 Forskningsstyrelsen  

 Frederiksberg Kommune  

 Frederiksborg Amt  

 Fyns Amt  

 Fødevaredirektoratet  

 Justitsministeriet  

 Københavns Amt  

 Københavns Kommune  

 Lægemiddelstyrelsen  

 Miljø- og Energiministeriet  

 Ministeriet for Fødevarer, Landbrug og Fiskeri  

 Nordjyllands Amt  

 Patientforsikringen  

 Patientklagenævnet  

 Patientskadeankenævnet  

 Ribe Amt  

 Rigsombudsmanden i Grønland  

 Rigsombudsmanden på Færøerne  

 Ringkøbing Amt  

 Roskilde Amt  

 Socialministeriet  

 Statsministeriet (Færøerne og Grønland)  

 Storstrøms Amt  

 Sundhedsministeriet  

 Sundhedsstyrelsen  

 Sønderjyllands Amt  

 Udenrigsministeriet  

 Vejle Amt  

 Vestsjællands Amt  

 Viborg Amt  

 Århus Amt Universitetsinstitutioner Danmarks Farmaceutiske Højskole  

 Danmarks Tekniske Universitet  

 Den Kgl.
Veterinær- og Landbohøjskole  

 Københavns Universitet  

 Rektorkollegiet  

 Roskilde Universitetscenter  

 Syddansk Universitet  

 Aalborg Universitet  

 Aarhus Universitet Sektorforskningsinstitutioner mm.
Amternes og Kommunernes Forskningscenter  

 Analyseinstituttet for Forskning  

 Arbejdsmiljøinstituttet  

 Center for Bioetik, Århus  

 Center for Etik og Ret, København  

 Dansk Polarcenter  

 Det Danske Center for Menneskerettigheder  

 Institut for Sundhedsvæsen  

 Forskningscenter Risø  

 John F.
Kennedy Instituttet  

 Kommissionen for Videnskabelige Undersøgelser i Grønland  

 Sektorforskningens Direktørkollegium  

 Socialforskningsinstituttet  

 Statens Institut for Folkesundhed  

 Statens Serum Institut  

 Statens Skadedyrlaboratorium  

 Statens Veterinære Institut for Virusforskning  

 Statens Veterinære Serumlaboratorium Patientforeninger Alzheimer Foreningen  

 Astma Allergi Forbundet  

 Bløderforeningen  

 Dansk Handicapforbund  

 De Samvirkende Invalideorganisationer  

 Diabetesforeningen  

 Gigtforeningen  

 Hjerteforeningen  

 Kræftens Bekæmpelse  

 Kræftforeningen Tidslerne  

 Landsforeningen af Turner kontaktgrupper i Danmark  

 Landsforeningen til Bekæmpelse af Cystisk Fibrose  

 Landsforeningen for Ufrivilligt Barnløse  

 Landsforeningen LEV  

 Landsforeningen SIND  

 Nyreforeningen  

 Parkinsonforeningen  

 Patientforsikringsforeningen  

 Scleroseforeningen Råd, fonde, organisationer mm.
Akademiet for de tekniske videnskaber  

 Akademikernes Centralorganisation  

 Amtsrådsforeningen  

 Børnerådet  

 Center for Ligebehandling af Handicappede  

 Danmarks Forskningsråd  

 Danmarks Grundforskningsfond  

 Dansk Medicinsk Selskab  

 Dansk Psykologforening  

 Dansk Sygeplejeråd  

 Den Almindelige Danske Jordemoderforening  

 Den Almindelige Danske Lægeforening  

 Den Centrale Videnskabsetiske Komité  

 Den Videnskabsetiske Komité for Bornholms, Frederiksborg, Roskilde,  

 Storstrøms og Vestsjællands Amter  

 Den Videnskabsetiske Komité for Københavns Amt  

 Den Videnskabsetiske Komité for Københavns og Frederiksberg  

 Kommuner  

 Den Videnskabsetiske Komité for Ringkøbing, Ribe og  

 Sønderjyllands Amter  

 Den Videnskabsetiske Komité for Vejle og Fyns Amter  

 Den Videnskabsetiske Komité for Viborg og Nordjyllands Amter  

 Den Videnskabsetiske Komité for Århus Amt  

 Den Videnskabsetiske Komité for Færøerne  

 Det Centrale Handicapråd  

 Det Etiske Råd  

 Forskningsforum  

 Hovedstadens Sygehusfællesskab  

 Komitéen for Sundhedsoplysning  

 Kommunernes Landsforening  

 Lif - Lægemiddelindustriforeningen  

 Ligestillingsafdelingen  

 Lundbeckfonden  

 Novo Nordisk Fonden  

 Statens Sundhedsvidenskabelige Forskningsråd  

 Sygekassernes Helsefond  

 Teknologirådet  

 Udvalget vedrørende Videnskabelig Uredelighed Internationale foreninger.
Den Europæiske Epidemiologiske Federation (v. professor  

 Jørn Olsen) Bilag 2 Lovforslaget sammenholdt med gældende lov Gældende formulering Lovforslaget Bekendtgørelse af lov om et videnskabsetisk  

 komitésystem og behandling af biomedicinske forskningsprojekter LBK  

 nr. 69 af 8.januar 1999, som senest ændret ved § 20 med lov nr.  

 337 af 17. maj 2000.
I lov om et videnskabsetisk komitésystem og  

 behandling af biomedicinske forskningsprojekter, jf.
LBK nr. 69 af 8.januar  

 1999 som senest ændret med lov nr. 337 af 17. maj 2000, foretages  

 følgende ændringer:
Kapitel 1 Komitésystemet § 1. Loven har til formål at fastlægge de retlige  

 rammer for den videnskabsetiske bedømmelse af biomedicinske  

 forskningsprojekter.
 Stk. 2. Det videnskabsetiske komitésystems opgave er at  

 sikre beskyttelsen af forsøgspersoner, der deltager i biomedicinske  

 forskningsprojekter, samtidig med at der skabes mulighed for udvikling af ny,  

 værdifuld viden.
§ 2. Amtsrådene nedsætter regionale  

 videnskabsetiske komiteer.
Et amtsråd kan nedsætte en eller flere  

 komiteer inden for sit geografiske område.
En komité kan  

 også nedsættes af flere amtsråd.
 Stk. 2. Ved amtsråd forstås tillige  

 Københavns Borgerrepræsentation og Frederiksberg  

 Kommunalbestyrelse.
 § 3. En regional komité består af mindst 7  

 medlemmer, hvoraf de 3 indstilles af Statens Sundhedsvidenskabelige  

 Forskningsråd.
 1. I § 3, stk. 1,ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora«.
 2. I § 3, indsættes efter stk. 1, som nyt  

 stykke:
 »Stk. 2. Medlemmerne af de regionale komitéer skal have  

 tilknytning til den region, komitéen dækker, og de medlemmer,  

 der udpeges efter indstilling fra de relevante forskningsfaglige fora, skal  

 være forskningsaktive.«.
 Stk. 2 - 5 bliver herefter stk. 3 - 6.
Stk. 2. Skønner amtsrådet, at hensynet til en  

 regional komités virke, projekternes antal eller andre grunde taler  

 derfor, kan en komité bestå af 9, 11, 13 eller 15 medlemmer.
Ved  

 et medlemstal på 9, 11, 13 eller 15 indstilles 4 respektive 5, 6 eller  

 7 af Statens Sundhedsvidenskabelige Forskningsråd.
 3. I § 3, stk. 2, der bliver stk. 3,  

 ændres »Statens Sundhedsvidenskabelige Forskningsråd« til:  

 »relevante forskningsfaglige fora«.
Stk. 3. Den regionale komité vælger selv sin  

 formand og næstformand blandt de udpegede medlemmer.
Komiteen kan  

 vælge at udpege 2 næstformænd.
 Stk. 4. Den regionale komité udarbejder forslag til  

 vedtægter, der godkendes af den centrale komité.
Stk. 5. Komiteernes medlemmer udpeges for 4 år ad gangen  

 svarende til den amtskommunale valgperiode.
Genudpegning af medlemmerne kan  

 ske en gang.
 4. § 4, stk. 1, affattes således:
 § 4. Forskningsministeren nedsætter Den Centrale  

 Videnskabsetiske Komité. Komiteen består af 2 medlemmer udpeget  

 af hver af de regionale komiteer samt 2 medlemmer udpeget af  

 forskningsministeren og 2 medlemmer udpeget af sundhedsministeren.
 »Ministeren for videnskab, teknologi og udvikling nedsætter Den  

 Centrale Videnskabsetiske Komité og udpeger formanden og et medlem.  

 Komitéen består herudover af 2 medlemmer udpeget af hver af de  

 regionale komitéer og 2 medlemmer udpeget af indenrigs- og  

 sundhedsministeren.«.
Stk. 2. Af de medlemmer, der udpeges af de regionale komiteer,  

 vælges et blandt de medlemmer, der er indstillet af Det  

 Sundhedsvidenskabelige Forskningsråd.
Det andet vælges blandt  

 komiteens øvrige medlemmer.
 5. I § 4, stk. 2 , ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora«.
 6. § 4, stk. 3, affattes således:
Stk. 3. Det ene af de medlemmer, der udpeges af  

 forskningsministeren, skal repræsentere statslige forskningsinteresser.  

 Det andet medlem samt de 2 medlemmer, der udpeges af sundhedsministeren, skal  

 repræsentere folkeoplysende, almenkulturelle eller sociale interesser,  

 der er af betydning for den centrale komités virke.
Disse medlemmer  

 må ikke have sæde i kommunale råd eller i Folketinget.
»Stk. 3. Formanden skal repræsentere statslige  

 forskningsinteresser og folkeoplysende, almenkulturelle eller sociale  

 interesser, der er af betydning for den centrale komités virke.
De 2  

 medlemmer, der udpeges af indenrigs - og sundhedsministeren, og det medlem,  

 der udpeges af ministeren for videnskab, teknologi og udvikling skal  

 repræsentere folkeoplysende, almenkulturelle eller sociale interesser,  

 der er af betydning for den centrale komités virke.
Formand og  

 medlemmerne udpeget af indenrigs- og sundhedsministeren og ministeren for  

 videnskab, teknologi og udvikling må ikke have sæde i kommunale  

 råd eller i Folketinget.« Stk. 4. Komiteen vælger selv sin formand og  

 næstformand blandt de udpegede medlemmer.
 7. § 4, stk. 4, udgår: »formand og«.
 Stk. 5. Komiteen udarbejder forslag til vedtægter, der  

 godkendes af forskningsministeren.
Stk. 6. Komiteens medlemmer udpeges for 4 år ad gangen  

 svarende til den amtskommunale valgperiode.
Genudpegning af medlemmerne kan  

 ske en gang.
 8. I § 4 indsættes som nyt stk. 7:
»Stk. 7. Ministeren for videnskab, teknologi og udvikling  

 fastsætter nærmere regler om, hvilke fora der er relevante  

 forskningsfaglige fora, jf. § 3, § 4, stk. 2, og § 11,  

 stk. 2.« § 5. Den centrale komité skal bl.a. ved fælles  

 møder samarbejde med Det Etiske Råd.
Komiteen og rådet  

 udarbejder sammen løbende rapporter om principielle etiske  

 problemstillinger, som har været drøftet i  

 fællesskab.
Kapitel 2 Anmeldelse og tilladelse § 6. Ethvert biomedicinsk forskningsprojekt, der  

 indebærer forsøg på 1)	levendefødte menneskelige individer, 2)	menneskelige kønsceller, der agtes anvendt til befrugtning,  

 menneskelige befrugtede æg, fosteranlæg og fostre, 3)	væv, celler og arvebestanddele fra mennesker, fostre og  

 lignende og 4)	afdøde, skal anmeldes til den regionale komité for det  

 område, hvori den projektansvarlige har sit virke.
 Stk. 2. Det samme gælder forskningsprojekter, hvori  

 biomedicinsk forskning som nævnt i stk. 1, udgør en  

 væsentlig bestanddel af det samlede projekt.
 Stk. 3. Spørgeskemaundersøgelser og  

 registerforskningsprojekter skal kun anmeldes til en regional komité,  

 såfremt projektet indeholder et væsentligt element af  

 biomedicinsk forskning eller udgør en del af et projekt, som  

 indeholder et væsentligt element af biomedicinsk forskning, og  

 såfremt projektet for den enkelte forsøgsperson indebærer  

 sundhedsmæssige risici eller på anden måde kan være  

 til belastning for den pågældende forsøgsperson.
 Stk. 4. Den centrale komité kan fastsætte regler  

 for den praktiske tilrettelæggelse af den videnskabsetiske  

 bedømmelse af projekter, der udføres på flere  

 forskningsinstitutioner (multicenterundersøgelser).
§ 7. Projekter, der er omfattet af § 6, må ikke  

 iværksættes, før der er foretaget en videnskabsetisk  

 bedømmelse heraf og givet tilladelse af den regionale komité  

 til iværksættelsen.
Den regionale videnskabsetiske komité  

 og den centrale komité kan kræve ændringer i projektet og  

 i øvrigt yde råd og vejledning med hensyn til dettes  

 udformning.
 Stk. 2. Projekter, der er tilladt efter stk. 1, må  

 ikke iværksættes og gennemføres med væsentlige  

 ændringer uden komiteens tilladelse.
Stk. 3. Ved projekter, hvori indgår klinisk  

 afprøvning af lægemidler, der er omfattet af lov om  

 lægemidler, afgiver den regionale komité en indstilling om den  

 videnskabsetiske bedømmelse af projektet til  

 Lægemiddelstyrelsen.
Indstillingen skal afgives senest 6 uger efter, at  

 den regionale komité har kunnet foretage bedømmelsen.  

 Lægemiddelstyrelsen giver den endelige tilladelse til  

 iværksættelsen af projektet.
 Stk. 4. Kan der ikke i en regional komité opnås  

 enighed om bedømmelsen af et projekt, eller finder komiteen, at  

 projektet rejser spørgsmål af principiel karakter,  

 forelægges projektet for den centrale komité, jf.  

 § 11.
 Stk. 5. Komiteerne skal gøre brug af konsulentbistand i  

 de tilfælde, hvor de ikke selv råder over fornøden faglig  

 ekspertise til at bedømme forelagte projekter.
Kapitel 3 Komitésystemets opgaver § 8. I bedømmelsen påser komiteerne især,  

 at 1)	de risici, der kan være forbundet med at gennemføre  

 projektet, er nøje vurderet og hverken i sig selv eller i forhold til  

 projektets forudselige fordele har et uforsvarligt omfang, 2)	de patienter eller raske forsøgspersoner, der deltager i  

 projektet, skriftligt og mundtligt vil blive orienteret om dettes indhold,  

 forudselige risici og fordele, og at deres frie og udtrykkelige samtykke vil  

 blive indhentet og givet skriftligt, jf. dog stk. 3, 3)	der i de tilfælde, hvor forsøget udføres under  

 omstændigheder, som udelukker information og indhentelse af samtykke  

 efter nr. 2, vil blive givet information til og indhentet samtykke fra  

 nærmeste pårørende eller en værge, såfremt der  

 er iværksat værgemål efter værgemålslovens  

 § 5, der omfatter personlige forhold, herunder beføjelse til at  

 meddele samtykke til deltagelse i biomedicinske forsøg, 4)	det klart fremgår af informationen, at patienter og raske  

 forsøgspersoner samt pårørende og værge, der har  

 givet samtykke efter nr. 3, på ethvert tidspunkt kan tilbagekalde sit  

 samtykke, 5)	det klart fremgår af den skriftlige information, hvilken  

 økonomisk støtte forskeren modtager fra private virksomheder,  

 fonde m.v. til gennemførelse af det pågældende  

 forskningsprojekt, og om forskeren i øvrigt har en økonomisk  

 tilknytning til private virksomheder, fonde m.v., som har interesser i det  

 pågældende forskningsprojekt, og 6)	projektet efter sit formål og med hensyn til sin metodik  

 repræsenterer god videnskabelig standard, samt at der er  

 tilstrækkelig grund til at gennemføre projektet.
 Stk. 2. Forskningsministeren kan fastsætte regler om  

 bestemmelserne i stk. 1, nr. 1-5.
 Stk. 3. Komiteen kan i særlige tilfælde bestemme,  

 at registerforskningsprojekter ikke er omfattet af reglen i stk. 1, nr.  

 2 og 3, om informeret samtykke.
 Stk. 4. Komiteen kan afkræve forskeren alle oplysninger,  

 der er nødvendige for bedømmelsen efter stk. 1.
 Stk. 5. Såfremt forsøgspersoner modtager vederlag  

 eller anden ydelse for at deltage i forsøget, skal komiteen godkende  

 dette og påse, at det ikke er egnet til at påvirke  

 samtykkeafgivelsen på utilbørlig vis.
 Stk. 6. Forskningsministeren kan fastsætte nærmere  

 regler om bestemmelserne i stk. 4.
 § 9. Komiteen påser, at projekter udføres i  

 overensstemmelse med den meddelte tilladelse, jf. § 7.
Stk. 2. En komité kan følge enkelte projekters  

 forløb og herunder forlange, at den afsluttende forskningsrapport  

 eller publikation sendes til komiteen.
Komiteen kan afkræve den  

 projektansvarlige en begrundet redegørelse i tilfælde, hvor  

 projektet ikke fuldføres.
 Stk. 3. Den Centrale Videnskabsetiske Komité afgiver  

 hvert år en redegørelse om et eller flere emner i relation til  

 komiteernes opfølgning og kontrol med de meddelte tilladelser.
 Stk. 4. Emnet eller emnerne for den årlige  

 redegørelse fastlægges efter nærmere aftale med  

 forskningsministeren.
 § 10. Komiteerne følger løbende udviklingen  

 inden for den biomedicinske forskning og virker inden for deres område  

 for udbredelsen af kendskabet til de etiske problemer, der kan være  

 forbundet hermed.
§ 11. Den centrale komité har til opgave at 1)	koordinere arbejdet i de regionale komiteer og fastsætte  

 retningslinier og rådgive disse i videnskabsetiske  

 spørgsmål, 2)	følge forskningsudviklingen og virke for forståelsen af  

 de etiske problemstillinger, udviklingen kan medføre i forhold til  

 offentligheden, myndigheder m.v., og 3)	behandle forskningsprojekter, som er forelagt komiteen efter  

 § 7, stk. 4 og § 12.
 Stk. 2. Kan der ikke i den centrale komité opnås  

 enighed om bedømmelsen af et projekt, kan komiteen træffe  

 afgørelse ved almindeligt flertal, såfremt flertallet omfatter  

 et flertal blandt såvel medlemmer udpeget efter indstilling fra Statens  

 Sundhedsvidenskabelige Forskningsråd som andre til Den Centrale  

 Videnskabsetiske Komité udpegede medlemmer, jf. § 4,  

 stk. 2.
9. I § 11, stk. 2, ændres »Statens  

 Sundhedsvidenskabelige Forskningsråd« til: »relevante forskningsfaglige  

 fora.« Stk. 3. Den centrale komités afgørelse kan ikke  

 indbringes for anden administrativ myndighed.
 § 12. En forsker, der ikke har fået en regional  

 komités tilladelse til at iværksætte et projekt, kan  

 indbringe afgørelsen for den centrale komité. Et projekt kan  

 ligeledes indbringes for den centrale komité af enhver, der har en  

 særlig interesse heri.
§ 13. De regionale komiteer og den centrale komité  

 afgiver en årsberetning, der indeholder en redegørelse for  

 komiteernes virksomhed og praksis i det forløbne år.
I  

 årsberetningerne beskrives væsentlige videnskabsetiske problemer,  

 komiteerne har drøftet, og der redegøres for begrundelserne for  

 udfaldet af væsentlige sager.
Der optrykkes endelig en liste over alle  

 anmeldte projekter.
Kapitel 4 Forskning på befrugtede menneskelige æg og  

 menneskelige kønsceller, der agtes anvendt til befrugtning § 14. (Ophævet) § 15. (Ophævet) Kapitel 5 Finansiering § 16. Udgifterne til de regionale komiteer afholdes af  

 amtskommunerne.
Hovedstadens Sygehusfællesskab afholder en  

 forholdsmæssig del af udgifterne til den regionale komité, der  

 betjener sygehusfællesskabets institutioner.
Til delvis dækning  

 af udgifterne betaler statsinstitutioner samt private firmaer og hospitaler  

 et gebyr pr. projekt til vedkommende amtskommune.
Amtskommunen  

 fastsætter gebyrets størrelse, som ikke må overstige, hvad  

 der svarer til projektets forventede andel af den pågældende  

 komités samlede årlige udgift.
Stk. 2. Den centrale komités udgifter afholdes af  

 forskningsministeren.
Ministeren stiller den fornødne  

 sekretariatsbistand til rådighed.
Stk. 3. Medlemmerne af de regionale komiteer modtager  

 udgiftsgodtgørelse efter reglerne i § 16 a i den kommunale  

 styrelseslov.
Amtsrådet kan beslutte, at medlemmerne herudover ydes  

 diæter og erstatning for dokumenteret tabt arbejdsfortjeneste efter  

 reglerne i § 16 a i den kommunale styrelseslov.
Amtsrådet kan  

 endvidere beslutte, at hvervet som formand for de regionale komiteer  

 vederlægges med indtil 25.000 kr. årligt, og at hvervet som  

 næstformand vederlægges med indtil 20.000 kr. årligt.
En  

 vederlagt formand eller næstformand kan ikke samtidig modtage  

 diæter og erstatning for dokumenteret tabt arbejdsfortjeneste.
 Stk. 4. Medlemmerne af den centrale komité bortset fra  

 formanden og næstformanden ydes diæter, erstatning for  

 dokumenteret tabt arbejdsfortjeneste samt udgiftsgodtgørelse efter  

 reglerne i § 16 a i den kommunale styrelseslov.
 Stk. 5. Udgiften til vederlæggelse af medlemmerne af de  

 regionale komiteer og de medlemmer af den centrale komité, der er  

 medlemmer af en regional komité, afholdes af vedkommende amtskommune.  

 Udgiften til vederlæggelse af de øvrige medlemmer af den  

 centrale komité samt til fast vederlag til formanden og  

 næstformanden for den centrale komité afholdes af  

 forskningsministeren.
 Stk. 6. Forskningsministeren fastsætter regler om den i  

 stk. 1 nævnte finansieringsordning.
Kapitel 6 Straf § 17. Den, der iværksætter et projekt i strid med  

 §§ 6 og 7, kan straffes med bøde eller hæfte.
 Stk. 2. I forskrifter, der udstedes i medfør af loven,  

 kan der fastsættes straf af bøde.
Stk. 3. For overtrædelser, der begås af et  

 aktieselskab, andelsselskab eller lignende, kan der pålægges  

 selskabet som sådant bødeansvar.
Er overtrædelsen  

 begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.
Kapitel 7 Ikrafttræden m.v.
 § 18. Loven træder i kraft den 1. oktober 1992.
 § 19. I lov nr. 353 af 3. juni 1987 om oprettelse af et etisk  

 råd og regulering af visse biomedicinske forsøg, som  

 ændret i lov nr. 315 af 16. maj 1990, foretages følgende  

 ændringer:
 1. I § 1, stk. 1, 2. pkt., udgår »der er  

 oprettet efter Helsinkideklaration II«.
 2. § 4, stk. 2, ophæves.
 3. § 8, stk. 1, nr. 1, affattes  

 således:
1)	I samarbejde med de videnskabsetiske komiteer drøftes almene  

 etiske spørgsmål i forbindelse med forsøg på  

 mennesker.« 4. § 11 med tilhørende overskrift  

 ophæves.
 5. Efter § 11 ændres overskriften  

 »Straffebestemmelser« til: »Ikrafttrædelsesbestemmelser«.
 6. § 12 ophæves.
 § 20. Loven gælder ikke for Færøerne og  

 Grønland, men kan ved kongelig anordning sættes i kraft for  

 disse landsdele med de afvigelser, som de særlige færøske  

 og grønlandske forhold tilsiger.
 Lov nr. 499 af 12. juni 1996 indeholder følgende  

 ikrafttrædelsesbestemmelser:
§ 2 I lov nr. 353 af 3. juni 1987 om oprettelse af et etisk råd og  

 regulering af visse biomedicinske forsøg, som senest ændret ved  

 § 19 i lov nr. 503 af 24. juni 1992, foretages følgende  

 ændring:
 1. Lovens titel affattes således:
 »Lov om oprettelse af et etisk råd«.
§ 3 Loven træder i kraft den 1. oktober 1996, jf. dog stk. 2.
 Stk. 2. § 1, nr. 4, om en ændret affattelse af  

 § 8, stk. 1, nr. 3 og 4, i lov om et videnskabsetisk  

 komitésystem og behandling af biomedicinske forskningsprojekter  

 træder først i kraft den 1. januar 1997.
§ 4 Loven gælder ikke for Færøerne og Grønland, men  

 kan ved kongelig anordning sættes i kraft for Færøerne med  

 de afvigelser, som de særlige færøske forhold  

 tilsiger.
§ 2 Loven træder i kraft dagen efter bekendtgørelsen i  

 Lovtidende.
Stk. 2. Af hensyn til kontinuiteten i de regionale komiteers  

 og Den Centrale Komités arbejde kan de nuværende medlemmers  

 medlemskab forlænges for yderligere 4 år, uanset at de  

 pågældende har været medlem af en komité i to  

 perioder.
Dette gælder dog kun i det omfang, det er nødvendigt  

 for at sikre, at halvdelen af de medlemmer, der er udpeget efter indstilling  

 af Statens Sundhedsvidenskabelige Forskningsråd og halvdelen af de  

 øvrige medlemmer kan fortsætte.
Såfremt halvdelen  

 udgør et ulige tal, forhøjes tallet til nærmeste lige  

 tal.
Såfremt flere medlemmer ønsker genudpegning efter 1.  

 punktum, end halvdelen udgør, træffes afgørelsen ved  

 lodtrækning.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse dele af riget med  

 de afvigelser, som de særlige færøske og  

 grønlandske forhold tilsiger.
