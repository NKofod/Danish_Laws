 I medfør af kursgevinstlovens § 8, stk. 1, kan Ligningsrådet meddele  

 tilladelse til, at skattepligtige kan anvende lagerprincippet ved opgørelsen  

 af gevinst/tab på fordringer og gæld.
 Ifølge aktieavancebeskatningslovens § 3, stk. 2, 4. pkt., kan  

 Ligningsrådet tillade overgang fra realisationsprincippet til lagerprincippet  

 eller omvendt ved opgørelsen af gevinst/tab på næringaktier.
I medfør af disse bestemmelser bemyndiger Ligningsrådet herved de  

 kommunale skattemyndigheder til at meddele skattepligtige tilladelse til  

 overgang fra realisationsprincippet til realisationsprincippet ved opgørelsen  

 af gevinst/tab på fordringer og gæld i såvel dansk mønt som udenlandsk valuta  

 og på næringsaktier.
For virksomheder, som i henhold til ligningslovens § 29  

 skal udarbejde et fælles skatteregnskab, meddeles tilladelse til  

 principskifte dog af Told- og Skattestyrelsen.
 Tilladelse til principskifte forudsætter, at ansøgningen ikke hovedsagelig  

 må anses for begrundet i ønsker om at udskyde eller fremskynde  

 beskatningstidspunktet.
 Tilladelse til overgang til realisationsprincippet bør kun gives i ganske  

 særlige tilfælde.
Den kommunale skattemyndigheds afgørelse kan indbringes for den regionale  

 told- og skatteforvaltning.
Dog kan afgørelser truffet af de kommunale  

 skattemyndigheder i København og Frederiksberg kommuner indbringes for Told-  

 og Skattestyrelsen Ligningsrådets bemyndigelse træder i kraft 1. april 1990. Samtidig ophæves  

 SD-cirkulærerne 1987-35 og 1989-11.
