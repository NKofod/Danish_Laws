Kendelse fra Pressenævnet i sag nr.  

 46/1993 En kvinde [A] samt [B] og [C], der er forældre til  

 har klaget til Pressenævnet over en annonce i Vejle Amts Folkeblad  

 den 9. juli 1993, idet klagerne finder, at bladet herved har overtrådt  

 god presseskik.
 Annoncen, der tillige var indrykket på engelsk, var  

 sålydende:
 "Offentlig meddelelse:
 Den 1. november 1991 har USA's statsborger- og  

 immigrationskontor bestemt, at [A] skal nægtes retten til at have  

 amerikansk statsborgerskab på grund af ægteskabsbrud.
Den 26. juni annullerede den øverste ret i  

 Californien Alameda amt, ægteskabet mellem [D] og [A] på grund af  

 ægteskabsbrud af [A].
Endvidere har retten bestemt, at den omtalte, der  

 har brudt ægteskabet, igen får navnet [A].
[E], den 7. juli 1993." Dagen efter den 10. juli 1993, bragte Vejle Amts Folkeblad  

 en artikel om annoncen og de bagvedliggende begivenheder.
Artiklen bar  

 overskriften "Svigermors hævn.
Skilsmisse i USA annonceret i VAF for at  

 ramme den 23-årige vejlensiske brud." Artiklen blev indledt  

 således:
"En svigermor, der taler nedsættende om sin  

 svigerdatter - det er set før.
Men en svigermor, der holder sin  

 svigerdatter indespærret og indrykker annoncer om hende i den lokale  

 avis.
Hende skal man nok rejse langt for at finde.
 [A] fra Vejle fandt sin i USA, da hun var 19  

 år og au-pair i Californien 1989.
Hun havde truffet enhver eventyrlysten ung piges  

 drøm: En ung mand af amerikansk-jødisk herkomst ved navn I følge artiklen blev [A] gift med [D] og parret  

 fik en lejlighed i Vejle.
Her var det imidlertid umuligt for parret at bo, da  

 de på grund af [D]s mørke hår, brune øjne og  

 manglende danskkundskaber ikke kunne vise sig offentligt uden at blive  

 chikaneret.
De rejste derfor tilbage til USA.
Her forsøgte [D] og hans  

 mor i følge artiklen ved "vedholdende psykisk terror" at få bugt  

 med [A]s danske opdragelse.
 Artiklen sluttede således:
 "[A] brød sammen, men ægteskabet tog  

 også hårdt på hendes mand.
 For ham repræsenterer ægteskabet en hel stribe  

 af uacceptable nederlag: Den danske racisme, [A]s fremmedartede og  

 uforståelige opdragelse og til sidst ægteskabets forlis har  

 rystet ham dybt og tændt et voldsomt had hos ham og moderen.
- I har svinet vores navn til.
Nu skal vi svine jeres til,  

 svor svigermor for få dage siden.
 Hun har nu indrykket en annonce i VAF på både  

 dansk og engelsk, og finder det formodentlig selv yderst  

 ærekrænkende, når hun i annoncen anklager [A] for  

 ægteskabsbrud - lidet vidende at ægteskabsbrud herhjemme snarere  

 er en regel end en undtagelse og i hvert fald ikke noget, man skammer sig  

 over.
Den amerikanske familie ønsker ikke over for Vejle  

 Amts Folkeblad at uddybe annoncens indhold." Til støtte for klagen er det anført, at  

 bladet burde have kontrolleret om annoncens oplysninger var korrekte navnlig  

 ved forelæggelse for [A].
 Det er endvidere anført, at annoncen slet ikke  

 burde have været bragt, da den krænker privatlivets fred, og da  

 dens indhold ikke er begrundet i nogen offentlig interesse.
 Klagerne har tilføjet, at de sidste 2-3 år  

 har været svære, og at de er rystede over at bladet tager del i  

 handling.
I en udtalelse om klagen har Vejle Amts Folkeblad  

 anført, at man vel anså annoncen for usædvanlig, men  

 hverken som retsstridig eller ærerørig, idet udtrykket  

 "ægteskabsbrud" i sammenhængen må defineres bredt, og i sig  

 selv ikke nødvendigvis kan opfattes som injurierende.
Det blev  

 endvidere oplyst over for bladet, at der var tale om en officiel kendelse,  

 der forelå til dokumentation på USA's ambassade.
Bladet fandt endvidere af redaktionelle årsager, at  

 annoncens baggrund burde omtales nærmere.
Dette skete i artiklen den  

 10. juli, hvor den specielle sag blev belyst på basis af [A]s  

 oplysninger.
Denne artikel blev forelagt til godkendelse inden  

 offentliggørelsen.
På grundlag af [A]s oplysninger besluttede bladet at  

 afvise de yderligere indrykninger af annoncen, som var bestilt.
Beslutningen  

 blev truffet på grundlag af en samlet afvejning, herunder at annoncen  

 et godt stykke vej måtte siges at repræsentere et egentligt  

 hævnmotiv.
Heri ligger i følge bladets udtalelse ikke en  

 erkendelse af, at der er begået fejl i forbindelse med annoncens  

 førstegangsindrykning, idet det ville være uoverkommeligt, hvis  

 annoncer i hvert enkelt tilfælde skulle vurderes på grundlag af  

 mere eller mindre påviselige hensigter og motiver.
 Bladet finder på den baggrund at have taget  

 vidtgående hensyn til klagerne.
 Følgende nævnsmedlemmer har deltaget i sagens  

 behandling: Axel Kierkegaard, Hans Dam, Kate Bluhme og Preben  

 Sørensen.
 Pressenævnet udtaler:
Annoncen indeholder oplysninger om [A]s helt personlige  

 forhold.
Hverken annoncens form eller indhold kan anses begrundet i nogen  

 anerkendelsesværdig interesse.
Vejle Amts Folkeblad har derfor handlet  

 i strid med god presseskik ved at bringe annoncen.
 Det ændrer ikke på Pressenævnets  

 opfattelse, at Vejle Amts Folkeblad efterfølgende har givet [A]  

 lejlighed til at redegøre for sagen, og at bladet har annulleret den  

 bestilte genindrykning af annoncen.
 Pressenævnet udtaler herefter alvorlig kritik af  

 Vejle Amts Folkeblad i denne sag.
 Den ansvarshavende redaktør af Vejle Amts Folkeblad  

 pålægges herefter i medfør af medieansvarslovens § 49 at  

 offentliggøre følgende:
 "Kendelse fra Pressenævnet.
 Vejle Amts Folkeblad bragte den 9. juli 1993 en annonce  

 med overskriften "Offentlig meddelelse". Annoncen, der tillige blev bragt  

 på engelsk, var indrykket af [E] og indeholdt oplysninger om [A]s  

 tidligere ægteskab med [E]s søn [D].
Dagen efter bragte Vejle Amts Folkeblad en artikel om  

 sagen med overskriften "Svigermors hævn.
Skilsmisse i USA annonceret i  

 VAF for at ramme den 23-årige vejlensiske brud." Artiklen skildrede  

 baggrunden for, at [A] var blevet skilt.
[A] har klaget til Pressenævnet, idet hun finder, at  

 Vejle Amts Folkeblad har handlet i strid med god presseskik ved at bringe  

 annoncen.
Hun har bl.a. anført, at annoncen ikke burde have  

 været bragt, da den krænker privatlivets fred, og da dens indhold  

 ikke er begrundet i nogen offentlig interesse.
Vejle Amts Folkeblad har i en udtalelse om klagen  

 påpeget, at den specielle sags baggrund blev belyst i artiklen allerede  

 dagen efter annoncens indrykning.
Bladet besluttede herefter at annullere en  

 bestilt genindrykning.
I anledning af klagen udtaler Pressenævnet: Annoncen  

 indeholder oplysninger om [A]s helt personlige forhold.
Hverken annoncens  

 form eller indhold kan anses begrundet i nogen anerkendelsesværdig  

 interesse.
Vejle Amts Folkeblad har derfor handlet i strid med god presseskik  

 ved at bringe annoncen.
 Det ændrer ikke på Pressenævnets  

 opfattelse, at Vejle Amts Folkeblad efterfølgende har givet [A]  

 lejlighed til at redegøre for sagen, og at bladet har annulleret den  

 bestilte genindrykning af annoncen.
 Pressenævnet udtaler herefter alvorlig kritik af  

 Vejle Amts Folkeblad i denne sag.
 København, den 30. august 1993.
Axel Kierkegaard, Hans Dam, Kate Bluhme og Preben  

 Sørensen." Afsagt den 30. august 1993.
