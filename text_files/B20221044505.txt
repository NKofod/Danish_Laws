Straksregulering nr. 3 - 2023 Startvilkår (rationsmængder) for kystfisker-rationsfiskerier pr. 1. januar 2023 I medfør af bekendtgørelse nr. 1373 af 30. september 2022 om regulering af fiskeriet § 17, jf. bilag 4, samt Rådets Forordning (EU) 2022/2090 af 27. oktober 2022, fastsættes:
1. Fiskeri i Østersøen i ICES-underområde 22-32 Ved fiskeri i Østersøen i ICES-underområde 22-32, gælder de generelle vilkår for fiskeri, der er udmeldt i meddelelse om straksregulering om regler om vilkår for fiskeri i ICES-underområde 22-32 i Østersøen i 2023.
2. Jomfruhummerfiskeri i Skagerrak, Kattegat og Østersøen Fra den 1. januar 2023 og indtil videre er det tilladt at fiske, medbringe og lande 1.600 kg Jomfruhummer pr. kalendermåned.
3. Mørksejfiskeri i Nordsøen, Skagerrak og Kattegat Fra den 1. januar 2023 og indtil videre er det tilladt at fiske, medbringe og lande 2.500 kg Jomfruhummer pr. kalendermåned.
4. Pighvar og herunder slethvar i Nordsøen Fra den 1. januar 2023 og indtil videre er det tilladt at fiske, medbringe og lande 2.000 kg Pighvar og slethvar pr. kalendermåned.
5. Brislingefiskeri i Østersøen Fra den 1. januar 2023 og indtil videre er det tilladt at fiske, medbringe og lande 50 tons Brisling pr. kalendermåned.
6. Sildefiskeri i vestlige Østersø ICES-område 22-24 Fra den 1. januar 2023 og indtil videre er det tilladt at fiske, medbringe og lande 250 kg Sild pr. kalendermåned.
7. Sildefiskeri i østlige Østersø ICES-område 25-32 Fra den 1. januar 2023 og indtil videre er det tilladt at fiske, medbringe og lande 5 tons Sild pr. kalendermåned.
8. Fælles for de anførte kystfisker-rationsfiskerier Fælles for alle de anførte kystfisker-rationsfiskerier er, at fartøjer tilmeldt kystfiskerordningerne først må påbegynde fiskeri på kystfisker-rationsvilkår, hvis der efter ansøgning er udstedt tilladelse fra Fiskeristyrelsen.
 Fartøjer tilmeldt kystfiskerordningerne, til hvilke der er opnået tilladelse til deltagelse i et kystfisker-rationsfiskeri, må i tilladelsesperioden ikke fiske uden for det farvand tilladelsen omhandler.
 Uanset der for et fartøj tilmeldt kystfiskerordningerne er ansøgt om og opnået tilladelse til deltagelse i kystfisker-rationsfiskerier, vil landede mængder af den pågældende kvote til enhver tid først fragå fartøjets aktuelle årsmængde, hvis ikke denne allerede er opfisket.
 Fartøjer, der er tilmeldt kystfisker-rationsfiskeri på pighvar og slethvar i Nordsøen, kan ikke på samme tid være tilmeldt FKA-rationsfiskeri på pighvar og slethvar.
Ansøgning om tilladelse til kystfisker-rationsfiskeri skal for fartøjer tilmeldt kystfiskerordningerne, der deltager i puljefiskeri, indeholde samtykke fra de øvrige deltagere i puljefiskeriet.
Samtykket kan gives af puljebestyreren på vegne af de øvrige puljedeltagere eller dennes stedfortræder.
Ansøgninger skal indsendes på e-mail til tilladelse@fiskeristyrelsen.dk.
 Ansøgning om tilladelse til et kystfisker-rationsfiskeri af brisling og sild i Østersøen med virkning fra den 1. januar 2023 skal være modtaget i Fiskeristyrelsen senest lørdag den 31. december 2022. Tilladelser udstedes i uge 1 2023 for perioden fra den 1. januar til og med 31. januar 2023.
Ansøgninger til fiskeri i efterfølgende måneder skal være Fiskeristyrelsen i hænde senest den 25. i måneden før.
Inden der udstedes tilladelser til fiskeri i den efterfølgende måned, vil Fiskeristyrelsen afvente at alle landinger af brisling og sild er registreret, således at de afsatte mængder ikke overfiskes.
 Indkommer der ansøgninger i et antal, der afstedkommer at den fulde rationsmængde ikke kan tildeles alle ansøgere, fordeles den resterende mængde ligeligt blandt de ansøgere, der opfylder vilkårene for tildeling af tilladelse.
9. Ikrafttræden Meddelelsen træder i kraft den 1. januar 2023 og er gældende til og med 31. december 2023 med mindre andet meddeles.
