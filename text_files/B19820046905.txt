 I medfør af § 28, stk. 1, og § 32, stk. 4, i lov nr. 220 af 26. april 1973  

 om kød m.m. og § 1 i lov nr. 131 af 13. april 1954 om udførsel og indførsel  

 af levende dyr m.v. fastsættes:
 § 1.  Denne bekendtgørelse omfatter vildsvin, andre  

 svin end egentlige tamsvin, alle arter af bjørnefamilien samt grævlinge og  

 vaskebjørne.
 Stk. 2.  Ved vildsvin forstås i denne bekendtgørelse  

 vildsvin (sus scrofa) og krydsninger heraf med vildsvinepræg, uanset om  

 sådanne dyr er vildtlevende, eller holdes som husdyr.
 § 2.  De i § 1 omhandlede dyr, som nedlægges eller  

 slagtes, skal underkastes en trikinundersøgelse, og før sådan undersøgelse er  

 afsluttet, er det forbudt at sælge eller på anden måde at overdrage sådanne  

 dyr eller dele heraf, jfr. dog §§ 3 og 5.
 Stk. 2.  Undtaget fra kravet om trikinundersøgelse er  

 dyr, som:
§ 3.  De kroppe og samtlige de dele af de pågældende  

 dyr, som ikke anvendes til menneskeføde, skal afhændes direkte til en  

 autoriseret destruktionsanstalt.
Dog kan dele af nedlagte dyr og af dyr, som  

 anvendes i overensstemmelse med § 2, stk. 2, 1), bortskaffes ved nedgravning,  

 således at de er dækket af mindst 1 m jord, eller føres til  

 forbrændingsanstalt.
 § 4.  De i § 1 omhandlede svin, der er holdt som  

 husdyr, skal, jfr. dog § 2, stk. 2, føres til slagtning i et af  

 veterinærdirektoratet dertil godkendt privat eller offentligt slagtehus og  

 være ledsaget af oplysning om deres oprindelse.
 Stk. 2.  Den kontrollerende dyrlæge skal foretage  

 undersøgelse og bedømmelse af de pågældende slagtedyr efter reglerne i den  

 til enhver tid af landbrugsministeriet fastsatte instruks for udøvelse af  

 kødkontrol og skal herudover foranstalte prøver udtaget til  

 trikinundersøgelse.
 Stk. 3.  Før prøverne er udtaget, må kroppene ikke  

 frysebehandles.
§ 5.  De øvrige i § 1 omhandlede dyr skal, jfr. dog §  

 2, stk. 2, snarest muligt og senest 48 timer efter aflivningen leveres til en  

 af veterinærdirektoratet dertil særlig godkendt virksomhed og være ledsaget  

 af oplysning om deres oprindelse og aflivningstidspunkt.
De skal såvel før  

 som under transporten holdes utilgængelige for dyr m.v.
 Stk. 2.  Straks efter dyrets ankomst til den pågældende  

 virksomhed skal denne give meddelelse til vedkommende kommunale  

 levnedsmiddelkontrolenhed, som foranstalter prøver udtaget til  

 trikinundersøgelse.
 Stk. 3.  Før prøverne er udtaget, må kroppene ikke  

 frysebehandles.
 Stk. 4.  Der må ikke foretages sammenblanding af dele  

 fra forskellige dyr, og før dyrlægen har givet tilladelse hertil, må ingen  

 dele af dyrene fjernes.
§ 6.  Til trikinundersøgelse skal udtages en prøve på  

 mindst 20 gram af mellemgulvspillerne.
Såfremt disse mangler, skal der  

 udtages et 5 x 5 cm stykke af tyggemuskulaturen i hele dens tykkelse.
 Stk. 2.  I forbindelse med prøveudtagningen skal  

 kroppene individuelt kendemærkes på holdbar måde.
 § 7.  Trikinprøverne skal umiddelbart efter  

 udtagningen sammen med oplysninger om dyrets oprindelse,  

 aflivningsdato/slagtedato og kendemærke indsendes til undersøgelse på  

 Veterinærdirektoratets Laboratorium, Postboks 93, 4100 Ringsted, eller til  

 andet af veterinærdirektoratet dertil udpeget laboratorium.  

 Trikinundersøgelsen skal foretages ved en af veterinærdirektoratet  

 foreskrevet metode.
 Stk. 2.  Alle udgifter i forbindelse med prøveudtagning,  

 forsendelse, undersøgelse og stempling afholdes af ejeren.
 § 8.  De i § 4 omhandlede svin, som er fundet egnede  

 til menneskeføde, skal mærkes i overensstemmelse med § 39, stk. 1 og 2, i  

 landbrugsministeriets instruks af 27. september 1974 om udøvelse af  

 kødkontrol samt mærkes - ved siden af samtlige kødkontrolmærker -med  

 nedenstående mærke i violet farve med det pågældende slagtehus nummer eller  

 den af veterinærdirektoratet fastsatte betegnelse for kommunen anbragt i  

 stedet for 00.
§ 9.  Kroppe af de i § 5 omhandlede dyr, der ved  

 trikinundersøgelsen er fundet fri for trikiner, skal, ved den prøveudtagende  

 myndigheds foranstaltning, enten forsynes med det i § 8 nævnte  

 trikinkontrolmærke eller forsynes med mærkesedler med det pågældende  

 trikinkontrolmærke samt datoen for mærkningen.
Mærkesedlerne fastgøres med  

 grønstribet snor, som plomberes over knuden.
 Stk. 2.  Det i stk. 1 angivne stempel eller mærke skal  

 på hver halvdel anbringes på følgende steder: lårets yderside, ryggen,  

 brystet og boven, og iøvrigt på de steder, som måtte ønskes af virksomheden.
 Stk. 3.  Førnævnte stempler og mærkesedler rekvireres af  

 dyrlægen gennem veterinærdirektoratet, og kun således udleverede  

 mærkningsrekvisitter må anvendes.
 § 10.  Ved udlevering fra slagtehus eller de i § 5,  

 stk. 1, nævnte virksomheder skal kødet på hvert stykke være forsynet med  

 foranstående kontrolmærker.
 § 11.  Fund af trikiner skal straks meddeles til  

 veterinærdirektoratet, der underretter den stedlige politimester, jfr. § 13 i  

 lov nr. 156 af 14. april 1920 om smitsomme sygdomme hos husdyrene.
 Stk. 2.  Kød, slagteaffald og andre dele af de i § 1  

 omhandlede dyr, hvori der er påvist trikiner, skal totalt kasseres og på  

 slagtehuse, jfr. § 4, stk. 1, og på virksomheder, jfr. § 5, stk. 1,  

 overbruses med eller nedlægges i en mindst 5% kreolinopløsning og herefter  

 snarest i tæt emballage føres direkte til en autoriseret destruktionsanstalt.
 § 12.  Overtrædelse af de i denne bekendtgørelse  

 fastsatte bestemmelser straffes med bøde, efter § 5 i lov nr. 131 af 13.  

 april 1954 om udførsel og indførsel af levende dyr m.v.
 § 13.  Bekendtgørelsen træder i kraft den 1. november  

 1982.
