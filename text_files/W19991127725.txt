 Alle 3 vagtlæger vurderede på baggrund af patientens  

 oplysninger, at der ikke forelå symptomer, der tydede på akut  

 behandlingskrævende sygdom og tilrådede patienten at henvende sig  

 til egen læge den følgende dag.
 Der blev klaget over, at lægerne afviste at foranledige patienten  

 undersøgt.
Klage over manglende undersøgelse Patientklagenævnet fandt, at vagtlægerne ikke  

 havde udvist manglende omhu og samvittighedsfuldhed ved deres vurdering af  

 patientens tilstand, idet de tre læger inden for en periode på 16  

 minutter alle talte med patienten, og idet de tre læger på  

 relevant vis indhentede oplysninger om patientens tilstand og på denne  

 baggrund sikrede sig, at hun ikke havde en akut behandlingskrævende  

 sygdom.
 Patientklagenævnet kunne oplyse, at det i relation  

 til lægevagtssystemet er et vigtigt princip, at der er en lægelig  

 visitation, således at alene de patienter med akut indsættende  

 sygdom eller forværring af kronisk sygdom, hvor undersøgelse og  

 behandling skal foregå, kan få hjælp hurtigst muligt.  

 Samtidig skal de patienter, hvor dette ikke er nødvendigt, henvises  

 til undersøgelse og behandling hos egen læge i dagtimerne.
