Klager overtog i 1996 en ejendom fra indklagede.
I forbindelse med  

 overtagelsen skulle indklagede, der var arkitekt, som totalrådgiver og  

 totalentreprenør sikre ombygning af ejendommen.
 I forbindelse med købet udleverede indklagede en aftaleformular,  

 udarbejdet af PAR, indeholdende ABR 89. Aftaleformularen blev aldrig  

 underskrevet og indklagede påstår derfor sagen afvist fra  

 Voldgiftsnævnet.
 Voldgiftsretten udtaler, at under hensyn til at indklagede i forbindelse  

 med salget, udleverede aftaleformularen som henviste til ABR 89, findes  

 klageren med føje at have kunnet gå ud fra at aftalegrundlaget  

 for indklagedes ydelse var ABR 89.
 Voldgiftsnævnet er derfor kompetent til at behandle sagen.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører ABR 89.
Pr. 1. juli 1996 overtog klageren en ejendom fra  

 indklagede.
Samtidig påtog indklagede sig at sikre ombygningen af  

 ejendommen således, at baglokaler kunne udlejes og facaden  

 fremstå i oprindelig skikkelse.
Entreprisesummen herfor var fastsat til  

 2.000.000 kr. ekskl. moms, og indklagede skulle i honorar modtage 200.000 kr.  

 for det af ham udarbejdede projekt for ombygningen.
Det er af klager oplyst,  

 at indklagede udover at optræde som sælger af ejendommen tillige  

 var arkitekt og totalentreprenør på saneringsprojektet på  

 baghuset, hvilket ikke er bestridt af indklagede.
I forbindelse med købet udleverede indklagede en  

 aftaleformular udarbejdet af PAR (Praktiserende Arkitekters Råd) om  

 teknisk rådgivning og bistand i forbindelse med ABR 89, hvoraf det  

 fremgik, at indklagede var rådgiver på totalrådgivning i  

 forbindelse med istandsættelse af ejendommen.
Klienten var angivet som  

 "den pågældende ejendom, v. indklagede". Denne aftaleformular er  

 aldrig blevet underskrevet.
På grund af problemer med bl.a. ejendommens  

 forsyning med varme og varmt vand har klageren indbragt sagen for  

 Voldgiftsnævnet.
Indklagede har påstået sagen afvist, idet  

 det bestrides, at den pågældende aftale er gældende mellem  

 parterne, og at den i øvrigt aldrig er blevet underskrevet.
 Landsdommer Marianne Levy er som eneste juridiske  

 voldgiftsmand blevet udpeget til at træffe afgørelse om  

 afvisningsspørgsmålet.
 I forbindelse med parternes underskrift af handelsaftalen  

 blev det angivet, at indklagede skulle sikre ombygning af ejendommen,  

 således at baglokaler kunne udlejes, og at han modtog et  

 arkitekthonorar på 200.000 kr. for projekt vedrørende den  

 fredede del af ejendommen.
Salgssummen og entreprisebeløbet forfaldt samlet,  

 når ejendommen var færdigbygget.
Under hensyn hertil samt at  

 indklagede i forbindelse med salget udleverede aftaleformularen indeholdende  

 henvisning til ABR 89, findes klageren med føje at have kunnet  

 gå ud fra, at aftalegrundlaget for indklagedes ydelse var ABR 89,  

 hvorfor Voldgiftsnævnet er kompetent til at behandle sagen.
 Thi bestemmes:
 Indklagedes påstand om afvisning tages ikke til følge.
