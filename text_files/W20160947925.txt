Pressenævnets kendelse i sag nr. 16-70-00976 Sermitsiaq.ag i Grønland er uden for nævnets område En organisation og talsmanden klagede over Sermitsiaq.ag, der har grønlandsk postadresse, og selv henviser til det grønlandske pressenævn.
Da den danske medieansvarslov ikke gælder for Grønland, har Pressenævnet ikke kompetence til at behandle klagen, som dermed afvises.
 Pressenævnets formand udtaler:
 Klagen angår en ikke nærmere identificeret omtale i mediet Sermitsiaq.ag, der har postadresse på Grønland, og som på sin hjemmeside henviser til det grønlandske pressenævn.
Vedr.
Grønland Det fremgår af § 59 i medieansvarsloven, at loven ikke gælder for Grønland, og klagen hører herefter ikke under medieansvarsloven og derfor heller ikke under det danske pressenævns kompetence.  Det bemærkes, at den danske medieansvarslov med få afvigelser blev sat i kraft for Grønland ved anmodning nr. 39 af 20. januar 1997, og nævnet henviser i stedet til det grønlandske pressenævn.
Vedr. anmeldelse [Klager] har ved klagen til det danske pressenævn blandt andet ønsket at anmelde hjemmesiden Sermitsiaq.ag til Pressenævnet efter medieansvarslovens § 8, stk. 1, jf. lovens § 1, nr. 3, med henblik på, at hjemmesiden herved kunne blive omfattet af medieansvarsloven og derved også Pressenævnets kompetence.
 Ifølge medieansvarslovens § 8, stk. 1, skal et medies hjemmeside anmeldes til Pressenævnet for at blive omfattet af medieansvarslovens regler.
[Klager] har ikke dokumenteret, at han kan handle på vegne af mediet og indgive anmeldelse til Pressenævnet.
Pressenævnet tager derfor ikke stilling til, hvorvidt et det er muligt at anmelde hjemmesiden til nævnet efter den danske medieansvarslov.
 Klagen afvises, jf. medieansvarslovens § 43, stk. 2, nr. 1.
 [Klager] har på egne vegne og som talsmand for Inuit Nation Organization ønsket at anmelde Sermitsiaq.ag efter den medieansvarslov, der er gældende i Danmark, så klagerne samtidig kan indgive klage over tilsidesættelse af god presseskik til Pressenævnet.
 Klagen er modtaget i Pressenævnet den 23. maj 2016 og behandlet sammen med sag nr. 16-70-00980, Inuit Nation Organization og [Klager] mod KNR.
 Af hjemmesiden Sermitsiaq.ag fremgår en kontaktadresse i Nuuk, og under fanebladet Presseskik fremgår blandt andet følgende:
Hvis du mener at have været udsat for dårlig behandling af Mediehuset Sermitsiaq.
AG, eller hvis du føler dig krænket over noget, vi har bragt, kan du - udover at kontakte os - klage til:
Tusagassiinermut tunngasuni aalajangiisartut/Pressenævnet ¬c/o Grønlands Landsret ¬Jens Kreutzmannip aqqutaa 5, 2.sal ¬Postboks 1040 ¬3900 Nuuk Tlf: 36 39 00 ¬post.landsret@domstol.gl [Klager] har til støtte for klagen blandt andet anført, at Mediehuset Sermitsiaq.ag i Grønland ligger inden for rigsfællesskabet med Danmark.
Sermitsiaq.ag har overtrådt medieansvarsloven og undertrykker sandheden.
Der klages derfor over hjemmesiden, og indgives anmeldelse af hjemmesiden efter medieansvarslovens § 8, stk. 1, jf. lovens § 1, nr. 3.
 Pressenævnets formand udtaler:
 Klagen angår en ikke nærmere identificeret omtale i mediet Sermitsiaq.ag, der har postadresse på Grønland, og som på sin hjemmeside henviser til det grønlandske pressenævn.
Vedr.
Grønland Det fremgår af § 59 i medieansvarsloven, at loven ikke gælder for Grønland, og klagen hører herefter ikke under medieansvarsloven og derfor heller ikke under det danske pressenævns kompetence.  Det bemærkes, at den danske medieansvarslov med få afvigelser blev sat i kraft for Grønland ved anmodning nr. 39 af 20. januar 1997, og nævnet henviser i stedet til det grønlandske pressenævn.
Vedr. anmeldelse [Klager] har ved klagen til det danske pressenævn blandt andet ønsket at anmelde hjemmesiden Sermitsiaq.ag til Pressenævnet efter medieansvarslovens § 8, stk. 1, jf. lovens § 1, nr. 3, med henblik på, at hjemmesiden herved kunne blive omfattet af medieansvarsloven og derved også Pressenævnets kompetence.
 Ifølge medieansvarslovens § 8, stk. 1, skal et medies hjemmeside anmeldes til Pressenævnet for at blive omfattet af medieansvarslovens regler.
[Klager] har ikke dokumenteret, at han kan handle på vegne af mediet og indgive anmeldelse til Pressenævnet.
Pressenævnet tager derfor ikke stilling til, hvorvidt et det er muligt at anmelde hjemmesiden til nævnet efter den danske medieansvarslov.
 Klagen afvises, jf. medieansvarslovens § 43, stk. 2, nr. 1.
 Afgjort den 1. juni 2016.
