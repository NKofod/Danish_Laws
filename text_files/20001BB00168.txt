Fremsat den 30. marts 2001 af  

 Jette Gottlieb (EL) og Søren Kolstrup&nbsp  

 ;(EL) Forslag til folketingsbeslutning om en miljølov for børn (sikkerhed og sundhed  

 for børn i daginstitutioner m.v.) Folketinget opfordrer regeringen til snarest muligt at  

 tage de nødvendige initiativer til at sikre sikkerhed og sundhed for  

 børn i daginstitutioner, herunder skolefritidsordninger, ved 1.	at samle bestemmelserne om sikkerhed og sundhed for børn i  

 ét regelsæt, en »miljølov for børn«, således  

 at reglerne på området gøres mere overskuelige, og  

 således at forældre og ansatte m.fl. får reel mulighed for  

 at kontrollere, om lovgivningen overholdes, 2.	at opstille og lovfæste regler vedrørende sikkerhed og  

 sundhed i alle typer institutioner, f.eks. arealkrav, krav til udearealernes  

 miljømæssige tilstand, krav til de materialer, børnene  

 beskæftiger sig med (f.eks. lim, maling og lign.) m.v., 3.	at sikre et uvildigt og effektivt tilsyn med sikkerhed og sundhed i  

 daginstitutioner ved at udvide embedslægeinstitutionens opgaver i  

 forbindelse hermed, således at embedslægeinstitutionen får  

 hjemmel til at udstede påbud og forbud både over for kommunalt  

 ejede og over for selvejende institutioner, 4.	at afsætte 300 mio. kr. på finansloven for 2002,  

 så der kan ydes statsligt tilskud til forbedringer af det fysiske  

 miljø i vuggestuer, børnehaver, fritidshjem og  

 skolefritidsordninger, 5.	at iværksætte tiltag, der kan styrke  

 forældrebestyrelsernes engagement i og indflydelse på  

 miljøforholdene i institutionerne.
Bemærkninger til forslaget Beslutningsforslaget er en uændret  

 genfremsættelse af senest beslutningsforslag nr.
B 6,  

 folketingsåret 1999-2000, jf.
Folketingstidende 1999-2000,  

 forhandlingerne side 966 og tillæg A side 956 og 959.
 Formålet med beslutningsforslaget er at sikre, at  

 alle børn i vuggestuer, børnehaver, fritidshjem og  

 skolefritidsordninger sikres et sundt og sikkert fysisk miljø.  

 Forslagsstillerne har med glæde bemærket, at dette også er  

 nævnt i Regeringens Folkesundhedsprogram 1999-2008, hvor hovedmål  

 8 netop er, at børns sundhed og trivsel skal have første  

 prioritet.
Det er af flere grunde nødvendigt, at der snarest  

 tages initiativer på dette område.
Selv om der, siden forslaget  

 blev fremsat første gang, er sket det positive, at Socialministeriet  

 har lavet en vejledning til kommunerne, som samler de regler og anbefalinger,  

 der allerede findes på området.
 Men der er stadig alvorlige sikkerheds- og  

 sundhedsmæssige problemer på mange institutioner, hvilket  

 gør behovet for et samlet  regulerende regelsæt og et effektivt  

 tilsyn akut.
Det hænger bl.a. sammen med det store pres, der i  

 snart mange år har været på børnepasningsordningen.  

 For at skaffe så mange pladser som muligt har kommunerne år efter  

 år satset på at merindskrive børn i institutionerne.
Mange  

 steder er grænsen for forsvarlig børnepasning nu nået  

 eller overskredet.
Beslutningsforslaget skitserer, på hvilke  

 områder der er brug for regler og normer for det fysiske miljø i  

 børneinstitutionerne.
Men det er ikke nok, at reglerne eksisterer.
Det er vigtigt, at reglerne vedrørende sikkerhed og  

 sundhed samles i én lov, således at forældre og ansatte  

 m.fl. kan overskue, hvad de gældende regler faktisk går ud  

 på, og kontrollere, om reglerne overholdes.
Derfor indgår  

 også dette element i beslutningsforslaget.
Der er også behov for en opstramning af tilsynet med  

 børneinstitutionerne, som i dag er lemfældigt eller  

 ikke-eksisterende.
Eksempelvis er det kommunalbestyrelsen, der er  

 tilsynsmyndighed for selvejende børneinstitutioner.
Tilsynsmyndigheden  

 kan her let komme i en interessekonflikt mellem børnenes sikkerhed og  

 sundhed på den ene side og økonomiske overvejelser på den  

 anden side.
På den baggrund er der brug for et anderledes  

 virkningsfuldt, uvildigt og udefrakommende tilsyn.
 I beslutningsforslaget henlægges tilsynet til  

 embedslægeinstitutionen, der i den nuværende lovgivning alene har  

 en rådgivende og indstillende rolle.
Embedslægen kan i dag alene anmode  

 kommunalbestyrelse eller amtsråd om, at der udstedes påbud eller  

 nedlægges forbud.
Når det gælder institutioner, der ikke er  

 kommunalt ejet, har kommunalbestyrelsen kompetencen, og for de kommunalt  

 ejede institutioner har amtsrådet denne kompetence.
Denne  

 ansvarsfordeling er ikke tilfredsstillende af flere grunde.
For det  

 første kan et nødvendigt påbud eller forbud forsinkes  

 unødigt, og for det andet har kommunerne ofte indirekte en interesse i  

 ikke at give de selvejende institutioner udgiftskrævende  

 pålæg.
En opgradering af det fysiske miljø i vuggestuer,  

 børnehaver, fritidshjem, skolefritidsordninger m.v. kræver  

 betydelige investeringer.
Bygningsreglementet fra 1995 fastslår, at der  

 skal være 10 m 2 pr. barn under 3 år og 6  

 m2 pr. barn over 3 år, der anvendes til offentlig pasning,  

 men ifølge Forbundet for pædagoger og klubfolk er det kun  

 omkring 5 pct. af de eksisterende pædagogiske dagtilbud og  

 skolefritidsordninger, der har så meget plads.
Der er mange eksempler  

 på, at økonomien forhindrer nødvendige forbedringer af  

 forhold, der sætter børns helbred på spil.
Det  

 gælder både generelle forhold som indendørsarealet pr.  

 barn og støjniveauet, og det gælder mere specifikke  

 problemfelter.
 Der er brug for et økonomisk incitament, hvis  

 kommunerne, som er hårdt presset økonomisk, skal gøre en  

 særlig indsats for at forbedre det fysiske miljø. Derfor  

 foreslås det, at der oprettes en statslig pulje på 300 mio. kr.,  

 der kan gå ind i medfinansiering af forbedringerne, f.eks. gennem et 50  

 pct. tilskud til konkrete projekter.
Forældrebestyrelserne har en vigtig rolle i arbejdet  

 med sikkerhed og sundhed i institutionerne.
Forældrebestyrelserne,  

 enkelte forældre og ansatte bør kunne tilkalde embedslægen  

 og forvente en hurtig reaktion, hvis de mener, der sker overtrædelser  

 af lovgivningen.
Derfor er det vigtigt, at bestyrelsen aktivt kan gå  

 ind i miljøsager, herunder at bestyrelsen på forældrenes  

 vegne kan inddrage embedslægen i miljøspørgsmål.  

 Der er brug for initiativer, f.eks. en oplysningskampagne, der opmuntrer  

 forældrebestyrelserne til at gå aktivt ind i  

 miljøspørgsmål.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en miljølov  

 for børn (sikkerhed og sundhed for børn i daginstitutioner  

 m.v.).
(Beslutningsforslag nr.
B 168).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
