Udtalt at hvis de bidragspligtige ejendomme ligger dels i afsnit  

 II-området dels afsnit III-område opdeles udgifterne mellem afsnit  

 II-ejendommene og afsnit III-ejendommene ved et skøn efter vejens betydning  

 for de to områder.
Den udgift, der herefter henføres til hvert område  

 fordeles efter de for området gældende bestemmelser, d.v.s. § 17, og § 62.
 I skrivelse af 14. december 1977 har forvaltningen i forbindelse med en  

 konkret sag anmodet ministeriet om en udtalelse vedrørende forståelsen af  

 bestemmelsen i vejbidragslovens § 11, stk. 4.
 Det er om den pågældende sag oplyst, at den omhandler en privat fællesvej  

 beliggende i et område, der ved en byplanvedtægt er udlagt til  

 sommerhusområde.
Vejen er på en strækning beliggende langs områdets grænse, således at  

 enkelte tilgrænsede ejendomme er beliggende i landzone og anvendes til  

 landbrugsformål.
Vejen benyttes som adgangsvej til disse ejendomme samt til  

 ejendommene inden for området, hvoraf enkelte benyttes til helårsbeboelse.
 Forvaltningen har på denne baggrund stillet følgende spørgsmål:
 1. Kan vejbidragslovens § 11, stk. 4, anvendes ved en udgiftsfordeling.
 2. Har det nogen betydning for påligning af udgifter efter  

 vejbidragslovens § 11, om ejendommen er beliggende inden for eller uden for  

 et byplanvedtægtsområde, når de pågældende har adgangsret eller mulighed for  

 at få adgang til vejen.
 Forvaltningen har vedrørende spørgsmål 1 som sin opfattelse givet udtryk  

 for, at § 11, stk. 4, ikke kan anvendes, da der ikke er tale om en ensartet  

 benyttelse af de ejendomme, der har interesse i vejen.
 I den anledning skal man indledningsvis bemærke, at en forudsætning for,  

 at bestemmelserne i vejbidragsloven kan finde anvendelse i det foreliggende  

 tilfælde, er, at området er omfattet af bestemmelserne i privatvejslovens  

 afsnit III.
Man skal herved bemærke, at nævnte bestemmelser kun umiddelbart finder  

 anvendelse i områder, der er byzone i henhold til lov om by- og landzone, jf.  

 privatvejslovens § 13, stk. 1. Da sommerhusområdet i henhold til bestemmelsen  

 i by- og landzonelovens § 2 ikke er byzone, kan bestemmelserne i  

 privatvejslovens afsnit III kun bringes til anvendelse, såfremt der træffes  

 eller er truffet beslutning herom i henhold til privatvejslovens § 13, stk.  

 2. Denne beslutning kan omfatte sommerhusområdet samt eventuelle  

 helårsbeboelser i landzoneområdet, men ikke ejendomme i landzoneområdet, der  

 anvendes til landbrugsmæssige formål.
Beslutningen skal offentliggøres i  

 overensstemmelse med ministeriets cirkulære af 28. februar 1973 om private  

 fællesveje, punkt 74.
 Hvis den nævnte beslutning ikke træffes, skal udgifterne fordeles i  

 henhold til bestemmelsen i privatvejslovens § 17.
Hvis kommunen har truffet eller træffer ovennænvte beslutning, skal  

 udgifterne, da enkelte ejendomme fortsat er omfattet af bestemmelserne i  

 privatvejslovens afsnit II, opdeles skønsmæssigt mellem afsnit II-området og  

 afsnit III-området i forhold til vejens betydning for de enkelte områder.
De  

 udgifter, der herefter pålignes afsnit II-området, fordeles mellem ejerne af  

 ejendommene i dette område i henhold til privatvejslovens § 17, medens  

 udgifterne, der pålignes afsnit III-området, pålignes ejerne af de  

 bidragspligtige ejendomme i henhold til vejbidragslovens § 11.
Hvis afsnit III-området alene omfatter byplanvedtægtsområdet, er de  

 formelle betingelser for at anvende bestemmelens stk. 4 efter det oplyste til  

 stede.
Det er således ikke nogen betingelse for at anvende denne bestemmelse,  

 at der aktuelt foreligger en ensartet anvendelse af ejendommene, blot denne  

 er sikret på den i bestemmelsen angivne måde.
 Det skal dog tilføjes, at vejmyndigheden ikke er forpligtet til at anvende  

 bestemmelsen, og ministeriet er enig i, at der må være knyttet  

 betænkeligheder til at anvende bestemmelsen i tilfælde som det foreliggende,  

 hvor enkelte ejendomme anvendes mere intensivt end den benyttelse, der er  

 forudsat i byplanvedtægten.
 Man har ved besvarelsen forudsat, at der ikke foreligger privatretlige  

 aftaler om udgiftsfordelingen, som lodsejerne er enige om at anvende.
