 I henhold til § 29 i lov nr. 358 af 6. juni 1991 om miljøbeskyttelse, som  

 ændret ved lov nr. 484 af 24. juni 1992 og ved lov nr. 477 af 30. juni 1993,  

 fastsættes:
 § 1.  Denne bekendtgørelse omfatter enhver form for  

 affald fra titandioxidindustrien omfattet af det i bilaget optrykte direktiv.
 § 2.  Der kan ikke meddeles tilladelse i strid med  

 direktivet til udledning eller tilførsel af stoffer omfattet af § 1 til  

 offentlige spildevandsanlæg samt dertil hørende udløbsledninger, vandløb,  

 søer eller havet.
 § 3.  Bekendtgørelsen træder i kraft den 27. oktober  

 1993.
Miljøministeriet, den 15. oktober 1993 Svend Auken / Hans Jurgen Stehr Bilag RÅDET RÅDETS DIREKTIV 92/112/EØF af 15. december 1992 om fastsættelse af nærmere regler for harmonisering af programmer for  

 nedbringelse af forureningen fra affald fra titandioxidindustrien med henblik  

 på at bringe den til ophør RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 100 A, under henvisning til forslag fra Kommissionen (1), i samarbejde med Europa-Parlamentet (2), under henvisning til udtalelse fra Det Økonomiske og Sociale Udvalg (3),  

 og ud fra følgende betragtninger:
Rådets direktiv 89/428/EØF af 21. juni 1989 om fastsættelse af nærmere  

 regler for indbyrdes tilnærmelse af programmer for nedbringelse af  

 forureningen fra affald fra titandioxidindustrien med henblik på at bringe  

 den til ophør (4) blev ophævet af Domstolen ved dom af 11. juni 1991 (5), som  

 følge af anvendelse af et forkert retsgrundlag; det retlige tomrum, som er opstået ved ophævelsen af nævnte direktiv, kan  

 have negativ indflydelse på såvel miljøet som konkurrenceforholdene i  

 titandioxidsektoren; den materielle situation, som det annullerede direktiv  

 havde skabt, bør genoprettes; hvis medlemsstaterne har truffet de nødvendige foranstaltninger for et  

 efterkommen nævnte direktiv, behøver de ikke at vedtage nye foranstaltninger  

 i medfør af dette direktiv, dersom de foranstaltninger, der allerede er  

 truffet, er i overensstemmelse med dette; formålet med dette direktiv er en indbyrdes tilnærmelse af  

 medlemsstaternes bestemmelser om produktionsforholdene for titandioxid,  

 således at konkurrencen mellem sektorens forskellige producenter ikke længere  

 forvrides, og der sikres miljøbeskyttelse på et højt niveau; for industrianlæg, der eksisterede den 20. februar 1978, skal  

 medlemsstaterne i overensstemmelse med Rådets direktiv 78/176/EØF af 20.  

 februar 1978 om affald fra titandioxidindustrien (6), særlig artikel 9,  

 udarbejde programmer for gravis nedsættelse af forureningen fra affald fra  

 disse anlæg med henblik på at bringe den til ophør; EFT nr.
C 305 af 23. 11. 1992.
i disse programmer fastsættes de generelle mål for nedbringelse af  

 forureningen fra flydende, fast og luftformigt affald, som skulle nås pr. 1.  

 juli 1987; programmerne skal fremsendes til Kommissionen, således at denne  

 kan forelægge Rådet egnede forslag om harmonisering af disse programmer for  

 så vidt angår nedbringelse af forureningen med henblik på at bringe den til  

 ophør og forbedre konkurrencevilkårene for titandioxidindustrien; for at beskytte vandmiljøet bør dumpning af affald og udledning af visse  

 typer affald, særlig fast og stærkt syreholdigt affald, forbydes og  

 udledningen af andre typer affald, særlig svagt syreholdigt og neutraliseret  

 affald, gradvis nedbringes; de gamle industrianlæg bør anvende hensigtsmæssig teknik til behandling af  

 affald, således at målene nås inden for de fastsatte frister; installation af sådan teknik til behandling af svagt syreholdigt og  

 neutraliseret affald fra visse anlæg kan medføre tekniske og økonomiske  

 vanskeligheder; medlemsstaterne bør derfor kunne udsætte gennemførelsen af  

 disse bestemmelser på betingelse af, at der udarbejdes og forelægges  

 Kommissionen et program for effektiv nedbringelse af forureningen; hvis  

 medlemsstaterne har særlige vanskeligheder, skal Kommissionen kunne forlænge  

 de relevante tidsfrister; med hensyn til udledning af visse typer affald bør medlemsstaterne kunne  

 anvende kvalitetsmålsætninger, der er fastsat på en sådan måde, at  

 resultaterne i alle henseender svarer til dem, der opnås ved hjælp af  

 grænseværdier; denne overensstemmelse skal påvises i et program, der skal  

 forelægges Kommissionen; uden tilsidesættelse af de forpligtelser, der påhviler medlemsstaterne i  

 henhold til Rådets direktiv 80/779/EØF af 15. juli 1980 om grænseværdier og  

 vejledende værdier for luftkvaliteten med hensyn til svovldioxid og svævestøv  

 (1), og Rådets direktiv 84/360/EØF af 28. juni 1984 om bekæmpelse af  

 luftfourening fra industrianlæg (2), bør luftkvaliteten beskyttes ved  

 fastsættelse af passende emissionsnormer for luftformige udledninger fra  

 titandioxidindustrien; for at kontrollere den effektive gennemførelse af foranstaltningerne bør  

 medlemsstaterne føre tilsyn med hver enkelt virksomheds faktiske produktion; alt affald fra titandioxidindustrien bør, hvor det er teknisk og økonomisk  

 muligt, undgås eller genanvendes, og genanvendelse eller bortskaffelse af  

 sådant affald bør ske uden risiko for menneskers sundhed eller for miljøet; bestemmelserne i dette direktiv griber ikke ind i medlemsstaternes ret til  

 at opretholde eller vedtage strengere bestemmelser til beskyttelse af miljøet  

 på det område, der er omfattet af direktivet - UDSTEDT FØLGENDE DIREKTIV:
Artikel 1 I overensstemmelse med artikel 9, stk. 3, i direktiv 78/176/EØF fastsættes  

 i nærværende direktiv de nærmere regler for harmonisering af programmer for  

 nedbringelse af forureningen fra affald fra eksisterende industrianlæg med  

 henblik på at bringe den til ophør og for at forbedre konkurrencevilkårene  

 for titandioxidindustrien.
Artikel 2 1. I dette direktiv forstås - ved »fast affald«:
- uopløselige malmrester, som ikke reagerer med svovlsyre under  

 fremstillingsprocessen - jernvitriol, dvs. krystalliseret ferrosultat (FeSO47H2O) - ved »stærk syreholdigt affald«:
- moderlud, der opstår i filtreringsfasen efter hydrolyse af  

 titanylsulfatopløsningen.
Hvis sådan moderlud bringes i forbindelse med svagt  

 sygreholdigt affald, som samlet indeholder over 0,5% fri svovlsyre samt  

 forskellige tungmetaller (3), skal lud og affald tilsammen betragtes som  

 stærkt syreholdigt affald.
 - ved »restprodukter fra affaldbehandling«:
- filtrersalte, slam og flydende affald, der opstår ved behandling  

 (koncentrering eller neutralisering) af stærkt syreholdigt affald, og som  

 indeholder forskellige tungmetaller, men ikke neutraliserede og filtrerede  

 eller dekanterede restprodukter, som kun indeholder spor af tungmetaller, og  

 som inden enhver fortynding har en pH-værdi på over 5,5 - ved »svagt syreholdigt affald«:
- vaskevand, kølevand og kondensater samt andet slam og flydende affald,  

 der ikke er omfattet af ovennævnte definitioner, og som indeholder højst 0,5%  

 fri svovlsyre - ved »neutraliseret affald«:
- væsker, som har en pH-værdi på over 5,5, som kun indeholder spor af  

 tungmetaller, og som fremstilles direkte ved filtrering eller dekantering af  

 stærkt eller svagt syreholdigt affald efter behandling med henblik på at  

 reducere syreindholdet og indholdet af tungmetaller - ved »støv«:
- støv af en hvilken som helst art, der hidrører fra produktionsanlæg,  

 herunder navnlig malm- og pigmentstøv - ved »SOx«:
- luftformigt svovldioxid og svovltrioxid, der hidrører fra de forskellige  

 trin i fremstillingsprocessen og de interne affaldsbehandlingsprocesser,  

 herunder også syreblærer - ved »fast affald«:
- uopløselige malmrester, som ikke reagerer med chlor under  

 fremstillingsprocessen - metalchlorid og metalhydroxid (filterstof), der opstår i fast form ved  

 fremstillingen af titantetrachlorid - koksrester, som opstår ved fremstillingen af titantetrachlorid - ved »stærkt syreholdigt affald«:
- affald, der indeholder over 0,5% fri saltsyre samt forskellige  

 tungmetaller (1) - ved »restprodukter fra affaldsbehandling«:
- filtrersalte, slam og flydende affald, der opstår ved behandling  

 (koncentrering eller neutralisering) af stærkt syreholdigt affald, og som  

 indeholder forskellige tungmetaller, men ikke neutraliserede og filtrerede  

 eller dekanterede restprodukter, som kun indeholder spor af tungmetaller, og  

 som inden enhver fortynding har en pH-værdi på over 5,5 - ved »svagt syreholdigt affald«:
- vaskevand, kølevand og kondensater samt andet slam og flydende affald,  

 der ikke er omfattet af ovennævnte definitioner, og som indeholder højst 0,5%  

 fri saltsyre - ved »neutraliseret affald«:
- væsker, som har en pH-værdi på over 5,5, som kun indeholder spor af  

 tungmetaller, og som fremstilles direkte ved filtrering eller dekantering af  

 stærkt eller svagt syreholdigt affald efter behandling med henblik på at  

 reducere surheden og indholdet af tungmetaller - ved »støv«:
 - støv af en hvilken som helst art, der hidrører fra produktionsanlæg,  

 herunder navnlig malm-, pigment- og koksstøv.
 - ved »chlor«:
- gasformigt chlor, der hidrører fra de forskellige trin i  

 fremstillingsprocessen - ved »dumpning«:
 - enhver forsætlig udledning i indre overfladevande, indre kystfarvande,  

 territorialfarvande eller i åbent hav af stoffer og materialer fra skibe og  

 luftfartøjer (2).
 2. De udtryk, der er defineret i direktiv 78/176/EØF,  

 har samme betydning i nærværende direktiv.
Artikel 3 Dumpning af alt fast affald, alt stærkt syreholdigt affald, alle  

 restprodukter fra affaldsbehandling, alt svagt syreholdigt affald eller  

 neutraliseret affald som defineret i artikel 2, er forbudt fra den 15. juni  

 1993.
Affald 4 Medlemsstaterne træffer de nødvendige foranstaltninger for at sikre, at  

 udledning af affald i indre overfladevande, indre kystfarvande,  

 territorialfarvande og i åbent hav forbydes:
- fra den 15. juni 1993 i alle ovennævnte vandområder - fra den 15. juni 1993 i alle ovennævnte vandområder.
Artikel 5 Hvis en medlemsstat har alvorlige tekniske og økonomiske vanskeligheder  

 ved at overholde den i artikel 4 fastsatte dato, kan Kommissionen give  

 udsættelse, under forudsætning af, at den inden den 15. juni 1993 får  

 forelagt et program for effektiv nedbringelse af udledningen af dette affald.  

 Et sådant program skal føre til et endeligt forbud senest den 30. juni 1993.
Senest tre måneder efter vedtagelsen af dette direktiv underrettes  

 Kommissionen om sådanne tilfælde, som den skal høres om.
Kommissionen  

 underretter de øvrige medlemsstater herom.
Artikel 6 Medlemsstaterne træffer de nødvendige foranstaltninger for at sikre, at  

 udledningen af affald nedbringes i overensstemmelse med følgende bestemmelse:
- svagt syreholdigt affald og neutraliseret affald nedbringes pr. 31.  

 december 1993 i alle vandområder til en værdi på højst 800 kg samlet mængde  

 sulfat pr. ton produceret titandioxid (dvs. svarende til de SO4-ioner, der  

 findes i fri svovlsyre og i metalsulfater) - svagt syreholdigt affald, restprodukter fra affaldsbehandling og  

 neutraliseret affald nedbringes pr. 15. juni 1993 i alle vandområder til  

 følgende værdier for samlet mængde chlorid pr. ton produceret titandioxid  

 (dvs. svarende til de C1-ioner, der findes i fri saltsyre og i  

 metalchlorider):
- 130 kg, når der anvendes naturligt rutil - 228 kg, når der anvendes syntetisk rutil - 450 kg, når der anvendes slagge.
 Såfremt virksomheden anvender mere end een type malm, gælder værdierne i  

 forhold til mængden af de anvendte malmtyper.
Artikel 7 Undtagen for så vidt angår indre overfladevande kan medlemsstaterne  

 forlænge den i artikel 6, litra a) anførte frist til senest den 31. december  

 1994, hvis større tekniske og økonomiske vanskeligheder kræver det, og på den  

 betingelse, at der senest den 15. juni 1993 forelægges Kommissionen et  

 program for effektiv nedbringelse af udledningen af dette affald.
Et sådant  

 program skal gøre det muligt at nå følgende grænseværdi pr. ton produceret  

 titandioxid på den angivne dato:
- svagt syreholdigt affald og neutraliseret affald: 1 200 kg den 15. juni  

 1993 - svagt syreholdigt affald og neutraliseret affald: 800 kg den 31.  

 december 1994.
Senest tre måneder efter vedtagelsen af dette direktiv underrettes  

 Kommissionen om sådanne tilfælde, som den skal høres om.
Kommissionen  

 underretter de øvrige medlemsstater herom.
Artikel 8 1. For så vidt angår kravene i artikel 6 kan  

 medlemsstaterne vælge at anvende kvalitetsmål med dertil passende  

 grænseværdier på en sådan måde, at de har samme virkninger med hensyn til  

 miljøbeskyttelse og modvirkning af konkurrenceforvridning som de i dette  

 direktiv fastsatte grænseværdier.
 2. Hvis en medlemsstat vælger at anvende kvalitetsmål,  

 forelægger den Kommissionen et program (1), der viser, at foranstaltningernes  

 virkninger med hensyn til miljøbeskyttelse og modvirkning af  

 konkurrenceforvridning svarer til virkningen af grænseværdierne på de  

 tidspunkter, hvor disse grænseværdier anvendes i overensstemmelse med artikel  

 6.
 Dette program forelægges Kommissionen mindst seks måneder før  

 medlemsstaten agter at anvende kvalitetsmålene.
 Kommissionen vurderer programmet efter fremgangsmåderne i artikel 10 i  

 direktiv 78/176/EØF.
 Kommissionen underretter de øvrige medlemsstater herom.
Artikel 9 1. Medlemsstaterne træffer de nødvendige  

 foranstaltninger for at sikre, at udledningerne i luften nedbringes i  

 overensstemmelse med følgende bestemmelser:
i ) nedbringes udledningerne for så vidt angår støv pr. 31. december 1993  

 til en værdi på højst 50 mg/Nm3 (2) fra større kilder og højst 150 mg/Nm3 (2)  

 fra andre kilder (3); ii ) nedbringes udledningerne for så vidt angår SOx, der hidrører fra  

 forbrændings- og kalcineringstrinnet ved fremstilling af titandioxid, pr. 1.  

 januar 1995 til en værdi på højst 10 kg SO2-ækvivalenter pr. ton produceret  

 titandioxid iii ) skal medlemsstaterne kræve, at der installeres midler til at  

 forhindre emissionen af syreblærer iv ) må anlæg til koncentration af affaldssyrer ikke udlede mere end 500  

 mg/Nm3 SOx beregnet som SO2-ækvivalenter (4) v ) skal anlæg til brænding af salte, der er frembragt ved  

 affaldsbehandling, råde over den bedste, tilgængelige teknologi, der ikke  

 medfører urimelige omkostninger, med henblik på at nedbringe SOx-emissionerne i ) nedbringes udledningerne for så vidt angår støv pr. 15. juni 1993 til  

 en værdi på højst 50 mg/Nm3 (5) fra større kilder og på højst 150 mg/Nm3 (5)  

 fra andre kilder (6) ii ) nedbringes udledningerne for så vidt angår chlor pr. 15. juni 1993  

 til en daglig gennemsnitskoncentration på højst 5 mg/Nm3 (7) og må ikke  

 overstige 40 mg/Nm3 på noget tidspunkt.
 2. Bestemmelserne i dette direktiv berører ikke  

 direktiv 80/779/EØF.
 3. Kontrolproceduren for referencemålinger for  

 udledning af SOx i atmosfæren er beskrevet i bilaget.
Artikel 10 Medlemsstaterne kontrollerer de i artikel 6, 8 og 9 anførte værdier og den  

 deri foreskrevne nedbringelse i forhold til hvert anlægs faktiske produktion.
Artikel 11 Medlemsstaterrne træffer de nødvendige foranstaltninger for at sikre, at  

 alt affald fra titandioxidindustrien og navnlig affald, som er omfattet af  

 forbud mod udledning eller dumpning i vand eller udledning i luften - begrænses mest muligt eller genanvendes, hvis dette er teknisk og  

 økonomisk muligt - genanvendes eller bortskaffes, hvis dette kan ske uden risiko for  

 menneskers sundhed eller fare for miljøet.
 Det samme gælder affald, som opstår ved genanvendelse eller behandling af  

 ovennævnte affald.
Artikel 12 1. De medlemsstater, som endnu ikke har truffet de  

 foranstaltninger, der er nødvendige for at efterkomme dette direktiv, sætter  

 dem i kraft senest den 15. juni 1993. Medlemsstaterne underretter straks  

 Kommissionen om de nationale bestemmelser, de har vedtaget for at efterkomme  

 dette direktiv.
Når medlemsstaterne vedtager disse bestemmelser, skal de indeholde en  

 henvisning til dette direktiv, eller de skal ved offentliggørelsen ledsages  

 af en sådan henvisning.
De nærmere regler for denne henvisning fastsættes af  

 medlemsstaterne.
 2. Medlemsstaterne meddeler Kommissionen teksten til  

 de nationale retsforskrifter, som de udsteder på det område, der er omfattet  

 af dette direktiv.
Artikel 13 Dette direktiv er rettet til medlemsttaterne.
 Udfærdiget i Bruxelles, den 15. december  

 1992.
På Rådets vegne M.
HOWARD Formand BILAG Kontrolprocedure for referencemålinger for udledning af luftformigt  

 SOx Mængderne af SO2 og SO3 samt syreblærer i SO2-ækvivalenter, som udledes  

 fra bestemte anlæg, beregnes på grundlag af det luftvolumen, der udledes  

 under de specifikke operationer, og det gennemsnitlige målte indhold af SO2  

 og SO3 i denne periode.
Bestemmelsen af luftstrømmen og indholdet af SO2 og  

 SO3 skal foretages under samme temperatur- og fugtighedsforhold.
 (* 1) Bekendtgørelsen indeholder bestemmelser, der gennemfører Rådets  

 direktiv 92/112/EØF af 15. december 1992 om fastsættelse af nærmere regler  

 for harmonisering af programmer for nedbringelse af forureningen fra  

 titandioxidindustrien med henblik på at bringe den til ophør, EF-Tidende 1992  

 L 409 s. 11.
