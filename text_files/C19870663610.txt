(Til samtlige ministerier m.v.) Af Finansministeriets cirkulæreskrivelse af 17. december 1985 fremgår  

 bl.a., at Finansministeriet efter forslag fra ministerier m.v. kan optage  

 forhandling om lønforholdene for kontorfunktionærer, der har bestået  

 FA-eksamen og har overtaget væsentlig mere kvalificerede arbejdsopgaver.
 Efter drøftelse med HK skal Finansministeriet herved meddele, at oprykning  

 af en kontorfunktionær, der har bestået FA, fra dags dato kan ske efter  

 forhandling mellem vedkommende ministerium m.v. og HK.
 De omhandlede omklassificeringer er personlige og henføres ved ledighed  

 til den lønskala, som var gældende forud for omklassificeringen.
 Oprykning i overensstemmelse med denne cirkulæreskrivelse af en  

 kontorfunktionær, der har bestået FA-eksamen, kan kun ske en gang.
Som forudsat i 1985, er målsætningen fortsat, at man søger at beskæftige  

 sådant personale med arbejdsopgaver, der svarer til de erhvervede  

 kvalifikationer.
Der skal i den forbindelse peges på muligheden af  

 arbejdsomlægninger, der eventuelt tillige kan medføre besparelser på  

 arbejdsområder, der hidtil har været bestridt af personale med længerevarende  

 uddannelse.
Finansministeriet underrettes af vedkommende ministerium l. april og l.  

 oktober om foretagne oprykninger i det forløbne halve år.
Meddelelsen skal  

 indeholde oplysning om kontorfunktionærens navn, hidtidig aflønning, ny  

 aflønning, ikrafttrædelsesdato, en evt. forgængers aflønning og eventuelle  

 tillæg samt en kortfattet begrundelse for oprykningen.
 Finansministeriet kan tilbagekalde ministeriernes adgang til at indgå  

 aftaler efter denne cirkulæreskrivelse.
 Tvivlsspørgsmål om denne ordning forelægges Finansministeriet.
P.
M.
V.
 E.B.
