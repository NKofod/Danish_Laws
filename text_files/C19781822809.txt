 Selskaber, der driver eksportvognmandskørsel, er berettiget til  

 skattenedsættelse i henhold til selskabsskattelovens § 17, stk. 2, for  

 nettoindtægt fra denne virksomhed i udlandet.
 Denne adgang gælder alene transport mellem destinationer uden for Danmark.
 Selskaber, der dokumenterer, at deres kørsel mellem udenlandske  

 destinationer er baseret på de såkaldte EF-tilladelser eller  

 CEMT-tilladelser, kan uden videre anses for at opfylde betingelserne for at  

 drive virksomhed i udlandet.
 Ansøgning om ændring af skatteberegningen for skatteåret 1978/79 og  

 tidligere skatteår skal indrømmes, når ansøgningen indgives senest 3 år efter  

 udløbet af det indkomstår, der ligger til grund for ansættelen.
