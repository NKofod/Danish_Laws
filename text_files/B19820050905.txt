 I henhold til § 45, § 46 og § 47 i lov nr. 212 af 23. maj 1979 om kemiske  

 stoffer og produkter, som ændret ved lov nr. 68 af 20. februar 1980  

 fastsættes:
 § 1.  Følgende opgaver og beføjelser i henhold til lov  

 om kemiske stoffer og produkter udøves af miljøstyrelsen:
 § 2.  Tilsynet med overholdelsen af lovens §§ 10, stk.  

 3 og 27 udøves af kemikaliekontrollen, der for så vidt angår tilsynet hos  

 detailhandlere og lignende bistås af kommunalbestyrelsen.
§ 3.  Afgørelser truffet af miljøstyrelsen i henhold  

 til bekendtgørelsens § 1, nr. 5 og 7 kan ikke indbringes for anden  

 administrativ myndighed.
Afgørelser truffet af miljøstyrelsen i henhold til  

 bekendtgørelsens § 1, nr. 6 kan påklages til miljøministeren.
Afgørelser  

 truffet af miljøstyrelsen i henhold til bekendtgørelsens § 1, nr. 1, 3 og 4  

 kan påklages til miljøankenævnet.
Afgørelser truffet af kemikaliekontrollen  

 eller kommunalbestyrelsen i henhold til lovens § 48 jfr. bekendtgørelsens § 2  

 kan påklages til miljøstyrelsen, der har den endelige administrative  

 afgørelse.
 Stk. 2.  For de afgørelser, der kan påklages til  

 ministeren eller miljøstyrelsen, finder reglerne i §§ 53 og 54 i loven  

 tilsvarende anvendelse.
 Stk. 3.  For de afgørelser, der kan påklages til  

 miljøankenævnet, finder reglerne i § 57 i loven tilsvarende anvendelse.
 § 4.  Arbejdstilsynet, sundhedsstyrelsen,  

 embedslægerne, toldvæsenet og politiet medvirker ved tilsynet med  

 overholdelsen af loven og de i henhold til loven fastsatte regler.
 Stk. 2.  Retningslinier for denne bistand aftales mellem  

 miljøstyrelsen, kemikaliekontrollen og vedkommende myndighed.
 § 5.  Bekendtgørelsen træder i kraft ved  

 bekendtgørelsen i Lovtidende.
