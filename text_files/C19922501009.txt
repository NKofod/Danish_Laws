 § 1.  Finansministeriet har udsendt cirkulære LP nr.  

 031/87 af 12.
maj 1987 indeholdende aftale af 29. april 1987 om flyttegodtgørelse m.v. til tjenestemænd i staten, folkeskolen og folkekirken.
 Cirkulæret vedlægges som bilag 1.
 Stk. 2.  Ved cirkulære nr. 98/91 af 7. november 1991 har  

 Finansministeriet udsendt aftale af 31. oktober 1991 om ændring af aftale om  

 flyttegodtgørelse til tjenestemænd i staten, folkeskolen og folkekirken.  

 Cirkulæret vedlægges som bilag 2.
Aftalen træder i kraft pr. 1. oktober 1991. Aftalen indebærer, at par, der  

 har levet sammen i mindst 1 år, sidestilles med samlevende ægtefæller i  

 aftalen af 29. april 1987 om flyttegodtgørelse.
Der er endvidere indgået  

 aftale om, at der kan udbetales godtgørelse for dokumenterede  

 handelsomkostninger ved erhvervelse/og eller overdragelse af en andel i en  

 andelsboligforening.
 Stk. 3.  Størrelsen af supplerende flyttegodtgørelse,  

 jf. bilag 2 i Finansministeriets cirkulære LP nr. 031/87 af 12. maj 1987, vil  

 fremgå af Kundgørelse for Forsvaret A.
 § 2.  Personel, der ansat på tjenestemandslignende  

 vilkår, følger de for tjenestemænd i forsvaret gældende regler.
 Stk. 2.  Ikke-tjenestemandsansat civilt og militært  

 personel følger de i vedkommende kontrakt/aftale/overenskomst fastsatte  

 regler.
Stk. 3.  I forbindelse med flytning af myndigheder og  

 institutioner under forsvaret kan der til kontrakt- og overenskomstansat  

 månedslønnet personale, for hvem der ikke er fastsat særlige bestemmelser om  

 flyttegodtgørelse, samt til specialarbejdere, der har mindst 5 års  

 forudgående beskæftigelse under Forsvarsministeriet, ydes flyttegodtgørelse,  

 herunder godtgørelse for dobbelt husførelse, efter de for uansøgt  

 forflyttelse af tjenestemænd gældende regler.
For personel, der er omfattet  

 af civilarbejderloven, beregnes den i aftalens §§ 9-11, omhandlede  

 supplerende godtgørelse, som om de pågældende var aflønnet med en lønning,  

 svarende til den for dem fastsatte pensionslønramme.
For øvrigt personel  

 forelægges sagen i hvert enkelt tilfælde for Forsvarsministeriet.
 4-årsordningen.
 § 3.  Forsvarsministeriet har den 4. juli 1991 indgået  

 aftale med Centralorganisationernes Fællesudvalg om ydelse af godtgørelse for  

 dobbelt husførelse m.v. til tjenestemænd inden for forsvaret, i de særlige  

 tilfælde hvor uansøgt forflyttelse sker til et tjenestested, hvorfra den  

 pågældende er planlagt forflyttet inden for en periode på 4 år.
 Stk. 2.  Aftalen vedlægges som bilag 3 med  

 paragrafhenvisninger ajourført.
 § 4.  I tilknytning til den i § 3 nævnte aftale  

 bemærkes følgende:
 Stk. 2.  Det forudsættes, at ordningen praktiseres  

 således, at der i hvert enkelt tilfælde meddeles den forflyttede, hvor længe  

 tjenesten ved det nye tjenestested er planlagt at skulle vare, samt i videst  

 mulig udstrækning hvilket tjenestested den pågældende herefter er planlagt  

 forflyttet til.
 Stk. 3.  I forbindelse med ordningens etablering har det  

 fra Forsvarsministeriets side været hensigten i størst mulig udstrækning at  

 tilskynde personellet til at benytte forsvarets cafeterier samt til i mulig  

 udstrækning at leje de på tjenestestederne til rådighed værende kvarterer.
 Stk. 4.  I tilfælde, hvor den forflyttedes  

 tilkendegivelse af ikke at ville foretage flytning undtagelsesvis foreligger  

 over 6 måneder efter forflyttelsestidspunktet, vil den eventuelt for meget  

 udbetalte godtgørelse for dobbelt husførelse være at fradrage i den  

 godtgørelse, der tilkommer den pågældende i den nærmest følgende tid, således  

 at der ingen godtgørelse kommer til udbetaling, før det for meget udbetalte  

 beløb er indbetalt.
 Stk. 5.  Hvis den forflyttede fortryder sin beslutning  

 om ikke at ville flytte, vil der kunne ydes den pågældende almindelige  

 flyttegodtgørelse, mod at den godtgørelse for dobbelt husførelse, der er ydet  

 ud over 12 måneder, fradrages i flyttegodtgørelsen.
 Stk. 6.  Størrelsen af de i aftalens § 2 anførte beløb  

 vil fremgå af Kundgørelse for Forsvaret A.
 Afsluttende bestemmelser.
 § 5.  Ansøgning om flyttegodtgørelse m.v. indsendes  

 til Forsvarskommandoen, Hjemmeværnskommandoen og de direkte under  

 Forsvarsministeriet hørende myndigheder og institutioner.
 Stk. 2.  Det pålægges myndigheder og institutioner, der  

 forflytter personel/ind- og udkommanderer personel af tjenesteboliger, at  

 henlede den pågældendes opmærksomhed på nærværende cirkulære.
 § 6.  Kundgørelse for Forsvaret B.5-17 af 18. juli  

 1991 ophæves.
 P.M.V.
 E.B.
