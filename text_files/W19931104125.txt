 Civilretsdirektoratet udtalte i en sag om adoption af et 18-årigt  

 plejebarn, at der ikke var hjemmel i adoptionsloven til at meddele  

 adoptionsbevilling uden barnets samtykke.
Statsamtet forelagde en sag om adoption af et 18-årigt plejebarn, der var  

 hjerneskadet.
Det var tvivlsomt, om barnet forstod konsekvenserne af  

 adoptionen.
Civilretsdirektoratet udtalte, at der ikke er mulighed for at  

 gennemføre en adoption af et barn over 18 år uden barnets samtykke.
Såfremt  

 barnet mangler evnen til at afgive en retlig erklæring om adoptionen, vil en  

 adoption ikke kunne gennemføres.
