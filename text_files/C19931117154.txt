Kriminalforsorgens anstalter, afdelinger, pensioner samt arrestinspektører.
Den 1. juli 1993 trådte en ny bekendtgørelse om arbejdsgivernes betaling  

 af dagpengegodtgørelse for 1. og 2. ledighedsdag i kraft.
Denne  

 bekendtgørelse erstatter bekendtgørelse af 16. december 1991 med tilhørende  

 vejledning.
 Bekendtgørelse af 23. juni 1993 med tilhørende vejledning vedlægges.
 Følgende betingelser skal være opfyldt, for at det påhviler  

 kriminalforsorgen at betale dagpengegodtgørelse for 1. og 2. ledighedsdag:
 1. Medarbejderen skal være afskediget uansøgt og må  

 ikke i forlængelse af ansættelsesforholdets ophør opnå fuld beskæftigelse den  

 efterfølgende arbejdsdag, afholde ferie, modtage sygedagpenge eller gå på  

 pension.
 Langtidsledige, vikarer, afløsere, lærlinge og elever er berettiget til  

 dagpengegodtgørelse ved det aftalte ansættelsesforholds ophør, herunder  

 tidsbegrænsede vikariater eller tidsbestemte beskæftigelsestilbud.
 Ansatte, der bortvises eller disciplinært afskediges, er ikke berettiget  

 til den nævnte godtgørelse.
2. Medarbejderen skal i øvrigt opfylde betingelserne i  

 bekendtgørelsen for at modtage dagpengegodtgørelse.
Det er en forudsætning at  

 medarbejderen er medlem af en A-kasse.
Den pågældende er berettiget til  

 dagpengegodtgørelse, også selvom pågældende endnu ikke er dagpengeberettiget.
 3. Medarbejderen skal i løbet af de sidste 4 uger  

 inden arbejdets ophør have opnået en samlet beskæftigelse i kriminalforsorgen  

 svarende til fuld overenskomstmæssig arbejdstid i 2 uger.
 4. Medarbejdere, der er omfattet af ovennævnte regler,  

 skal ifølge bekendtgørelsens § 9 af arbejdsgiveren skriftligt oplyses, om der  

 er betalt hele eller halve dagpengegodtgørelser eller om årsagen til, at der  

 ikke er betalt dagpengegodtgørelse.
 5. Arbejdsgiverens forpligtelse til at udbetale  

 dagpengegodtgørelse bortfalder, når der i de i bekendtgørelsens § 16  

 omhandlede perioder er udbetalt dagpengegodtgørelse.
6. Anmodning om udbetaling af dagpengegodtgørelse for  

 ikke selvrapporterende tjenestesteder indsendes til direktoratets løn- og  

 regnskabskontor.
Anmodningen skal indeholde dokumentation for, at  

 medarbejderen er medlem af en A-kasse, og at medlemmet ikke påbegynder fuld  

 beskæftigelse, ikke modtager sygedagpenge eller afholder ferie på 1. og 2.  

 ledighedsdag.
 7. Direktoratets skrivelse af 4. november 1991 ophæves  

 samtidig.
 E.B.
