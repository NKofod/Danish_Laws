Anordning om udmøntning af indenlandsk mønt VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3, i lov nr. 817 af 21. december 1988, møntloven, og efter forhandling med Danmarks Nationalbank fastsættes:
 § 1. Der udmøntes mønter lydende på 20 kroner og 10 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 1) På forsiden:
Hendes Majestæt Dronningens portræt i højrevendt profil.
Langs randen MARGRETHE II DANMARKS DRONNING skrevet med en ny typografi end den hidtidige.
Mellem II og DANMARKS er indskudt møntmærket, et hjerte.
Forneden: Udmøntningsårstallet.
 2) På bagsiden:
I midten tre løver og ni hjerter omgivet af en cirkelformet ramme under en krone.
Forneden 20 KRONER.
Mellem kronen foroven og værdiangivelsen forneden en ornamentik.
 3) Mønten præges med afbrudt rifling.
 1) På forsiden:
Hendes Majestæt Dronningens portræt i højrevendt profil.
Langs randen MARGRETHE II DANMARKS DRONNING skrevet med en ny typografi end den hidtidige.
Mellem II og DANMARKS er indskudt møntmærket, et hjerte.
Forneden: Udmøntningsårstallet.
 2) På bagsiden:
I midten tre løver og ni hjerter omgivet af en cirkelformet ramme under en krone.
Forneden 10 KRONER.
Mellem kronen foroven og værdiangivelsen forneden en ornamentik.
 3) Mønten præges med glat rand.
 § 2. Denne anordning træder i kraft den 20. december 2012.
 Stk. 2. Samtidig ophæves anordning nr. 1356 af 3. december 2010 om udmøntning af indenlandsk mønt.
Givet på Amalienborg, den 11. december 2012 Under Vor Kongelige Hånd og Segl MARGRETHE R.
