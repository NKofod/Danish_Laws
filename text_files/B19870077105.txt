 I medfør af § 1, stk. 1, § 7 og § 16, stk. 6, i lov om administration af  

 Det europæiske økonomiske Fællesskabs forordninger om markedsordninger for  

 landbrugsvarer m.v., jfr. lovbekendtgørelse nr. 487 af 13. september 1984  

 senest ændret ved lov nr. 946 af 23. december 1986, fastsættes:
§ 1.  Denne bekendtgørelse vedrører anvendelse af Det  

 europæiske økonomiske Fællesskabs forordninger - om salg til nedsat pris af interventionssmør bestemt til fremstilling af  

 konditorvarer, konsumis og andre levnedsmiddelprodukter, - om støtte til smør og koncentreret smør bestemt til fremstilling af  

 konditorvarer, konsumis og andre levnedsmiddelprodukter, - om salg til nedsat pris af interventionssmør bestemt til direkte forbrug  

 i form af koncentreret smør.
 § 2.  EF-direktoratet varetager administrationen af de  

 i § 1 nævnte ordninger.
 § 3.  Virksomheder der foretager produktion,  

 indførsel, indkøb her i landet, videresalg og/eller anden anvendelse af smør  

 eller koncentreret smør, herunder smørolie, under de i § 1 nævnte ordninger,  

 er undergivet toldvæsenets kontrol.
§ 4.  Tilsætning af røbestoffer til smør eller  

 fremstilling af koncentreret smør, herunder smørolie, samt emballering af  

 dette i henhold til en af de i § 1 nævnte ordninger må kun foretages i  

 virksomheder der er godkendt hertil af Statskontrollen med Mejeriprodukter og  

 Æg m.m., Skt.
Annæ Plads 3, 1250 København K.
 Stk. 2.  De i stk. 1 nævnte processer samt indførsel,  

 videresalg, indkøb her i landet og/eller anvendelse af smør eller  

 koncentreret smør, herunder smørolie, til konditorvarer, konsumis og andre  

 levnedsmiddelprodukter herunder produkter på mellemstadiet, må kun finde sted  

 i henhold til bevilling meddelt af toldvæsenet.
 Stk. 3.  Toldvæsenet kan bestemme, at anden virksomhed  

 end omfattet af stk. 2 kun må foretages i henhold til bevilling.
 Stk. 4.  Virksomheder skal ikke have bevilling, hvis den  

 endelige forarbejdning af smør tilsat røbestof eller koncentreret smør,  

 herunder smørolie, til konditorvarer, konsumis eller andre  

 levnedsmiddelprodukter omfatter en mængde på 400 kg eller derunder pr. måned.  

 Erklæring om forarbejdning af sådanne mængder kan gives af den, der foretager  

 den endelige forarbejdning.
 § 5.  Statskontrollen med Mejeriprodukter og Æg m.m.  

 varetager kontrollen med overholdelse af de i § 1 nævnte ordningers  

 bestemmelser om tilsætning af røbestoffer til smør og om fremstilling af  

 koncentreret smør, herunder smørolie, samt emballering af dette.  

 Statskontrollen kontrollerer herunder de anmeldelser, som virksomhederne skal  

 afgive til toldvæsenet over materialeforbrug og udbytte af de enkelte  

 produktioner.
§ 6.  Den godkendte virksomhed skal senest 4  

 arbejsdage forud for påbegyndelsen af de i § 4 nævnte processer anmelde dette  

 til det distrikt under Statskontrollen med Mejeriprodukter og Æg m.m.,  

 hvorunder virksomheden hører.
Anmodning herom skal ske på en blanket, der  

 rekvireres hos statskontrollen.
 § 7.  Indtil detailhandelens overtagelse af  

 koncentreret smør bestemt til direkte forbrug skal enhver, der ligger inde  

 med dette, i mindst 5 år opbevare optegnelser, købs- og salgsbilag,  

 leveringsbeviser og øvrige relevante dokumenter.
 § 8.  Overtrædelse af § 7 straffes med bøde, medmindre  

 højere straf er forskyldt efter § 16 i lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v., jfr. lovbekendtgørelse nr. 487 af 13. september 1984.
 § 9.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 190 af 7.  

 april 1986 om smør eller koncentreret smør, som skal anvendes til særlige  

 formål.
