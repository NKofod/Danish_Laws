Klage  

 over utilstrækkelig bedøvelse og ekspulsiv blødning under operation for grå  

 stær og klage over mangelfuld udskrivningsbrev Nævnet fandt ikke grundlag for at kritisere  

 afdelingslægens operation.
Nævnet lagde vægt på, at en ekspulsiv  

 årehindeblødning er en uhyre alvorlig, men sjælden, uforudsigelig og  

 uafvendelig komplikation.
Nævnet lagde endvidere vægt på, at de smerter, som  

 patienten fik under operationen, måtte antages at have været fremkaldt af  

 hæmoragien og ikke som følge af en ophørende virkning af bedøvelsen.
Nævnet fandt heller ikke grundlag for at kritisere, at  

 afdelingslægen ikke havde anmodet om psykiatrisk bistand til patienten.  

 Nævnet  

 lagde vægt på, at afdelingslægen ikke fandt patienten psykisk påfaldende  

 dagen  

 efter operation eller ved en længere samtale få dage senere.
Nævnet lagde  

 desuden  

 vægt på, at flere andre læger tilså kvinden, inden hun blev udskrevet, uden  

 at  

 der blev noteret indtryk af akut sjælelig krise.
Nævnet fandt endelig ikke, at reservelægens  

 udskrivningsbrev var kritisabel.
Nævnet oplyste, at udskrivningsbrev  

 (epikrise)  

 som hovedregel skal være så kortfattet og præcist som muligt, idet formålet  

 med  

 et udskrivningsbrev er at give læger, der enten direkte skal overtage  

 behandlingsforløbet og/eller er patientens sædvanlige læge, netop nødvendige  

 og  

 tilstrækkelig oplysninger om diagnose, den foretagne behandling og forslag  

 til  

 videre behandling.
Det er den epikrise-udfærdigende læges skøn, hvilke  

 informationer, epikrisen skal indeholde.
