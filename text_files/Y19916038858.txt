 På baggrund af en undersøgelse foretaget af Konkurrencerådet og  

 beskrevet i rapporten : Konkurrence- og effektivitetsforholdene for  

 produktion og distribution af lægemidler i den offentlige sygehussektor' ( 2)  

 har rådet rettet henvendelse til sundhedsministeren og sygehusmyndighederne i  

 medfør af konkurrencelovens § 15.
Det er Konkurrencerådets opfattelse, at der inden for den offentlige  

 sygehussektor frit bør kunne oprettes sygehusapoteker, og disse bør have  

 frihed til at fremstille og sælge lægemidler på samme vilkår som de private  

 virksomheder.
Det vil give mulighed for øget priskonkurrence og en mere  

 effektiv udnyttelse af ressourcerne på lægemiddelområdet ( 3).
 »Denne henvendelse rettes til sundhedsministeren i medfør af  

 konkurrencelovens § 15 efter beslutning på Konkurrencerådets møde den 18.  

 december 1991.
Baggrunden for henvendelsen er en konkurrenceretlig vurdering af  

 omsætnings- og produktionsforholdene for lægemidler i den offentlige  

 sygehussektor, som Konkurrencerådet har foretaget som led i administrationen  

 af konkurrenceloven.
Henvendelsen tager i særlig grad sigte på reguleringen  

 af sygehusapotekernes forhold og sygehussektorens lægemiddelforsyning i  

 øvrigt i henhold til apotekerloven og lægemiddelloven.
 I henvendelsen påpeges de forhold, der efter Konkurrencerådets opfattelse  

 er til skade for konkurrencen, og der gives en række anbefalinger i retning  

 af en markedsorienteret liberalisering af området med henblik på at skabe  

 større konkurrence og derved større effektivitet i den offentlige  

 sygehussektors forsyning med lægemidler i overensstemmelse med intentionerne  

 i konkurrenceloven.
Henvendelsen skal ses i sammenhæng med en tilsvarende henvendelse, som  

 Konkurrencerådet samtidig har rettet til de sygehusejende myndigheder.
Heri  

 påpeges en række skadelige virkninger for konkurrencen og effektiviteten i  

 sektoren, der følger af sygehusmyndighedernes organisering af  

 sygehusapotekerne og disses produktion.
 Desuden skal henvendelsen ses i forlængelse af Konkurrencerådets  

 offentliggjorte henvendelse af 7. november 1990 til sundhedsministeren, hvor  

 Konkurrencerådet efter en tilsvarende konkurrenceretlig vurdering fremkom med  

 en række anbefalinger i retning af en liberalisering af den private  

 apotekersektor, og hvorefter Konkurrencerådet i øvrigt i medfør af  

 konkurrenceloven har foranlediget, at en række privatretlige,  

 konkurrencebegrænsende brancheaftaler på lægemiddelområdet er blevet ophævet.
Konkurrencelovens formål er at fremme konkurrencen og dermed styrke  

 effektiviteten i produktion og omsætning af varer og tjenesteydelser m.v. ved  

 størst mulig gennemsigtighed vedrørende konkurrenceforhold og ved  

 foranstaltninger imod begrænsninger i erhvervsfriheden og andre skadelige  

 virkninger af konkurrencebegrænsninger.
I forbindelse med den stigende  

 internationalisering tilsigtes herved en konkurrence- og  

 effektivitetsbetinget udvikling af erhvervsstrukturen.
 Det overordnede middel til opnåelse af effektivitet er ifølge  

 lovbemærkningerne virksom konkurrence.
Som en grundlæggende forudsætning for virksom konkurrence og dermed  

 effektivitet fremhæves i bemærkningerne den frie erhvervsudøvelse, forstået  

 som etableringsfrihed eller fri adgang til markedet.
Desuden betones  

 erhvervsfriheden, dvs. de lige og frie erhvervsvilkår, som forudsætning for  

 virksom konkurrence.
 Området for konkurrencelovens anvendelse omfatter såvel privat som  

 offentlig og offentligt reguleret erhvervsvirksomhed, og der er hermed  

 tilsigtet en ligestilling af disse sektorer i konkurrenceretlig henseende.
 På det offentlige område er konkurrencelovens område angivet som  

 erhvervsvirksomhed, der udøves af stats- eller kommunalforvaltningen, og som  

 består i at udbyde eller efterspørge varer eller tjenesteydelse m.v., som har  

 betydning for konkurrencen i erhvervslivet.
 Konkurrencerådets almindelige indgrebsbeføjelser i lovens §§ 11-13 over  

 for konkurrencebegrænsninger, som medfører skadelige virkninger for  

 konkurrencen, samt bruttoprisforbuddet i lovens § 14 kan dog ikke bringes i  

 anvendelse over for offentlig og offentligt reguleret erhvervsvirksomhed.
På disse områder kan Konkurrencerådet i stedet i medfør af lovens § 15  

 rette henvendelse til vedkommende offentlige myndighed og påpege mulige  

 skadelige virkninger for konkurrencen.
En sådan henvendelse offentliggøres.
 Konkurrencerådets gennemgang af omsætning- og produktionsforholdene for  

 lægemidler i den offentlige sygehussektor har vist, at området er præget af  

 en meget høj grad af markedsmæssig ineffektivitet, der manifesterer sig ved  

 meget stærke etableringsbarrierer, en indirekte offentlig subsidiering af den  

 private apotekersektor, fravær af priskonkurrence, samt i en nærliggende  

 risiko for en konkurrenceforvridende, offentlig subsidiering af  

 sygehusapotekernes produktion.
 Årsagerne til disse skadelige eller muligt skadelige virkninger for  

 konkurrencen og dermed effektiviteten findes dels i amtskommunernes og de  

 øvrige sygehusmyndigheders organisering af sygehusapotekerne og disses  

 produktion, dels i Sundhedsministeriets regulering af sygehusapotekernes  

 forhold og sygehussektorens forsyning i øvrigt i henhold til apotekerloven og  

 lægemiddelloven.
 Amtskommunernes og de øvrige sygehusejende myndigheders  

 regnskabsprincipper gør det således efter Konkurrencerådets opfattelse ikke  

 muligt at udskille de reelle omkostninger i forbindelse med  

 sygehusapotekernes drift fra sygehusenes øvrige aktiviteter, hvilket bl.a.
 indebærer en nærliggende risiko for en konkurrenceforvridende subsidiering  

 af sygehusapotekernes egenproduktion i forhold til den private industri.  

 Endvidere fungerer sygehusapotekernes samarbejde inden for rammerne af  

 Amternes Lægemiddelregistreringskontor I/S som et pris- og produktionskartel,  

 der virker stærkt konkurrencebegrænsende på det pågældende markedsområde.
 Konkurrencerådet har derfor på sit møde den 18.
december 1991 truffet beslutning om i medfør af konkurrencelovens § 15 at  

 rette henvendelse til de pågældende myndigheder og påpege disse skadelige  

 virkninger for konkurrencen.
I henvendelsen anbefales en fuldstændig  

 regnskabsmæssig udskillelse af sygehusapotekerne fra sygehusenes øvrige  

 aktiviteter, gerne i selskabsform (aktie- eller anpartsselskab). Desuden  

 anbefales det de pågældende myndigheder, at sygehusapotekernes prissamarbejde  

 og produktionsdelingssamarbejde inden for Amternes  

 Lægemiddelregistreringskontor I/S ophører.
 Sundhedsministeriets regulering af sygehusapotekernes forhold og  

 sygehussektorens forsyning i øvrigt, der finder sted i henhold til  

 apotekerloven og lægemiddelloven, medfører imidlertid efter Konkurrencerådets  

 opfattelse også i væsentlig grad skadelige virkninger for konkurrencen og  

 effektiviteten på området:
a.
Oprettelse af sygehusapoteker.
I henhold til apotekerloven kan sygehusapoteker og filialer kun oprettes  

 med sundhedsministerens tilladelse.
Lovens bestemmelser herom og  

 administrationen heraf fungerer som en etableringshindring, der ikke bygger  

 på konkurrence- og effektivitetsbetingede forudsætninger.
 Den restriktive praksis ved meddelelse af tilladelser til oprettelse af  

 sygehusapoteker og filialer synes alene begrundet i et hensyn til de private  

 apotekers omsætning og indtjening, der ud fra et konkurrencemæssigt synspunkt  

 må anses for usagligt og urimeligt.
 I lighed med Konkurrencerådets anbefalinger af fri nedsættelsesret for  

 private apotekere finder Konkurrencerådet det bedst stemmende med  

 konkurrencelovens intentioner og den tilsigtede ligestilling mellem privat og  

 offentlig erhvervsvirksomhed i konkurrenceretlig henseende, at også  

 sygehusapoteker og filialer frit kan oprettes, såfremt de relevante krav med  

 hensyn til sikkerhed og uddannelse mv. er opfyldt.
b.
Sygehusapotekernes produktion.
 Sygehusapotekerne har i henhold til apotekerloven kun ret til at  

 fremstille magistrelle lægemidler samt et begrænset antal nærmere definerede  

 sygehusspecifikke farmaceutiske specialiteter, som Amternes  

 Lægemiddelregistreringskontor I/S har registreringsretten til.
 Disse restriktioner, der i øvrigt er videregående, end hvad det ellers er  

 gældende for offentlige virksomheder, indebærer en indskrænkning i  

 sygehusapotekernes erhvervsvilkår, som alene synes begrundet i et hensyn til  

 den private industri, der ud fra et konkurrenceretligt synspunkt må anses for  

 usagligt og urimeligt.
 Konkurrencerådet finder det bedst stemmende med konkurrencelovens  

 intentioner og den tilsigtede ligestilling mellem privat og offentlig  

 erhvervsvirksomhed, at begrænsningerne i sygehusapotekernes ret til  

 fremstilling af lægemidler fjernes, således at sygehusapotekerne får ret til  

 at producere lægemidler på lige fod med private producenter.
c.
Sygehusapotekernes afsætningsmuligheder.
Efter den gældende praksis er leveringsområdet for et sygehusapotek som  

 hovedregel begrænset til det pågældende sygehus selv.
Eventuelt kan  

 leveringsområdet også omfatte andre sygehuse og institutioner, der ejes af  

 samme myndighed som sygehusapoteket, og i enkelte tilfælde specielle  

 statsinstitutioner.
 De lægemidler, som et sygehusapotek i henhold til apotekerloven og  

 lægemiddelloven kan fremstille, kan som hovedregel kun forhandles til andre  

 sygehusapoteker.
 Kun enkelte nærmere definerede lægemidler kan desuden forhandles til de  

 private apoteker.
 Sygehuse uden eget apotek og andre offentlige institutioner (og de  

 almindelige forbrugere) forsynes i henhold til apotekerlovgivningen gennem de  

 private apoteker.
 Disse restriktioner indebærer en indskrænkning i sygehusapotekernes  

 erhvervsvilkår, der alene synes begrundet i et hensyn til de private  

 apotekers omsætning, som ud fra en konkurrenceretlig vurdering må anses for  

 usagligt og urimeligt.
 Konkurrencerådet finder det bedst stemmende med konkurrencelovens  

 intentioner, at der gives sygehusapotekerne mulighed for frit at levere til  

 sygehuse uden eget apotek og andre offentlige institutioner (og i princippet  

 også de almindelige forbrugere) i konkurrence med de private apoteker.  

 Endvidere bør der efter Konkurrencerådets opfattelse åbnes mulighed for, at  

 alle sygehusapoteksfremstillede lægemidler kan forhandles på de private  

 apoteker i konkurrence med den private industris lægemidler.
d.
De private apotekers forsyning af sygehuse m.v.
 Sygehuse og andre offentlige institutioner, der ikke er omfattede af  

 sygehusapotekernes leveringsområder, forsynes i henhold til  

 apotekerlovgivningen gennem de private apoteker, som på den anden side i  

 praksis er afskåret fra at levere til aftagere inden for sygehusapotekernes  

 fastlagte leveringsområder.
Reglerne for beregning af de private apotekers priser til offentlige  

 sygehuse og andre institutioner, der er fastsat i henhold til apotekerloven,  

 udelukker enhver form for priskonkurrence apotekerne imellem og forhindrer,  

 at effektivitetsforskelle kan komme til udtryk i priserne.
Reglerne synes i  

 øvrigt også at være diskriminerende over for privathospitaler og andre  

 institutioner uden driftsoverenskomst med det offentlige.
Apotekernes videresalgspriser beregnes på basis af den apoteksindkøbspris,  

 som producenter og importører i henhold til lægemiddelloven skal anmelde til  

 Sundhedsstyrelsen.
Der er herved reelt tale om en bindende  

 bruttoprisfastsættelse, hvilket ikke er stemmende med bruttoprisforbuddet i  

 konkurrencelovens § 14.
 En ophævelse af reglerne for beregning af apotekernes priser til sygehuse  

 og andre institutioner (og andre aftagere i det hele taget) vil derfor være  

 bedst stemmende med konkurrencelovens intentioner.
e.
Sygehusapotekernes organisering og regnskabsforhold.
Som nævnt gør amtskommunernes og de øvrige sygehusejende myndigheders  

 regnskabsprincipper det ikke muligt med sikkerhed at udskille  

 sygehusapotekernes drift fra sygehusenes øvrige aktiviteter.
Dette indebærer  

 allerede i dag en nærliggende risiko for bl.a. en konkurrenceforvridende  

 subsidiering af sygehusapotekernes produktion.
 Konkurrencerådets anbefalinger indebærer, at sygehusapotekerne får udvidet  

 muligheder for at producere lægemidler i konkurrence med private producenter  

 og til at distribuere lægemidler i konkurrence med de private apoteker,  

 hvilket yderligere vil øge risikoen for en konkurrenceforvridende  

 subsidiering.
 En forudsætning for Konkurrencerådets anbefalinger er derfor, at  

 sygehusapotekerne regnskabsmæssigt udskilles fuldstændigt fra sygehusenes  

 øvrige aktiviteter, hvilket efter Konkurrencerådets opfattelse bedst sikres,  

 ved at sygehusapotekerne drives i særskilte selskaber (aktie- eller  

 anpartsselskaber), hvis regnskaber aflægges efter reglerne i  

 årsregnskabsloven og gøres offentligt tilgængelige.
 Konkurrencerådet skal derfor anbefale, at der skabes mulighed for, at  

 sygehusapoteker kan drives i selskabsform (aktie- eller anpartsselskab).
 En del af de her fremførte anbefalinger i retning af en markedsorienteret  

 liberalisering af vilkårene for omsætning og produktion af lægemidler i den  

 offentlige sygehussektor er i en vis udstrækning sammenfaldende med en række  

 forslag i rapporten »Fremtidens apotekervæsen - 5 modeller«, som en  

 arbejdsgruppe under Sundhedsministeriet har afgivet i foråret 1991.  

 Konkurrencerådet skal i den forbindelse bemærke, at en del af disse forslag  

 formentlig vil kunne gennemføres helt eller delvis, uden at en endelig  

 stillingtagen til en liberalisering af den private apotekersektor derved  

 foregribes.
 Til orientering vedlægges Konkurrencerådets notat om sagen, bortset fra  

 vurdering og indstilling, samt kopi af den henvendelse Konkurrencerådet i  

 medfør af konkurrencelovens § 15 har rettet til de amtskommuner mv., der har  

 tilladelse til at drive sygehusapoteker.
Det bemærkes, at denne henvendelse i overensstemmelse med  

 konkurrencelovens § 15 samtidig offentliggøres.' En omtrent ligelydende  

 henvendelse er tilsvarende rettet til de sygehusmyndigheder, der har  

 etableret sygehusapotek.
Vedrørende sygehusapoteksområdet lyder henvendelse  

 dog således: »Amtskommunernes og de øvrige sygehusejende myndigheders  

 organisering af sygehusapotekerne og myndighedernes samarbejde inden for  

 rammerne af Amternes Lægemiddelregistreringskontor I/S indebærer efter  

 Konkurrencerådets opfattelse imidlertid også i sig selv en række skadelige  

 virkninger for konkurrencen og effektiviteten på området: a.  

 Sygehusapotekernes organisering og regnskabsforhold.
Sygehusapotekerne er organiseret som afdelinger af de pågældende sygehuse,  

 og sygehusenes regnskabsprincipper gør det ikke muligt med sikkerhed at  

 udskille sygehusapotekernes drift fra sygehusenes øvrige aktiviteter.
Dette  

 indebærer, at det i dag ikke er muligt - heller ikke for sygehusejerne - med  

 sikkerhed at afgøre, om produktionen og distributionen er rentabel.
Heller  

 ikke for så vidt angår den produktion, der på enkelte sygehusapoteker er  

 udskilt som såkaldt indtægtsdækket virksomhed, giver de regnskabsmæssige  

 oplysninger efter Konkurrencerådets opfattelse tilstrækkelig baggrund for en  

 reel bedømmelse af rentabiliteten.
 På denne baggrund finder Konkurrencerådet derfor, at der foreligger en  

 meget nærliggende risiko for, at der kan find en - utilsigtet - subsidiering  

 sted af sygehusapotekernes drift, herunder ikke mindst en  

 konkurrenceforvridende subsidiering af den produktion, der finder sted på  

 sygehusapotekerne i konkurrence med den private industri.
 Konkurrencerådets anbefalinger til sundhedsministeren indebærer, at  

 sygehusapotekerne får udvidet muligheder for at producere lægemidler i  

 konkurrence med private producenter og til at distribuerer lægemidler i  

 konkurrence med de private apoteker, hvilket yderligere vil forøge risikoen  

 for en konkurrenceforvridende subsidiering.
 I forbindelse med Konkurrencerådets anbefalinger til sundhedsministeren er  

 det derfor en klart forudsætning, at sygehusapotekernes drift af hensyn til  

 den konkurrencemæssige ligestilling mellem privat og offentlig  

 erhvervsvirksomhed udskilles fuldstændigt regnskabsmæssigt fra de pågældende  

 sygehuses øvrige aktiviteter, og at regnskaberne aflægges efter principper,  

 der giver et gennemskueligt og retvisende billede af sygehusapotekernes  

 rentabilitet.
Dette sikres efter Konkurrencerådets opfattelse bedst, ved at  

 sygehusapotekerne drives som selvstændige selskaber (aktie- eller  

 anpartsselskaber), hvis regnskaber opstilles efter reglerne i  

 årsregnskabsloven og gøres offentligt tilgængelige.
I den forbindelse har  

 Konkurrencerådet anbefalet sundhedsministeren, at der skabes mulighed for, at  

 sygehusapoteker kan drives i selskabsform.
Konkurrencerådet har med tilfredshed noteret sig, at lægemiddelleverancer  

 visse steder i sygehussektoren på det seneste er blevet udbudt i  

 EF-licitation i henhold til reglerne om offentlige indkøb.
Denne  

 konkurrenceform må forventes at få stigende betydning for sygehussektorens  

 forsyning med lægemidler.
 I den forbindelse skal Konkurrencerådet påpege, at kun såfremt  

 sygehusapoteker drives i selskabsform, vil der være grundlag for på lige  

 vilkår at kunne give et tilbud i konkurrence med private leverandører, også  

 for så vidt angår den lægemiddelforsyning, der i dag dækkes af  

 sygehusapotekernes egenproduktion.
b.
Sygehusapotekernes prissamarbejde.
Grundlaget for samhandlen mellem sygehusapotekerne og for prisberegningen  

 for de lægemidler, der kan leveres til den private apotekersektor, er et  

 prisberegningssystem, der er udviklet af og administreres af Amternes  

 Lægemiddelregistreringskontor I/S.
Systemet indebærer bl.a., at  

 sygehusapotekerne beregner sig samme pris i de tilfælde, hvor samme  

 lægemiddel produceres på flere sygehusapoteker, og at prisen kalkuleres på  

 basis af de forskellige sygehusapotekers gennemsnitlige omkostninger, uanset  

 omkostnings- og effektivitetsforskelle sygehusapotekerne imellem.
Sygehusapotekernes prisberegningssystem inden for rammerne af Amternes  

 Lægemiddelregistreringskontor I/S forhindrer således priskonkurrencen  

 sygehusapotekerne imellem og må anses for skadelig for effektiviteten i  

 produktionen.
Systemet, der har karakter af et priskartel, er klart stridende  

 mod konkurrencelovens intentioner og bør efter Konkurrencerådets opfattelse  

 ophøre.
 Hertil kommer, at de deltagende myndigheders aftale eller vedtagelse om  

 etablering af Amternes Lægemiddelregistreringskontor I/S«  

 prisberegningssystem udøver en dominerende indflydelse på det pågældende  

 markedsområde, og at der dermed er tale om et forhold, der er  

 anmeldelsespligtigt i henhold til konkurrendelovens § 5.
c.
Sygehusapotekernes produktionsdeling.
 Sygehusapotekernes samarbejde inden for rammerne af Amternes  

 Lægemiddelregistreringskontor I/S indebærer tillige en vis fordeling af  

 produktionen sygehusapotekerne imellem Sygehusapotekerne søger herigennem at  

 opnå visse stordriftsfordele, hvilket ud fra en isoleret betragtning kan  

 forekomme rationelt.
 Produktionsfordelingen indebærer imidlertid efter Konkurrencerådets  

 opfattelse en begrænsning af produktkonkurrencen sygehusapotekerne imellem,  

 der ikke bygger på konkurrence- og effektivitetsbetingede forudsætninger.  

 Produktionsfordelingen, som finder sted inden for rammerne af Amternes  

 Lægemiddelregistreringskontor I/S, har karakter af et produktionskartel i  

 strid med konkurrencelovens intentioner og bør efter Konkurrencerådets  

 opfattelse ophøre.
 Hertil kommer, som for prisberegningssystemets vedkommende, at der er tale  

 om et forhold, der er anmeldelsespligtigt i henhold til konkurrencelovens §  

 5.
En del af de her fremførte anbefalinger i retning af en markedsorienteret  

 liberalisering af vilkårene for omsætning og produktion af lægemidler i den  

 offentlige sygehussektor er sammenfaldende med en række forslag i rapporten  

 »Fremtidens apotekervæsen - 5 modeller«, som en arbejdsgruppe under  

 Sundhedsministeriet har afgivet i foråret 1991. Konkurrencerådet skal i den  

 forbindelse bemærke, at disse forslag helt eller delvis formentlig vil kunne  

 gennemføres, uden at en stillingtagen til en liberalisering af den private  

 apotekersektor derved foregribes.
Til orientering vedlægges Konkurrencerådets  

 notat om sagen, bortset fra vurdering og indstilling, samt kopi af den  

 henvendelse Konkurrencerådet i medfør af konkurrencelovens § 15 har rettet  

 til sundhedsministeren om de skadelige virkninger for konkurrencen, der  

 følger af reguleringen af sygehusapotekernes forhold og sygehussektorens  

 forsyning i øvrigt i henhold til apotekerloven og lægemiddelloven.
Det bemærkes, at denne henvendelse i overensstemmelse med  

 konkurrencelovens § 15 samtidig offentliggøres.' Sundhedsministeriets  

 reaktion: Sundhedsministeriet har meddelt ( 4), at en ophævelse af  

 begrænsningerne på sygehusapoteksområdet bør indgå i en samlet løsning for  

 hele apotekersektoren.
Ministeriet har dog fundet, at det under alle  

 omstændigheder vil være hensigtsmæssigt med en fuldstændig adskillelse af  

 sygehusapotekerne fra sygehusenes øvrige drift.
 Desuden har ministeriet anmodet Indenrigsministeriet om en udtalelse om  

 Konkurrencerådets anbefaling af at omdanne sygehusapotekerne til  

 aktieselskaber.
Af Indenrigsministeriets udtalelse af 11. maj 1992 fremgår det bl.a., at  

 en udskillelse af sygehusapotekerne i særlige aktieselskaber vil forudsætte  

 en særskilt lovhjemmel: såfremt Sundhedsministeriet ikke finder grundlag for  

 en sådan hjemmel, vil sygehusapotekerne fortsat indgå som en integreret del  

 af amtskommunernes budget- og regnskabssystem.
Eventuelle ændringer i  

 sygehusapotekernes regnskabsforhold må derfor i givet fald ske inden for  

 rammerne af budget- og regnskabssystemet.
 Ved skrivelse af 4. august 1992 har Sundhedsministeriet herefter meddelt,  

 at ministeriet har truffet beslutning om, at der i medfør af apotekerlovens §  

 58 fastsættes bindende regnskabsregler for sygehusapotekernes samlede  

 virksomhed.
Ministeriet oplyser samtidig, at Amtsrådsforeningen har nedsat en  

 arbejdsgruppe, der skal komme med forslag til, hvordan en fremtidig  

 regnskabsudskillelse bør finde sted, således at sygehusapotekerne kan  

 sammenlignes med anden virksomhed på området.
Sundhedsministeriet er efter  

 anmodning indtrådt i arbejdsgruppen, der sigter mod at færdiggøre sit arbejde  

 inden årets udgang.
På den baggrund finder ministeriet det mest  

 hensigtsmæssigt at afvente arbejdsgruppens arbejde, før ministeriet  

 fastsætter bindende regnskabsregler.
Amtsrådsforeningens reaktion:  

 Konkurrencerådet har ikke modtaget reaktioner fra de enkelte  

 sygehusmyndigheder, men amtsrådsforeningen har som sin opfattelse meddelt (  

 5), at foreningen kan tilslutte sig de anbefalinger, som Konkurrencerådet er  

 fremkommet med overfor sundhedsministeren vedrørende ophævelse af de  

 nuværende begrænsninger for sygehusapotekernes virksomhed.
 Foreningen har dog ikke kunnet tilslutte sig, at sygehusapotekerne drives  

 i selskabsform.
 Amtsrådsforeningen har endvidere i forbindelse med Konkurrencerådets  

 anbefaling af sygehusapotekernes pris- og produktionsfordelingssamarbejde  

 gjort gældende, at ethvert sygehusapotek frit kan producere de lægemidler,  

 det måtte ønske, og at de priser, der fremkommer gennem prissamarbejde, alene  

 er vejledende.
 (* 1) Konkurrencerådet:
Dokumentation 1992-1, s. 36-47 (* 2) Konkurrencerådet: Konkurrence- og effektivitetsforholdene for  

 produktion og distribution af lægemidler i den offentlige sygehussektor,  

 1991.
 (* 3) Konkurrencerådet:
KonkurrenceNyt 1992-3 (* 4) Konkurrencerådet:
Dokumentation 1992-3, s. 237 (* 5) Konkurrencerådet:
