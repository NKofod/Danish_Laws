I henhold til lov nr. 301 af 6. juni 1946 om statens tjenestemænd § 38  

 fastsættes herved følgende regler for de under fængselsvæsenet hørende  

 lejeboliger.
I.
LEJEMÅLETS INDGÅELSE OG OPHØR. § 1.
 Lejeboligen udlejes af direktoratet for fængselsvæsenet, der tillige  

 fastsætter lejens størrelse. § 2.
 Lejen erlægges månedsvis forud og fradrages for den månedslønnede på de  

 månedlige lønningslister og for andre ansatte forud ved den første  

 lønningsudbetaling i måneden, sålænge lejemålet vedvarer.
 Forsåvidt lejeren ikke oppebærer lønning eller pension fra  

 fængselsvæsenet, skal lejen erlægges månedsvis forud til vedkommende anstalts  

 inspektør. § 3.
 Lejemålet vedvarer, indtil det ved skriftligt varsel fra direktoratet  

 eller lejerens side opsiges til ophør med 3 måneders varsel til den 1. i en  

 måned.
 I tilfælde af forflyttelse efter ansøgning, tvangsforflyttelse eller  

 afsked på grund af tjenesteforseelse er lejeren pligtig til uden opsigelse  

 fra direktoratets side at fraflytte og ryddeliggøre det lejede senest 3  

 måneder efter den 1. i den efter forflyttelses- eller afskedigelsesdagen  

 påfølgende måned.
I tilfælde af opsigelse skal lejeren give lejesøgende adgang til at bese  

 lejeboligen.
I tilfælde af lejerens fraværelse efter opsigelse er han  

 forpligtet til at skaffe inspektøren sammen med lejesøgende adgang til det  

 lejede, når han med passende varsel er underrettet herom.
II.
LEJEBOLIGENS  

 ANVENDELSE. § 4.
 Lejeren er pligtig at behandle lejeboligen forsvarligt, jfr. § 10, stk. 2.
Er der indlagt w.c., bad eller varmeanlæg, eller findes der i boligen  

 linoleum eller lignende gulvbelægning, bliver de for behandlingen heraf  

 sædvanligt gældende regler at iagttage.
Vandrør skal om fornødent aflukkes og  

 tømmes i tilfælde af frost.
Kakkelovnsrør og afløbsrør fra vasken skal holdes  

 rene og utilstoppede.
Gårdsplads og have skal holdes rene og i god orden.
Alt affald skal samles  

 i beholdere, mødding eller kule.
 Trapper, forstuer, gange o. lign. samt vinduer i disse besørges ugentlig  

 rengjorte efter tur mellem brugerne, medmindre disse lokaliteter er fælles  

 med kontorer eller opholdsværelser, der benyttes tilstadighed; i så fald  

 påhviler rengøringen anstalten.
Belysning af hovedtrappe påhviler anstalten, såfremt der ad trappen er  

 adgang til kontorer og opholdsværelser, der benyttes til stadighed, samt  

 endvidere i bygninger med mere end 2 beboelseslag; i alle andre tilfælde  

 påhviler den lejeren.
I huse med flere lejligheder varetages renholdningen af  

 kloaker, gård og fortov af anstalten.
I øvrige huse, heri indbefattet  

 sammenbyggede enkeltbeboelser, påhviler de anførte renholdelsespligter  

 lejerne.
Kloakrenser leveres eventuelt af anstalten.
Hvor vaske- og tørrerum er fælles for flere brugere, har lejeren adgang  

 til disse efter omgang mellem brugerne - om fornødent efter nærmere anvisning  

 af inspektøren.
Vaske- og tørrerum skal efter brugen afleveres i rengjort og  

 ordentlig stand til næste bruger.
 Såfremt inspektøren måtte anse det for nødvendigt at give anvisning med  

 hensyn til tid og sted for møbel- og tæppebankning samt udluftning af  

 sengeklæder, må lejeren rette sig derefter. § 5.
Det er ikke uden direktoratets samtykke tilladt lejeren at foretage nogen forandring ved eller tilbygning til den ham overleverede  

 bolig, at udleje eller udlåne en del af lejeboligen, at benytte boligen til anden brug end den, hvortil den er bestemt, at opsætte skilte og opslag, at fjerne antenner, radiomaster og flagstænger ved fraflytning, at fælde træer og større buske, at borttage eller ombytte kakkelovne og komfurer.
Antenner, radiomaster og flagstænger må kun opsættes i overensstemmelse  

 med de af direktoratet fastsatte bestemmelser.
Fremleje eller fremlån af hele  

 boligen er ikke tilladt.
Det er forbudt at indrette opholds- eller soverum i  

 sådanne lokaler, som efter byggeplanen er indrettet i andre øjemed, eller  

 hvis anvendelse hertil vil være i strid med de gældende byggevedtægter.
 Ved boligens fraflytning må plantninger i haven samt eventuelle af  

 brugeren opsatte nagelfaste genstande, såsom smæklåse, sikkerhedskæder,  

 hylder, knager og lignende ikke medtages.
I havens beplantning må ikke foretages sådanne ændringer, som væsentligt  

 forandrer dens karakter eller forringer dens værdi.
Hvor træer eller buske i  

 haven virker generende for de omboende eller hindrer den fri udsigt for  

 færdsel på vej eller gade, er lejeren pligtig at foretage nedskæring, evt.  

 fjernelse af disse.
Har lejeren opsat genstande, der ikke må fjernes ved fraflytning, eller  

 har han med direktoratets samtykke foretaget forandring ved eller tilbygning  

 til boligen, tilkommer der ham ved fraflytning ikke godtgørelse for sådanne  

 genstande, forandringer eller tilbygninger.
Direktoratet kan kun forlange, at  

 den tidligere tilstand retableres på brugerens bekostning, såfremt forbehold  

 herom er taget ved meddelelsen af samtykket.
Endvidere må lejeren ikke ved lejemålets ophør fjerne umoden frugt, bær  

 eller havesager.
Ved fraflytning søges der opnået overenskomst mellem den  

 fraflyttede og den nye lejer om erstatning for de udgifter, den fraflyttede  

 lejer har anvendt på tilstedeværende havesager, såfremt udgifterne hidrører  

 fra almindelig ordentlig drift.
Erstatning kan dog i intet tilfælde overstige  

 havesagernes værdi.
Såfremt mindelig overenskomst ikke kan opnås, er begge  

 parter pligtige at underkaste sig direktoratets afgørelse.
 Såfremt det lejede henstår uudlejet, indtil havesager kan høstes, har den  

 fraflyttede lejer ret til disse, men direktoratet påtager sig intet som helst  

 ansvar for havesagerne.
Endelig skal det lejede ved fraflytning afleveres i rengjort stand og i  

 samme stand, som det var ved modtagelsen, uden anden forringelse end den,  

 slid og ælde medfører.
III.
OVERTAGELSES- OG AFLEVERINGSFORRETNINGER. § 6.
Lejeren har ret til at få boligen overdraget med nøgler til alle udvendige  

 døre og i mangelfri og rengjort stand.
Til konstatering heraf foretages i  

 almindelighed i lejerens nærværelse en af direktoratet foranlediget  

 synsforretning. § 7.
 Istandsættelse af lejeboligen ved brugerskifte skal såvidt gørligt  

 foretages således, at den ny bruger ikke forhindres i at flytte ind straks  

 efter, at den tidligere bruger er flyttet ud. § 8.
 Når en lejebolig skal afleveres af en lejer eller hans bo, foretages der  

 besigtigelse, ved hvilken det skal påses, at lejeren har opfyldt sine  

 forpligtelser i henhold til nærværende bestemmelser.
Er dette ikke tilfældet, må lejeren eller hans bo afholde udgifterne ved  

 afhjælpning af forefundne mangler.
Såfremt afhjælpning ikke er sket inden en  

 af inspektøren fastsat kortere frist, vil manglerne blive afhjulpet af staten  

 på lejerens eller boets bekostning.
IV.
LEJEBOLIGENS VEDLIGEHOLDELSE OG  

 PERIODISKE SYN. § 9.
 Staten afholder udgiften til den ydre og indre vedligeholdelse af boligen  

 samt udgiften til rengøring ved hovedistandsættelser, og staten betaler  

 fuldtud sådanne istandsættelser, som finder sted ved brugerskifte.
 Ved anskaffelsen af tapeter deltager staten dog kun i udgifterne med et  

 beløb svarende til prisen for tapeter i tilsvarende private lejligheder.  

 Ønskes tapeter anskaffet til højere pris, må vedkommende lejer bære hele den  

 derved foranledigede merudgift, også forsåvidt angår opsætningen.
Fernisering af trægulve, oliering af linoleum og tilsvarende gulvbelægning  

 udføres af brugeren, men staten betaler eller leverer den fornødne fernis  

 eller linolie.
Efter den ved indflytning foretagne hovedistandsættelse må  

 istandsættelse som regel først foretages efter 5 års forløb, dog undtaget  

 mindre istandsættelser i køkkener og lign. § 10.
 Lejeren afholder udgifterne ved fornyelse og reparationer af gas- og  

 vandhaner, elektriske kontakter og afbrydere, murværk i kakkelovne og  

 komfurer, dørgreb, låse, nøgler samt ruder.
 Fremdeles påhviler det lejeren at betale sådanne vedligeholdelsesarbejder,  

 som nødvendiggøres ved beskadigelse fra hans og hans husstands side eller  

 iøvrigt ved tilsidesættelse af de i nærværende bestemmelser omhandlede  

 pligter.
 Rengøring efter istandsættelsesarbejder i lejeboligen påhviler med den i §  

 9 fastsatte undtagelse lejeren, der tillige besørger den rengøring, som under  

 arbejderne er nødvendig, for at disse kan udføres.
 Endelig påhviler det lejeren for egen regning at tilså, beplante og  

 vedligeholde have, der måtte høre til lejeboligen. § 11.
 Såfremt der ved det lejede opstår sådanne mangler eller skader, at det  

 lejede eller bygningens værdi efter lejerens formening derved forringes,  

 eller der på anden måde påføres fængselsvæsenet tab, er lejeren pligtig til  

 uopholdelig at anmelde sådant for inspektøren.
 Enhver foranstaltning, som direktoratet måtte anse for nødvendig eller  

 hensigtsmæssig i anledning af reparation og vedligeholdelse af ejendommen  

 eller lejligheden, er lejeren pligtig til at finde sig i, og han kan ikke  

 fordre nogen erstatning for de ulemper, som derved bliver ham påført, når det  

 pågældende arbejde udføres med tilbørlig hurtighed og fornøden hensyntagen  

 til lejerens ejendele. § 12.
 Styrelsen lader boligen besigtige mindst hver 2det år af en dertil  

 beskikket tilsynsførende.
 Lejeren eller en af denne valgt stedfortræder indvarsles til dette syn. §  

 13.
Ved besigtigelsen skal der gøres udsættelser over de  

 vedligeholdelsesarbejder, som bør foretages.
Det påhviler tilsynet at påse,  

 at lejeren har opfyldt de ham påhvilende forpligtelser med hensyn til  

 boligens brug.
 Efter synets afholdelse sender den tilsynsførende indberetning til  

 direktoratet, ligesom lejeren gøres bekendt hermed. § 14.
Der træffes efter synets foretagelse foranstaltning til iværksættelse af  

 de besluttede vedligeholdelsesarbejder.
Er lejeren ikke indforstået med de  

 gjorte udsættelser, kan han forelægge sagen for direktoratet.
 Såfremt lejeren ikke inden en passende tid efter synets afholdelse har  

 iværksat de ham særligt pålagte vedligeholdelsesarbejder på behøring måde,  

 kan disse foretages for hans regning.
Andre vedligeholdelsesarbejder end de, hvorom der er gjort udsættelse ved  

 det periodiske syn, vil kun kunne iværksættes, såfremt der indtræder  

 tilfælde, som nødvendiggør øjeblikklige foranstaltninger.
V.
ANDRE  

 BESTEMMELSER. § 15.
 Lejeren er pligtig til uden varsel eller opsigelse straks at fraflytte  

 eller ryddeliggøre det lejede, såfremt han misligholder foranstående  

 bestemmelser, hvorhos lejeren er pligtig til på anfordring skadeløst at  

 betale lejen indtil den fraflytningsdag, hvortil han med lovlig varsel i  

 henhold til disse bestemmelser kunne have bragt lejemålet til ophør.  

 Direktoratet er derhos berettiget til at råde over det lejede i enhver  

 henseende, uden at lejeren derfor skal have noget krav. § 16.
 Ved lejemålets indgåelse tilstilles der lejeren et eksemplar af nærværende  

 regulativ. § 17.
 Spørgsmål vedrørende anvendelsen eller forståelsen af regulativets  

 bestemmelser afgøres af direktoratet for fængselsvæsenet.
Justitsministeriet, Direktøren for fængselsvæsenet, den 16.  

 januar 1950.
 Tetens.
 /Carsten Jepsen.
