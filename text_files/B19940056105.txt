 I medfør af § 35, stk. 1, §§ 46, 74, 84 og 86 i lov om arbejdsmiljø, jf.  

 lovbekendtgørelse nr. 646 af 18. december 1985, som ændret ved lov nr. 220 af  

 22. april 1987, lov nr. 380 af 13. juni 1990, lov nr. 273 af 8. maj 1991, lov  

 nr. 373 af 20. maj 1992, lov nr. 474 af 24. juni 1992 og lov nr. 177 af 14.  

 april 1993, og efter bemyndigelse i henhold til lovens § 73, fastsættes:
Område og definitioner § 1.  Bekendtgørelsen omfatter tekniske hjælpemidlers  

 indretning, mærkning, brugsanvisning, afprøvning og markedsføring.
 Stk. 2.  Undtaget fra bekendtgørelsen er, jf. § 3 i lov  

 om arbejdsmiljø:
 § 2.  Ved tekniske hjælpemidler forstås i denne  

 bekendtgørelse:
Almindelige bestemmelser § 3.  Tekniske hjælpemidler skal være indrettet  

 således, at de ikke indebærer risiko for sikkerhed eller sundhed, når de  

 installeres og vedligeholdes på passende måde og anvendes i overensstemmelse  

 med deres bestemmelse.
 § 4.  Forpligtelserne ifølge denne bekendtgørelse  

 påhviler fabrikanter og andre leverandører, projekterende, reparatører o.l.  

 samt arbejdsgivere, virksomhedsledere, arbejdsledere, andre ansatte og  

 brugere efter arbejdsmiljølovens almindelige regler, jf. § 2 og kapitel 4 i  

 loven.
CE - mærkede maskiner og  

 sikkerhedskomponenter § 5.  Reglerne i dette kapitel gælder for maskiner og  

 særskilt markedsførte sikkerhedskomponenter, således som defineret og  

 afgrænset i bilag VIII.
 § 6.  Når en maskine eller en sikkerhedskomponent skal  

 opfylde bestemmelserne i dette kapitel, jf. bilag VIII, pkt. 2, gælder dette  

 også ved markedsføring i andre Fællesskabslande.
Konstruktion, fremstilling, udstyr og udformning § 7.  Maskiners og sikkerhedskomponenters indretning  

 skal opfylde de væsentlige sikkerheds- og sundhedskrav, der er fastsat i  

 bilag I.
Stk. 2.  En maskine eller en sikkerhedskomponent kan dog  

 uden at opfylde stk. 1 forevises på messer, udstillinger o.l., hvis det med  

 tydelig skiltning er angivet, at maskinen, henholdsvis sikkerhedskomponenten  

 ikke opfylder lovgivningens krav og ikke kan erhverves, før den er bragt i  

 overensstemmelse hermed.
Ved demonstrationer af maskinens og  

 sikkerhedskomponentens funktioner skal der være truffet passende  

 sikkerhedsforanstaltninger til personbeskyttelse.
 § 8.  Når en maskine eller en sikkerhedskomponent er  

 fremstillet i overensstemmelse med en harmoniseret standard, der omfatter et  

 eller flere af kravene ifølge § 7, stk. 1, formodes maskinen, henholdsvis  

 sikkerhedskomponenten at være i overensstemmelse med de pågældende krav.
Stk. 2.  Ved en harmoniseret standard forstås i denne  

 bekendtgørelse en europæisk standard, der er vedtaget af CEN eller CENELEC i  

 overensstemmelse med mandat fra Europa-Kommissionen, og hvis reference er  

 offentliggjort i De Europæiske Fællesskabers Tidende.
Referencerne for de  

 danske standarder, der gennemfører en harmoniseret standard, offentliggøres  

 af Dansk Standard.
Mærkning og brugsanvisning § 9.  Enhver maskine og sikkerhedskomponent skal være  

 forsynet med mærkning, der opfylder kravene ifølge bilag I.
 § 10.  Med enhver maskine og sikkerhedskomponent skal  

 følge en brugsanvisning, der mindst opfylder kravene ifølge bilag I.  

 Brugsanvisningen skal ledsage den enkelte maskine og sikkerhedskomponent ved  

 levering.
Dokumentation mv. i forbindelse med markedsføring § 11.  Inden markedsføring af en maskine eller en  

 sikkerhedskomponent skal fabrikanten eller dennes i Fællesskabet etablerede  

 repræsentant til dokumentation for maskinens, henholdsvis  

 sikkerhedskomponentens overensstemmelse med kravene, ifølge bilag I, forsyne  

 hver enkelt maskine og sikkerhedskomponent med en  

 EF-overensstemmelseserklæring efter reglerne i §§ 12-15. Erklæringen skal  

 ledsage maskinen og sikkerhedskomponenten ved levering.
 Stk. 2.  Hver enkelt maskine skal desuden forsynes med  

 en CE-mærkning efter reglerne i § 18. Hvis maskinen er omfattet af andre  

 regler, der foreskriver CE-mærkning, må CE-mærkningen kun foretages, hvis  

 maskinen tillige opfylder de andre regler.
Stk. 3.  Det påhviler enhver, der markedsfører maskinen  

 eller sikkerhedskomponenten, at påse og i givet fald sørge for, at den i stk.  

 1 og stk. 2 nævnte dokumentation foreligger, inden maskinen eller  

 sikkerhedskomponenten markedsføres.
Tilsvarende forpligtelse påhviler den,  

 som samler maskiner eller dele af maskiner af forskellig oprindelse, eller  

 som fremstiller maskiner til eget brug.
EF-overensstemmelseserklæring § 12.  EF-overensstemmelseserklæringen for en maskine  

 skal udfærdiges i overensstemmelse med bilag II, afsnit A, jf. dog stk. 2.
 Stk. 2.  For en maskine, der er beregnet til at skulle  

 inkorporeres i en maskine eller samles med andre maskiner, skal  

 EF-overensstemmelseserklæringen udfærdiges i overensstemmelse med bilag II,  

 afsnit B, medmindre maskinen kan fungere som en selvstændig maskine.
 Stk. 3.  For en sikkerhedskomponent skal  

 EF-overensstemmelseserklæringen udfærdiges i overensstemmelse med bilag II,  

 afsnit C.
 § 13.  For maskiner og sikkerhedskomponenter kan  

 EF-overensstemmelseserklæring først udfærdiges, når de i bilag V fastsatte  

 krav vedrørende teknisk dossier og øvrige dokumentation er opfyldt, jf. dog  

 stk. 2.
 Stk. 2.  EF-overensstemmelseserklæring for maskiner og  

 sikkerhedskomponenter, der er omfattet af bilag IV, kan først udfærdiges, når  

 de i §§ 14 og 15 fastsatte bestemmelser er opfyldt.
 § 14.  Såfremt maskinen eller sikkerhedskomponenten er  

 omfattet af bilag IV, og fremstillet i overensstemmelse med harmoniserede  

 standarder, skal en af følgende fremgangsmåder følges:
 § 15.  Såfremt maskinen eller sikkerhedskomponenten er  

 omfattet af bilag IV, og den ikke eller kun delvis er fremstillet i  

 overensstemmelse med harmoniserede standarder, skal et eksemplar af den  

 underkastes typeafprøvning efter bilag VI.
EF-Typeafprøvning § 16.  Direktøren for Arbejdstilsynet godkender en  

 eller flere institutioner til at foretage typeafprøvning i Danmark efter  

 bestemmelserne i denne bekendtgørelse.
 Stk. 2.  De i stk. 1 omhandlede prøvningsinstitutioner  

 skal opfylde de i bilag VII fastsatte minimumskrav.
 Stk. 3.  En godkendelse efter stk. 1 kan betinges og  

 begrænses.
 Stk. 4.  En godkendelse efter stk. 1. tilbagekaldes af  

 direktøren for Arbejdstilsynet, hvis den pågældende institution ikke længere  

 opfylder de i bilag VII fastsatte krav.
 § 17.  Prøvningsinstitutionen skal foretage  

 typeafprøvning og udfærdigelse af EF-typeattest efter de i bilag VI fastsatte  

 retningslinier.
Stk. 2.  Den pågældende prøvningsinstitution skal  

 underrettes om enhver ændring af den af typeattesten omfattede maskine eller  

 sikkerhedskomponent, jf. bilag VI.
Prøvningsinstitutionen afgør, om ændringen  

 er så væsentlig i forhold til den meddelte typeattest, at maskinen eller  

 sikkerhedskomponenten skal under-kastes ny typeafprøvning.
 Stk. 3.  Prøvningsinstitutionen kan tilbagekalde en  

 typeattest, såfremt det senere konstateres, at den som grundlag for  

 typeattesten indsendte maskine eller sikkerhedskomponent ikke opfylder  

 kravene i bilag I.
CE-mærkning § 18.  CE-mærkning skal udformes i overensstemmelse  

 med bilag III og anbringes på maskinen, så det er tydeligt, synligt og  

 holdbart.
 Stk. 2.  Der må ikke anbringes mærker eller påskrifter  

 på maskinen, der gør CE-mærkningen mindre synlig eller vanskeligere at læse,  

 eller som kan vildlede med hensyn til CE-mærkningens betydning og grafiske  

 udformning.
Andre maskiner og øvrige tekniske  

 hjælpemidler Konstruktion, fremstilling, udstyr og udformning § 19.  Reglerne i dette kapitel gælder for tekniske  

 hjælpemidler, der ikke er omfattet af kapitel 2, herunder maskiner, der er  

 leveret til brug før ikrafttrædelsen af kapitel 2, jf. bilag VIII.
Stk. 2.  For tekniske hjælpemidlers konstruktion,  

 fremstilling, udstyr, udformning samt brugsanvisning gælder de almindelige  

 bestemmelser i §§ 20-34. Herudover gælder for visse tekniske hjælpemidler  

 særlige bestemmelser.
Disse bestemmelser er anført i bilag IX.
 § 20.  Et teknisk hjælpemiddel skal være forsvarligt  

 konstrueret og forsvarligt udført af egnede materialer under hensyn til de  

 påvirkninger, som det kan påregnes at blive udsat for, så det har den ud fra  

 sikkerheds- og sundhedsmæssige hensyn fornødne styrke og holdbarhed.
Stk. 2.  Et teknisk hjælpemiddel, hvori der er eller kan  

 opstå tryk, temperaturer, materialespændinger eller andre påvirkninger, som  

 kan forårsage farlige tilstande, skal være således konstrueret og udført  

 eller være forsynet med sådant udstyr til begrænsning af påvirkningerne, at  

 de forsvarlige og evt. fastsatte grænser herfor ikke overskrides.
Om  

 nødvendigt skal hjælpemidlet være forsynet med et varslingsudstyr, der  

 automatisk træder i funktion, hvis sådanne grænser overskrides.
§ 21.  I konstruktionen af et teknisk hjælpemiddel  

 skal indgå sikring mod farer ved hjælpemidlet.
Det skal herunder sikres, at Stk. 2.  Hvis fornøden sikring ikke kan opnås gennem  

 konstruktionen, skal den gennemføres på betryggende måde ved afskærmning,  

 udsugning, andet sikkerhedsudstyr eller andre sikkerhedstekniske  

 forholdsregler.
 § 22.  Udrustning for energitilførsel skal være  

 således konstrueret, udført og monteret, at den ikke frembyder fare for  

 sikkerhed eller sundhed.
 § 23.  Et teknisk hjælpemiddel skal være konstrueret,  

 udført og udstyret således, at betjening af det kan udføres uden fare for  

 sikkerhed eller sundhed, og uden at andre udsættes for fare.
 Stk. 2.  For ethvert andet ved hjælpemidlet forekommende  

 arbejde finder stk. 1 tilsvarende anvendelse i det omfang, det er muligt,  

 under hensyn til hjælpemidlets art.
§ 24.  Den måde, hvorpå indkobling, styring og  

 afbrydelse af energi til et teknisk hjælpemiddel eller andre former for  

 påvirkning af funktioner eller arbejdsprocesser i dette sker, skal i videst  

 muligt omfang sikre, at der ikke opstår fare for sikkerhed eller sundhed.
Det  

 skal herunder sikres, at betjeningen kan ske under de bedst mulige oversigts-  

 og kontrolforhold, og om nødvendigt skal hjælpemidlet være forsynet med  

 udstyr, som automatisk giver varsel forud for igangsætning, standsning eller  

 andre påvirkninger.
Stk. 2.  Standsning af funktioner eller arbejdsprocesser  

 skal, medmindre afbrydelse af disse kan frembyde fare, kunne ske hurtigt fra  

 hensigtsmæssige steder på eller ved hjælpemidlet.
Hvor sikkerhedsmæssige  

 grunde taler for det, skal standsning kunne indtræde automatisk.
Om fornødent  

 skal standsning være kombineret med en bremsning.
Stk. 3.  Hvis unormale driftsforhold, herunder  

 variationer eller afbrydelse i energitilførslen til et teknisk hjælpemiddel,  

 kan frembyde fare, skal hjælpemidlet have effektiv sikring herimod.
Om  

 nødvendigt skal hjælpemidlet være forsynet med automatisk og hensigtsmæssigt  

 virkende varslingsanordning.
 § 25.  Belysning, der er indbygget eller påmonteret et  

 teknisk hjælpemiddel, skal være hensigtsmæssigt udformet, herunder blændfri.
 § 26.  Betjeningsanordninger og styresystemer skal  

 være således konstrueret, udført og udformet, at risiko for utilsigtet eller  

 fejlagtig udløsning, ændring eller standsning af funktioner, hvorved der kan  

 opstå fare, er forhindret eller imødegået.
 Stk. 2.  Betjeningsanordninger skal være let  

 tilgængelige, være anbragt og udformet ergonomisk hensigtsmæssigt og være  

 godt belyst.
Særligt udstyr § 27.  Automatisk drevne, styrede eller overvågede  

 tekniske hjælpemidler skal, i det omfang det kan have sikkerhedsmæssig  

 betydning, være udstyret med anordninger til nedregulering af processerne,  

 udkobling af den automatiske styring og udstyr til manuel betjening samt evt.  

 nødstop.
 Stk. 2.  Et sådant hjælpemiddel skal desuden være  

 forsynet med anvisninger, diagrammer, planer e.l. materiale, som i tilfælde  

 af automatikkens svigten eller andre ekstraordinære situationer giver  

 grundlag for fuldt ud at vurdere den sikkerhedsmæssige betydning heraf og at  

 gennemføre de foranstaltninger eller indgreb, som måtte være nødvendige til  

 afværgelse af fare for sikkerhed eller sundhed.
 Stk. 3.  Materialets tekst og de instruktioner, der  

 knytter sig hertil, skal være på dansk, medmindre andet følger af særregler  

 eller bestemmes af direktøren for Arbejdstilsynet.
 Stk. 4.  Materialet skal befinde sig på hjælpemidlet  

 eller i tilknytning til dette på en måde, der er hensigtsmæssig for dets  

 anvendelse.
 § 28.  Tekniske hjælpemidler, hvis sikkerhed er  

 afhængig af driftstilstanden, skal i nødvendigt omfang være forsynet med  

 udstyr til overvågning, kontrol og beherskelse heraf.
 Stk. 2.  Overvågnings- og kontrolorganer skal være  

 forsvarligt konstrueret og forsvarligt udført af egnede materialer, så de  

 fungerer pålideligt på en sikkerheds- og sundhedsmæssigt fuldt forsvarlig  

 måde.
Stk. 3.  Overvågnings- og kontrolorganer skal være  

 konstrueret og anbragt således, at de ikke uforsætligt kan bringes ud af  

 indstilling.
Deres visning skal være korrekt, tydelig og godt belyst.  

 Aflæsning og indstilling skal kunne foretages fra et let tilgængeligt sted,  

 og det skal være muligt at foretage nødvendige justeringer eller  

 udskiftninger.
§ 29.  Hvor der ved eller på et teknisk hjælpemiddel  

 skal ske færdsel eller ophold af hensyn til betjening, vedligeholdelse,  

 eftersyn eller anden pasning, skal der indrettes adgangs- og færdselsveje  

 samt arbejdsplatforme i nødvendigt omfang.
Disse skal være således udformet  

 og udført, sikret og belyst, at deres benyttelse er sikkerheds- og  

 sundhedsmæssigt fuldt forsvarligt.
Udformning § 30.  Hvor form eller farve af et teknisk  

 hjælpemiddel eller dele heraf kan have sikkerheds- eller sundhedsmæssig  

 betydning, skal der i videst muligt omfang være taget hensyn hertil.
 § 31.  Markeringsfarver og -symboler skal være  

 tydelige og holdbare, og af hensyn til synsopfattelsen skal der i det hele  

 tilstræbes en hensigtsmæssig form- og farvegivning af hjælpemidlet.
 § 32.  Tilgængelige dele af hjælpemidlet skal, i den  

 udstrækning dets anvendelse efter bestemmelsen tillader det, være udformet  

 således, at skarpe hjørner, kanter, ru overflader o.l., som kan medføre  

 personskade, ikke forekommer.
 Stk. 2.  Udformningen skal så vidt muligt sikre, at  

 hjælpemidlet nemt kan renholdes, og at rengøringen af og ved det kan ske uden  

 fare for sikkerhed eller sundhed.
 § 33.  Et teknisk hjælpemiddel, som må påregnes at  

 kunne blive genstand for flytning, transport, opstilling og montage, skal  

 udformes under hensyn hertil og om nødvendigt forsynes med anordninger,  

 således at flytning mv. kan ske på sikkerheds- og sundhedsmæssigt fuldt  

 forsvarlig måde.
Brugsanvisning § 34.  Med leveringen af et teknisk hjælpemiddel skal  

 følge sådan brugsanvisning, som er nødvendigt for, at hjælpemidlet kan  

 anvendes, transporteres og opstilles sikkerheds- og sundhedsmæssigt fuldt  

 forsvarligt samt holdes i forskriftsmæssig stand.
Hertil hører fornødne  

 angivelser, planer, diagrammer o.l. for hjælpemidlets indretning og funktion,  

 oplysning om farer eller andre særlige forhold ved hjælpemidlet, herunder  

 begrænsninger i brugen, som kan have betydning for sikkerhed og sundhed i  

 arbejdsmiljøet, og som ikke er almindeligt kendt.
Den skal desuden indeholde  

 oplysning om evt. særlige sikkerhedsforanstaltninger, som er nødvendige i  

 forbindelse med hjælpemidlets anvendelse, transport, opstilling og  

 vedligeholdelse.
Er personlige værnemidler nødvendige, skal brugsanvisningen  

 give oplysning om disses art og anvendelse, som er i overensstemmelse med de  

 regler, der måtte være givet herom.
Stk. 2.  Brugsanvisningen skal være fyldestgørende og  

 let forståelig for dem, der kan påregnes at skulle benytte den.
Den skal være  

 affattet på dansk, medmindre andet følger af særregler, eller direktøren for  

 Arbejdstilsynet tillader eller stiller krav om et andet sprog.
 Stk. 3.  I det omfang, det kan have sikkerheds- eller  

 sundhedsmæssig betydning, skal brugsanvisningen, væsentlige dele heraf eller  

 henvisninger til den, være angivet direkte på hjælpemidlet, eller på skilt,  

 opslag e.l., til opsætning ved dette.
Detailregler § 35.  Direktøren for Arbejdstilsynet kan for enkelte  

 arter af tekniske hjælpemidler fastsætte detailregler i overensstemmelse med  

 foranstående bestemmelser.
 Stk. 2.  Der kan i reglerne anvendes henvisninger til  

 normer og standarder, når disse angives entydigt, herunder med datering.
 § 36.  Direktøren for Arbejdstilsynet kan udsende  

 anvisninger, hvori der gives nærmere retningslinier for, hvorledes  

 bestemmelser i bekendtgørelsen og detailregler kan opfyldes.
Dispensation og klage § 37.  Direktøren for Arbejdstilsynet kan i det  

 enkelte tilfælde tillade afvigelser fra denne bekendtgørelse, hvor det på  

 grund af hjælpemidlets særlige indretning og anvendelse eller særlige forhold  

 i øvrigt skønnes rimeligt og forsvarligt.
Dette gælder dog ikke for tekniske  

 hjælpemidler omfattet af kapitel 2.
 § 38.  Afgørelser efter bekendtgørelsen kan påklages  

 efter § 81 i lov om arbejdsmiljø.
Straf § 39.  Medmindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der Stk. 2.  Er en overtrædelse begået af et aktieselskab,  

 anpartsselskab, andelsselskab e.l., kan der pålægges selskabet som sådant  

 bødeansvar.
Er overtrædelsen begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
 § 40.  I detailregler efter bekendtgørelsen kan der  

 fastsættes straf for overtrædelse af bestemmelser i disse efter § 84 i lov om  

 arbejdsmiljø.
Ikrafttrædelses- og overgangsbestemmelser § 41.  Bekendtgørelsen træder i kraft den 1. januar  

 1995.
 Stk. 2.  Samtidig ophæves bekendtgørelse nr. 694 af 7.  

 august 1992 om indretning af tekniske hjælpemidler, som ændret ved  

 bekendtgørelse nr. 564 af 24. juni 1994, jf. dog stk. 3 og 4.
 Stk. 3.  Før 1. januar 1997 kræves kapitel 2 ikke  

 opfyldt for maskiner til personløft eller -flytning og særskilt markedsførte  

 sikkerhedskomponenter, hvis de opfylder de hidtil gældende regler.
 Stk. 4.  Maskiner omfattet af kapitel 2, der leveres til  

 brug som nye inden den 1. januar 1997, kræves ikke mærket, som angivet i §  

 18, hvis de er EF-mærket i overensstemmelse med den i stk. 2 nævnte  

 bekendtgørelse.
 § 42.  For maskiner omfattet af nedennævnte  

 bekendtgørelser finder kapitel 2 først anvendelse fra den 1. juli 1995:
 Stk. 2.  Den 1. juli 1995 ophæves de i stk. 1 nævnte  

 bekendtgørelser, idet de dog indtil den 31. december 1995 bevarer deres  

 gyldighed, som fastsat i stk. 3.
 Stk. 3.  De i stk. 1 omhandlede maskiner skal, hvis de  

 markedsføres og tages i brug i Danmark i perioden 1. juli 1995 - 31. december  

 1995, enten opfylde kravene ifølge kapitel 2 eller kravene ifølge  

 bekendtgørelserne opregnet i stk. 1 samt nærværende bekendtgørelses kapitel  

 3.
Arbejdstilsynet, den 24. juni 1994 Erik Andersen / Charlotte Skjoldager BILAG I VÆSENTLIGE SIKKERHEDS- OG SUNDHEDSKRAV I FORBINDELSE MED KONSTRUKTION OG FREMSTILLING AF MASKINER OG SIKKERHEDSKOMPONENTER I dette bilag forstås ved »maskine« enten »maskine«, som defineret i bilag VIII, pkt. 1, eller  

 »sikkerhedskomponent«, som defineret i samme stykke.
INDLEDENDE BEMÆRKNINGER 1. De forpligtelser, der fastsættes i henhold til de  

 væsentlige sikkerheds- og sundhedskrav, skal kun efterfølges, når den  

 pågældende risiko er til stede for den omhandlede maskine i forbindelse med  

 anvendelse af denne under de af fabrikanten fastsatte forhold.
Kravene i  

 1.1.2, 1.7.3 og 1.7.4 finder under alle omstændigheder anvendelse på samtlige  

 af de maskiner, der er omfattet af dette bilag.
2. De væsentlige sikkerheds- og sundhedskrav i dette  

 bilag er bindende.
Under hensyn til det tekniske niveau er det dog muligt, at  

 de deri fastsatte mål ikke kan nås.
Er dette tilfældet skal maskinen så vidt  

 muligt konstrueres og fremstilles med henblik på at opfylde disse mål.
 3. De væsentlige sikkerheds- og sundhedskrav er  

 grupperet under hensyntagen til de farer, de vedrører.
 Maskiner frembyder en række farer, der kan være medtaget i flere afsnit i  

 dette bilag.
Fabrikanten skal vurdere de mulige farer med henblik på at identificere  

 alle farerne ved den pågældende maskine.
Maskinen skal derefter konstrueres  

 og fremstilles under hensyntagen til denne vurdering.
1. VÆSENTLIGE SIKKERHEDS- OG SUNDHEDSKRAV 1.1. Generelle bemærkninger 1.1.1. Definitioner I dette bilag forstås ved:
 1. Farligt område', ethvert område inden i og omkring  

 en maskine, hvori en udsat persons tilstedeværelse udgør fare for den  

 pågældendes sikkerhed eller sundhed.
 2. Udsat person', enhver person(er), der helt eller  

 delvis befinder sig i et farligt område.
 3. Operatør', den eller de person(er), der har til  

 opgave at opstille, montere, betjene, indstille, vedligeholde, rengøre,  

 reparere og transportere en maskine.
1.1.2. Principper for integrering af sikkerheden Formålet med de foranstaltninger, der træffes, skal være at fjerne enhver  

 fare for ulykke i maskinens samlede, forventede levetid, herunder også  

 monterings- og afmonteringsfaser, selv i det tilfælde, hvor farerne for  

 ulykke skyldes unormale, men forudsigelige situationer.
- Så vidt muligt fjerne eller mindske farerne (integrering af sikkerheden  

 ved konstruktion og fremstilling af maskinen), - træffe de nødvendige beskyttelsesforanstaltninger over for de farer, som  

 ikke kan fjernes, - give brugerne oplysninger om de tilbageværende farer som følge af, at de  

 trufne beskyttelsesforanstaltninger er ufuldstændige, anføre, om en særlig  

 uddannelse er påkrævet, og meddele, om brug af personlige værnemidler er  

 nødvendigt.
Maskinen skal konstrueres således, at det undgås, at den anvendes på en  

 unormal måde, hvis en sådan anvendelsesmåde frembyder fare.
I de øvrige  

 tilfælde skal brugsanvisningen indeholde oplysninger til brugeren om de  

 måder, som det erfaringsmæssigt bør frarådes at anvende maskinen på.
1.1.3. Materialer og produkter De materialer, der anvendes ved fremstillingen af maskinen, eller de  

 produkter, der anvendes og skabes ved dens anvendelse, må ikke frembyde fare  

 for de udsatte personers sikkerhed og sundhed.
Såfremt der i arbejdsgangen  

 indgår væsker, skal maskinen være konstrueret og fremstillet således, at den  

 kan anvendes uden fare ved påfyldning, anvendelse, opsamling og udledning.
1.1.4. Belysning Fabrikanten udstyrer maskinen med en for betjeningen tilpasset indbygget  

 belysning på steder, hvor det kan frembyde fare, at noget sådant ikke findes,  

 selv om den omgivende belysning er normal.
 Fabrikanten skal ligeledes påse, at der ikke er generende skyggezoner, at  

 belysningen er blændfri, og der ikke opstår nogen farlig stroboskopisk effekt  

 som følge af den belysning, som fabrikanten har anvendt.
 Såfremt visse indre dele regelmæssigt skal undersøges, bør de være  

 forsynet med egnet belysning; det samme gælder for de områder, hvor der  

 foretages indstilling og vedligeholdelse.
1.1.5. Konstruktion af maskinen med henblik på håndtering Maskinen eller hver enkelt af dens forskellige dele skal:
- Kunne håndteres uden fare, - være indpakket eller konstrueret således, at den kan henstilles uden  

 beskadigelser og fare (fx tilstrækkelig stabilitet, særlige understøtninger  

 osv.).
 Når maskinens eller de forskellige maskindeles masse, dimensioner eller  

 form ikke gør det muligt at transportere dem i hånden, skal maskinen eller  

 hver enkelt af dens forskellige dele:
- Enten være forsynet med indretninger, der gør det muligt at gribe dem  

 med en løfteanordning, - være således udformet, at de kan udstyres med sådanne indretninger (fx  

 gevindhuller), eller - have en sådan form, at normale løfteanordninger let kan anvendes.
 Når maskinen eller een af dens dele transporteres i hånden, skal de:
- Enten let kunne transporteres, - eller omfatte gribeindretninger (fx håndtag), der gør det muligt at  

 transportere dem sikkert.
 Der skal træffes særlige sikkerhedsforanstaltninger i forbindelse med  

 håndtering af selv lette værktøjer og maskindele, som kan være farlige (form,  

 materiale osv.).
1.2 Styresystemer 1.2.1. Styresystemers sikkerhed og pålidelighed Styresystemer skal være konstrueret og fremstillet således, at der ikke  

 opstår farlige situationer.
De skal navnlig være konstrueret og fremstillet  

 således:
- At de kan modstå normale interne og eksterne belastninger, - at de ikke frembyder mangel på betjeningslogik, der kan føre til farlige  

 situationer.
1.2.2. Betjeningsanordninger Betjeningsanordninger skal være:
- tydelige og lette at få øje på og i givet fald hensigtsmæssigt afmærket, - anbragt, så de kan betjenes sikkert, hurtigt, uden spild af tid og  

 entydigt, - udformet således, at der er logisk forhold mellem bevægelse og den  

 udløste handling, - anbragt uden for de farlige områder, bortset fra om fornødent visse  

 anordninger, fx nødstop, programmeringsenheder for robotter, - anbragt således, at der ingen ekstra fare er ved betjeningen, - udformet eller beskyttet således, at risiko for utilsigtet udløsning af  

 funktioner, hvorved der kan opstå fare, er forhindret, - fremstillet således, at de kan modstå den forventede belastning; der  

 skal lægges særlig vægt på nødstop, der kan blive udsat for store  

 belastninger.
 Såfremt en betjeningsanordning er konstrueret og fremstillet således, at  

 flere forskellige handlinger er mulige, dvs. at dens aktionering ikke er  

 entydig (fx anvendelse af tastaturer osv.), skal den handling, der vil blive  

 udløst, klart angives og om fornødent bekræftes.
Betjeningsanordningerne skal være udformet således, at deres placering,  

 bevægelse og betjeningskraft er forenelige med den udløste handling under  

 hensyn til, hvad der er ergonomisk hensigtsmæssigt.
Der skal tages hensyn til  

 forhold, der skyldes nødvendig eller forventet anvendelse af personlige  

 værnemidler (fx sko, handsker osv.).
Maskinen skal være forsynet med overvågnings- og kontrolorganer  

 (viserinstrumenter, signaler osv.), som man skal have kendskab til, for at  

 maskinen skal kunne anvendes på betryggende vis.
Operatøren skal fra  

 betjeningsstedet kunne aflæse disse overvågnings- og kontrolorganer.
 Operatøren skal fra hovedbetjeningsstedet være i stand til at konstatere,  

 at ingen udsatte personer befinder sig i de farlige områder.
Hvis dette er umuligt, skal betjeningssystemet være konstrueret og  

 fremstillet således, at enhver igangsætning forudgås af et lyd- og/eller  

 lyssignal.
Den udsatte person skal have tid og mulighed for hurtigt at  

 forhindre maskinens igangsætning.
1.2.3. Igangsætning Maskinens igangsætning må kun kunne ske ved hjælp af en bevidst handling i  

 forbindelse med en betjeningsanordning, der er beregnet hertil.
 Det samme gælder:
- Gentilkobling efter et stop, uanset årsagen til dette, - styring af en væsentlig ændring af funktionsforholdene (fx hastighed  

 eller tryk), undtagen hvis denne gentilkobling eller ændring af funktionsforholdene  

 ikke indebærer nogen risiko for de udsatte personer.
 Gentilkobling eller ændring af funktionsforholdene, som følge af den  

 normale sekvens i en automatisk cyklus, er ikke omfattet af dette væsentlige  

 krav.
 Såfremt en maskine omfatter flere startanordninger, og operatørerne derved  

 kan bringe hinanden i fare, skal der monteres yderligere anordninger, (fx en  

 kontrolanordning eller valganordninger, som sikrer, at kun een enkelt  

 startanordning kan igangsætte maskinen), således at nævnte fare udelukkes.
 Et anlæg bør let kunne gentilkobles til automatisk kørsel efter et stop,  

 efter at sikkerhedskravene er opfyldt.
1.2.4. Stopanordninger Normalt stop Hver maskine skal være forsynet med en betjeningsanordning, som gør det  

 muligt at standse hele maskinen på betryggende vis.
Hvert arbejdssted skal  

 være forsynet med en betjeningsanordning til standsning af enten alle  

 bevægelige dele i maskinen eller blot en del af disse, alt efter risikoen og  

 således, at maskinen frembyder sikkerhed.
 Stopordren til maskinen skal være overordnet i forhold til  

 igangsætningsordrerne.
 Når maskinen eller dens farlige dele er standset, skal energitilførslen  

 til de pågældende drivenheder være afbrudt.
Nødstop Alle maskiner skal være forsynet med et eller flere nødstop, hvormed  

 umiddelbart truende eller allerede indtrufne farlige situationer kan afbødes.  

 Denne forpligtelse gælder ikke for:
- Maskiner, hvor risikoen ikke kan mindskes ved montering af nødstop,  

 enten fordi dette ikke nedsætter den for normal standsning nødvendige tid,  

 eller fordi det ikke gør det muligt at træffe de særlige foranstaltninger,  

 risikoen kræver, - håndbårne og håndstyrede maskiner.
 Nødstop skal:
- Omfatte let genkendelige og synlige betjeningsanordninger, som er  

 hurtige at komme til, - forårsage standsning af den faretruende proces på så kort tid som muligt  

 uden at medføre yderligere fare, - evt. igangsætte eller gøre det muligt at igangsætte visse  

 beskyttelsesbevægelser.
 Nødstopanordningen skal være indrettet således, at den efter stopordre  

 forbliver i stopstilling, til den bevidst tilbagestilles; anordningen må ikke  

 kunne blokeres, uden at stopordre udløses; nødstoppet må kun kunne  

 tilbagestilles ved en bevidst handling; og denne tilbagestilling må ikke  

 bevirke, at maskinen går i gang, men kun muliggøre, at den kan starte igen.
 Kombinerede anlæg.
 I forbindelse med maskiner eller maskindele, der er konstrueret til at  

 arbejde i forening, skal fabrikanten konstruere og fremstille maskinen  

 således, at stopanordningerne, herunder nødstoppet, ikke kun kan standse  

 maskinen, men også alt udstyr før og/eller efter denne i arbejdsgangen, hvis  

 fortsat kørsel af dette kan frembyde fare.
1.2.5. Funktionsomskifter Den valgte betjeningsmåde skal være overordnet i forhold til alle andre  

 betjeningssystemer med undtagelse af nødstoppet.
Såfremt maskinen er konstrueret og fremstillet til at kunne anvendes efter  

 flere betjeningsmåder eller funktionsmåder, som giver forskellige  

 sikkerhedsniveauer (fx indstilling, vedligeholdelse, undersøgelse osv.), skal  

 den være forsynet med en funktionsomskifter, der kan aflåses i den enkelte  

 stilling.
Hver stilling på funktionsomskifteren skal svare til en enkelt  

 betjenings- og funktionsmåde.
 Funktionsomskifteren kan erstattes af andre anordninger, der gør det  

 muligt at begrænse anvendelsen af visse af maskinens funktioner til visse  

 grupper af operatører (fx adgangskode til visse numeriske  

 betjeningsfunktioner osv.).
 Såfremt maskinen ved visse operationer skal kunne fungere med frakoblede  

 beskyttelsesanordninger, skal funktionsomskifteren samtidig:
- Udelukke automatisk betjening, - kun tillade bevægelser, styret af betjeningsorganer, der kræver  

 vedvarende påvirkning (holdeorganer), - kun tillade, at farlige, bevægelige dele fungerer under øgede  

 sikkerhedsforanstaltninger (fx langsom kørsel, begrænset belastning, trinvis  

 kørsel eller anden form for passende foranstaltning), og uden mulighed for  

 risici, der skyldes sammenkædede sekvenser, - forhindre enhver bevægelse, der ved tilsigtet eller ubevidst påvirkning  

 af maskinens følere, vil kunne frembyde en fare.
 Desuden skal operatøren fra indstillingsstedet fuldt ud kunne styre  

 funktionen af de dele, han betjener.
1.2.6. Svigt i energitilførslen Afbrydelse, genetablering efter afbrydelse eller variation, opad eller  

 nedad, i energitilførslen til maskinen må ikke skabe farlige situationer.
 Navnlig må følgende ikke forekomme:
- At maskinen sættes i gang ved en fejltagelse, - at standsning af maskinen forhindres, efter at der allerede er givet  

 ordre hertil, - at en bevægelig del i maskinen eller et arbejdsemne, som maskinen  

 holder, falder ned eller udslynges, - at automatisk eller manuel standsning af en af de bevægelige dele  

 forhindres, - at afskærmningen ikke er effektiv.
1.2.7. Svigt i styringskredsløbet En fejl, der påvirker styringskredsløbets logik, et svigt i eller en  

 forringelse af styringskredsløbet, må ikke skabe farlige situationer.
 Navnlig må følgende ikke forekomme:
- At maskinen utilsigtet går i gang, - at standsning af maskinen forhindres, efter at der allerede er givet  

 ordre hertil, - at en bevægelig del i maskinen eller et arbejdsemne, som maskinen  

 holder, falder ned eller udslynges, - at automatisk eller manuel standsning af en af de bevægelige dele  

 forhindres, - at afskærmningen ikke er effektiv.
1.2.8. Programmeller Programmellerne (software) for dialogen mellem operatøren og betjenings-  

 eller styresystemet skal have en brugervenlig udformning.
1.3. Beskyttelsesforanstaltninger mod mekaniske risici 1.3.1. Stabilitet Maskinen samt dens dele og udstyr skal være konstrueret og fremstillet  

 således, at den under forventet anvendelse (evt. under hensyn til de  

 klimatiske forhold) er tilstrækkelig stabil til at kunne anvendes uden fare  

 for, at den vipper, vælter, eller der opstå utilsigtede bevægelser.
 Såfremt selve maskinens form eller den planlagte installation ikke  

 tillader en tilstrækkelig stabilitet, skal den være forsynet med egnede  

 fastgørelsesmidler, som angives i brugsanvisningen.
1.3.2. Brudfare ved betjening Maskindele, herunder forbindelsesdelene, skal kunne modstå de  

 belastninger, de udsættes for i forbindelse med den af fabrikanten forventede  

 anvendelse.
 De anvendte materialer skal være tilstrækkeligt modstandsdygtige i forhold  

 til de særlige kendetegn ved det af fabrikanten forventede anvendelsesmiljø,  

 bl.a. for så vidt angår træthed, forældelse, korrosion, slitage.
Fabrikanten skal i brugsanvisningen angive, hvordan og hvor ofte eftersyn  

 og vedligeholdelse skal foretages af sikkerhedsmæssige hensyn.
Han angiver  

 evt., hvilke dele der er udsat for slid, samt hvor hyppigt udskiftning bør  

 finde sted.
 Såfremt der, trods de trufne foranstaltninger, fortsat er fare for  

 sprængning eller brud (fx slibeskiver), skal de pågældende bevægelige dele  

 monteres og afskærmes, så dele af dem ikke kan spredes.
 Rør eller slanger, der indeholder væsker, især under højtryk, skal kunne  

 modstå de forventede interne og eksterne belastninger; de skal være solidt  

 fastgjort og/eller beskyttet mod eksterne belastninger af enhver art; der  

 skal træffes sikkerhedsforanstaltninger til, at de i tilfælde af brug ikke  

 frembyder nogen fare (pludselige bevægelser, højtryksstråler osv.).
 Såfremt arbejdsemnet automatisk føres frem mod værktøjet, skal følgende  

 betingelser være opfyldt for at undgå fare for de udsatte personer (fx brud  

 på værktøjet):
- Ved kontakten mellem værktøj og arbejdsemne skal værktøjet have nået  

 sine normale arbejdsbetingelser, - når værktøjet igangsættes og/eller standses (frivilligt eller ved et  

 uheld), skal den bevægelse, der fører arbejdsemnet frem, og værktøjets  

 bevægelse være koordineret.
1.3.3. Risici i forbindelse med genstandes fald og udslyngning Der skal træffes foranstaltninger til at forhindre fald eller udslyngning  

 af genstande (arbejdsemner, værktøj, spåner, splinter og andet affald osv. ),  

 som kan frembyde en fare.
1.3.4. Risici i forbindelse med overflader, kanter, hjørner Almindeligt tilgængelige maskindele må ikke, for så vidt deres funktion  

 gør det muligt, have skarpe kanter, skarpe hjørner eller ru overflader, som  

 kan medføre personskade.
1.3.5. Risici i forbindelse med kombinerede maskiner Når maskinen er beregnet til at kunne udføre flere forskellige operationer  

 med manuel ilægning af emnet mellem hver funktion (kombineret maskine), skal  

 den konstrueres og fremstilles således, at de enkelte dele kan anvendes  

 særskilt, uden at de øvrige dele udgør en fare eller er til gene for den  

 udsatte person.
Med henblik herpå skal de enkelte dele, såfremt de ikke er  

 fuldstændigt beskyttet, kunne igangsættes eller standses individuelt.
1.3.6. Risici i forbindelse med forskelle i værktøjets  

 rotationshastighed Såfremt en maskine er konstrueret med henblik på at fungere under  

 forskellige anvendelsesbetingelser (fx hastighed og energitilførsel), skal  

 den være konstrueret og fremstillet således, at valg af og indstilling til  

 disse betingelser kan foretages sikkert og pålideligt.
1.3.7. Forebyggelse af risici i forbindelse med bevægelige dele Maskinens bevægelige dele skal være konstrueret, fremstillet og anbragt  

 således, at enhver risiko undgås, eller, hvis der stadig er risiko, være  

 forsynet med afskærmninger eller beskyttelsesanordninger med henblik på at  

 forhindre enhver risiko for kontakt, som kan frembyde fare.
Der bør træffes alle nødvendige foranstaltninger til at hindre utilsigtet  

 standsning af de bevægelige arbejdsdele.
I tilfælde af, at der trods de  

 forholdsregler, der er truffet, alligevel kan indtræde standsning, skal  

 særlige beskyttelsesanordninger, særligt værktøj, brugsanvisningen og evt. en  

 angivelse på maskinen tilvejebringes af fabrikanten, således at det er muligt  

 på ny at igangsætte de pågældende dele uden fare.
1.3.8. Valg af beskyttelse mod risici i forbindelse med bevægelige  

 dele Afskærmninger eller beskyttelsesanordninger, der anvendes som beskyttelse  

 mod risici i forbindelse med bevægelige dele, skal vælges i forhold til den  

 foreliggende fare.
Nedenstående vejledninger skal anvendes ved udvælgelsen.
A.
Bevægelige, kraftoverførende dele Afskærmninger, der er udformet til at beskytte udsatte personer mod farer  

 som følge af bevægelige, kraftoverførende dele (som fx remskiver, remme,  

 tandhjulsforbindelser, tandstænger, drivaksler osv.) skal være:
- Enten faste afskærmninger, i overensstemmelse med kravene i 1.4.1 og  

 1.4.2.1, - eller oplukkelige afskærmninger, i overensstemmelse med kravene i 1.4.1  

 og 1.4.2.2.A.
 Sidstnævnte løsning skal benyttes, når det forventes, at der ofte skal  

 foretages indgreb.
B.
Bevægelige dele, der bidrager til arbejdet Afskærmninger eller beskyttelsesanordninger, der er udformet til at  

 beskytte udsatte personer mod farer fra de øvrige bevægelige dele, der  

 bidrager til arbejdet (som fx skærende værktøj, bevægelige dele i presser,  

 cylindre, emner under bearbejdning osv. ), skal være:
- Faste afskærmninger så vidt det er muligt, i overensstemmelse med  

 kravene i 1.4.1 og 1.4.2.1, - eller oplukkelige afskærmninger i overensstemmelse med kravene i 1.4.1  

 og 1.4.2.2.B eller beskyttelsesanordninger med følere (fx lysbom/gitre,  

 kontaktmåtter), beskyttelsesanordninger, som sikrer en tilstrækkelig afstand  

 til det farlige område (fx tohåndsudløsning), beskyttelsesanordninger, som  

 automatisk forhindrer operatøren eller dele af dennes krop i at nå det  

 farlige område i overensstemmelse med kravene i 1.4.1 og 1.4.3.
 Når adgangen til visse bevægelige dele, der bidrager til gennemførelsen af  

 arbejdet, ikke kan forhindres helt eller delvis under deres funktion, idet de  

 operationer, der skal gennemføres, kræver, at operatøren arbejder i nærheden  

 af dem, skal disse elementer, så vidt det er teknisk muligt, være forsynet  

 med:
- Faste afskærmninger i overensstemmelse med kravene i 1.4.1 og 1.4.2.1,  

 der forhindrer adgang til dele, der ikke anvendes til arbejdet, - og justerbare afskærmninger i overensstemmelse med kravene i 1.4.1 og  

 1.4.2.3, der kun tillader adgang til de bevægelige dele, der er absolut  

 nødvendige for arbejdets gennemførelse.
1.4. Krav til afskærmninger og beskyttelsesanordninger 1.4.1. Generelle krav Afskærmninger og beskyttelsesanordninger:
- Skal være solidt fremstillet og må ikke forårsage yderligere risici, - brugen heraf må ikke uden videre kunne omgås, eller anordningerne kunne  

 sættes ud af drift, - anordningerne skal sikre en tilstrækkelig afstand til farestedet, og må  

 ikke mere end højst nødvendig hindre udsynet under arbejdet, - må muliggøre absolut nødvendig anbringelse og/eller udskiftning af  

 værktøj såvel som vedligeholdelsesarbejde, idet adgangen begrænses til det  

 område, hvor arbejdet skal udføres, så vidt muligt uden afmontering af  

 afskærmningen eller beskyttelsesanordningen.
1.4.2. Særlige krav til afskærmninger 1.4.2.1. Faste afskærmninger Faste afskærmninger skal fastholdes solidt.
De skal fastholdes ved systemer, der gør det nødvendigt at anvende værktøj  

 for at åbne dem.
Så vidt muligt må de ikke kunne forblive på plads, når deres  

 fastgørelsesmidler mangler.
1.4.2.2. Bevægelige afskærmninger A.
Oplukkelige afskærmninger af type A skal:
- Så vidt muligt forblive på maskinen, når de åbnes, - være forsynet med en aflåsningsmekanisme, som gør det umuligt at  

 igangsætte de bevægelige dele, så længe det muliggør adgang til disse dele,  

 og som udløser en stopfunktion, så snart de ikke længere er i aflåst  

 stilling.
B.
Oplukkelige afskærmninger af type B skal være konstrueret og indpasset  

 i styringssystemet, således at:
- Igangsætning af de bevægelige dele ikke er mulig, så længe operatøren  

 har mulighed for at nå dem, - den udsatte person ikke kan nå de bevægelige dele, når de er i  

 bevægelse, - deres indstilling kræver en bevidst handling, fx anvendelse af værktøj,  

 en nøgle osv., - de bevægelige dele standses eller ikke kan sættes i gang, såfremt en del  

 af beskyttelsesanordningen mangler eller svigter, - der ved en egnet afskærmning beskyttes mod fare for udslyngning.
1.4.2.3. Justerbare afskærmninger, der begrænser adgangen Justerbare afskærmninger, der begrænser adgangen til de bevægelige dele,  

 der er strengt nødvendige for arbejdets gennemførelse, skal:
- Kunne indstilles manuelt eller automatisk, afhængigt af det arbejde, der  

 skal udføres, - kunne justeres nemt og uden brug af værktøj, - så vidt muligt mindske faren for udslyngning.
1.4.3. Særlige krav til beskyttelsesanordninger Beskyttelsesanordninger skal være konstrueret og indpasset i  

 styringssystemet, således at:
- Igangsætning af de bevægelige dele ikke er mulig, så længe operatøren  

 har mulighed for at nå dem, - den udsatte person ikke kan nå de bevægelige dele, når de er i  

 bevægelse, - deres indstilling kræver en bevidst handling, fx anvendelse af værktøj,  

 en nøgle osv., - de bevægelige dele standses eller ikke kan sættes i gang, såfremt en del  

 af beskyttelsesanordningen mangler eller svigter.
1.5. Beskyttelsesforanstaltninger mod andre risici 1.5.1. Risici, der skyldes elektrisk energi Når maskinen er elektrisk drevet, skal den være konstrueret, fremstillet  

 og udstyret således, at enhver form for risiko i forbindelse med elektricitet  

 er forhindret eller kan forhindres.
Maskiner, der er underkastet dette krav,  

 er omfattet af de særlig gældende regler for elektrisk materiel, der skal  

 anvendes inden for fastsatte spændingsgrænser.
1.5.2. Risici som følge af statisk elektricitet Maskinen skal være konstrueret og fremstillet således, at det undgås eller  

 begrænses, at der opstår elektrostatiske opladninger, der kan være farlige,  

 og/eller være forsynet med anordninger, der gør det muligt at bortlede disse.
1.5.3. Risici som følge af anden energi end elektricitet Når maskinen drives ved andet end elektricitet (fx hydraulisk, pneumatisk  

 eller termisk energi osv.), skal den være konstrueret, fremstillet og  

 udstyret således, at enhver risiko, der kan opstå ved disse former for  

 energi, forhindres.
1.5.4. Risici som følge af monteringsfejl Fejl ved montering eller genmontering af visse dele, som kan frembyde  

 fare, skal umuliggøres ved konstruktionen af disse dele, og hvis dette ikke  

 lader sig gøre, ved oplysninger, der anføres på selve delene og/eller  

 maskinstativerne.
De samme oplysninger skal være anført på de bevægelige dele  

 og/eller deres stativer, når det er nødvendigt at kende bevægelsesretningen  

 for at undgå fare.
Der kan evt. gives supplerende oplysninger i  

 brugsanvisningen.
 Når fejlagtig tilslutning kan frembyde fare, skal forkert samling af  

 væskeførende, strømførende o.l. ledninger umuliggøres ved selve  

 konstruktionen, og hvis dette ikke lader sig gøre, ved oplysning på rør,  

 ledninger og samledåser.
1.5.5. Risici som følge af ekstreme temperaturer Der skal træffes forholdsregler med henblik på at forhindre enhver fare  

 for tilskadekomst ved berøring med eller ved ophold i nærheden af emner eller  

 materialer med høj temperatur eller meget lav temperatur.
Faren for  

 udsprøjtning af varme eller meget kolde stoffer skal undersøges.
Såfremt en  

 sådan fare består, skal der træffes de nødvendige forholdsregler til  

 forhindring, og såfremt dette ikke er teknisk muligt, imødegåelse af denne  

 fare.
1.5.6. Brandfare Maskinen skal være konstrueret og fremstillet således, at enhver fare for  

 brand, fremkaldt af selve maskinen eller af gasser, flydende stoffer, støv,  

 dampe og andre stoffer, som maskinen producerer eller anvender, undgås.
1.5.7. Eksplosionsfare Maskinen skal være konstrueret og fremstillet således, at enhver  

 eksplosionsfare, fremkaldt af selve maskinen eller af gasser, flydende  

 stoffer, støv, dampe og andre stoffer, som maskinen producerer eller  

 anvender, undgås.
 Fabrikanten skal med henblik herpå træffe sådanne foranstaltninger:
- At farlige koncentrationer af disse stoffer undgås, - at der ikke kan ske antændelse af den eksplosionsfarlige atmosfære, - at eksplosionen, hvis den skulle ske, bliver så lille som mulig, således  

 at den ikke får farlige følger for omgivelserne.
 De samme forholdsregler skal træffes, såfremt fabrikanten forventer, at  

 maskinen skal anvendes i eksplosionsfarlig atmosfære.
 Det elektriske materiel, der indgår i disse maskiner, skal med hensyn til  

 eksplosionsfare være i overensstemmelse med de gældende regler herfor.
1.5.8. Støjrisici Maskinen skal være konstrueret og fremstillet således, at risici som følge  

 af luftbåret støjemission mindskes til det lavest mulige niveau, der med  

 rimelighed kan forventes på baggrund af den tekniske udvikling og de  

 eksisterende midler til støjdæmpning, bl.a. ved støjkilden.
1.5.9. Vibrationsrisici Maskinen skal være konstrueret og fremstillet således, at fare som følge  

 af de vibrationer, som maskinen frembringer, mindskes til det lavest mulige  

 niveau på baggrund af den tekniske udvikling og de eksisterende midler til  

 vibrationsdæmpning, bl.a. ved kilden.
1.5.10. Strålingsfare Maskinen skal være konstrueret og fremstillet således, at enhver emission  

 fra maskinen af stråler begrænses til, hvad der er nødvendigt for maskinens  

 funktion, og at deres indvirkning på de udsatte personer er ubetydelig eller  

 reduceret til et niveau, der ikke er farligt.
1.5.11. Fare i forbindelse med ydre stråling Maskinen skal være konstrueret og fremstillet således, at ydre stråling  

 ikke forstyrrer maskinens funktion.
1.5.12. Risici som følge af laserudstyr Ved anvendelse af laserudstyr skal følgende bestemmelser iagttages:
- Laserudstyr på maskiner skal være konstrueret og fremstillet således, at  

 enhver utilsigtet bestråling undgås, - laserudstyr på maskiner skal være afskærmet, således at hverken selve  

 strålerne, stråling ved reflektering og spredning eller sekundær bestråling  

 er sundhedsskadelig.
 - optisk udstyr til iagttagelse eller justering af laserudstyr på maskiner  

 skal være således indrettet, at laserstrålerne ikke medfører sundhedsfare.
 1.5.13. Risici som følge af emission af støv, gasser mv.
Maskinen skal være konstrueret, fremstillet og/eller udstyret således, at  

 farer, der skyldes gasser, flydende stoffer, støv, dampe og andre  

 affaldsstoffer, som udvikles af maskinen, undgås.
Når en sådan fare findes,  

 skal maskinen være udstyret således, at de nævnte stoffer og materialer  

 opfanges og/eller opsuges.
Når maskinen ikke er lukket ved normal brug, skal  

 de i foregående stykke nævnte anordninger til opsamling og/eller opsugning  

 være anbragt så tæt som muligt på emissionsstedet.
1.5.14. Risiko for at blive lukket inde i en maskine Maskinerne skal være konstrueret, fremstillet eller udstyret med  

 anordninger, der enten forhindrer, at en udsat person kan blive lukket inde i  

 maskinen, eller gør det muligt for personen at tilkalde hjælp, hvis han er  

 lukket inde.
1.5.15. Risiko for at falde De dele af maskinen, der er bestemt til adgangs- og færdselsveje for  

 personer, skal være konstrueret og fremstillet således, at de pågældende  

 personer ikke glider, snubler eller falder på eller uden for disse dele.
1.6. Pasning 1.6.1 Vedligeholdelse af maskinen De punkter, hvorfra indstilling, smøring og normal vedligeholdelse af  

 maskinen finder sted, skal være anbragt uden for de farlige områder.
 Indstilling, pasning, reparation, rensning og vedligeholdelse af maskinen  

 skal kunne foretages på maskinen, når denne er standset.
 Såfremt mindst een af ovennævnte betingelser ikke kan opfyldes af tekniske  

 årsager, skal disse operationer kunne gennemføres uden fare (jf. bl.a.  

 1.2.5.).
 For så vidt angår automatiske maskiner og evt. andre maskiner påsætter  

 fabrikanten en tilslutningsanordning, således at der kan monteres diagnostik-  

 og fejlsøgningsudstyr.
Maskindele, der ofte skal udskiftes på automatiske maskiner, bl.a. på  

 grund af en ændring i produktionen, eller fordi de ikke er slidstærke eller  

 vil kunne beskadiges som følge af et uheld, skal let og sikkert kunne af- og  

 påmonteres.
Der skal være adgang til disse dele, således at opgaverne kan  

 udføres med de nødvendige tekniske hjælpemidler (værktøj, måleudstyr osv. ),  

 efter den fremgangsmåde, der er fastlagt af fabrikanten.
 1.6.2. Adgangsveje til betjeningspladser m.v.
 Fabrikanten skal forsyne maskinen med adgangsveje (trapper, stiger,  

 gangbroer osv.), der gør det muligt sikkert at nå alle nødvendige steder i  

 forbindelse med produktionen, indstilling og vedligeholdelse.
1.6.3. Adskillelse af energikilderne Enhver maskine skal være forsynet med anordninger, der gør det muligt at  

 isolere den fra hver enkelt af dens energikilder.
Disse anordninger skal være  

 angivet klart.
De skal kunne aflåses, hvis gentilkobling kan indebære en fare  

 for de udsatte personer.
I tilfælde af elektriske maskiner med stikkontakt er  

 det tilstrækkeligt at trække stikket ud.
 Anordningerne skal også kunne aflåses, når operatøren, fra de steder han  

 skal opholde sig, ikke kan kontrollere, om denne afbrydelse fortsat består.
 Efter afbrydelsen skal al restenergi eller oplagret energi, der kan være  

 tilbage efter frakobling fra maskinen, kunne bortledes uden fare for de  

 udsatte personer.
Som undtagelse fra ovennævnte krav kan det accepteres, at visse kredsløb  

 ikke kan adskilles fra deres energikilde, fordi det fx skal sikres, at emner  

 fastholdes, informationer bevares, indre dele oplyses osv.
I så fald skal der  

 træffes særlige forholdsregler til at sikre operatørernes sikkerhed.
1.6.4. Indgreb fra operatørens side Maskinen skal være konstrueret, fremstillet og udstyret således, at  

 behovet for indgreb fra operatørens side begrænses mest muligt.
 Hvis det ikke kan undgås, at operatøren skal gribe ind, skal dette kunne  

 ske let og sikkert.
1.6.5. Rengøring af de indre dele Maskinen skal være konstrueret og fremstillet således, at rengøring af  

 dens indre dele, når disse har indeholdt farlige stoffer eller præparater,  

 skal kunne ske, uden at det er nødvendigt at trænge ind i de indre dele; evt.  

 oprensning af dem skal også kunne ske udefra.
Såfremt det er absolut  

 nødvendigt at trænge ind i maskinens indre dele, skal fabrikanten ved  

 fremstilling af maskinen træffe foranstaltninger til at sikre, at rengøringen  

 kan ske med mindst mulig risiko.
1.7. Informationer 1.7.0. Informationsudstyr Informationer, der er nødvendige for betjening af en maskine, skal være  

 entydige og letforståelige.
De må ikke være så omfattende, at de overbebyrder  

 operatøren.
 Hvis de udsatte personers sikkerhed og sundhed kan bringes i fare som  

 følge af, at en maskine, som fungerer uden opsyn, fungerer fejlagtigt, skal  

 maskinen være udstyret således, at der gives passende advarsel i form af en  

 lyd og/eller et lyssignal.
1.7.1. Alarmsignaler Såfremt maskinen er forsynet med alarmsignaler (fx lyssignaler osv.), skal  

 disse være entydige og lette at opfatte.
 Der skal træffes forholdsregler til at sikre, at operatøren kan  

 kontrollere, om disse alarmsignaler hele tiden fungerer.
 Særlige regler om sikkerhedsfarver og -skilte skal finde anvendelse.
1.7.2. Advarsel om resterende risici Når der fortsat består andre farer, trods de trufne forholdsregler, eller  

 når der er tale om ikke indlysende potentielle risici (fx el-skab, radioaktiv  

 kilde, rensning af et hydraulisk kredsløb, risiko i en ikke-synlig del osv.),  

 skal fabrikanten advare om dette.
 Disse advarsler skal helst bestå i piktogrammer, der er forståelige for  

 alle, og/eller være affattet på et af de sprog, der tales i  

 anvendelseslandet, evt. efter anmodning ledsaget af de sprog, som  

 operatørerne forstår.
1.7.3. Mærkning Hver maskine skal være forsynet med følgende oplysninger på en måde, så de  

 er tydelige og ikke kan fjernes:
- fabrikantens navn og adresse - CE-mærkningen (jf. bilag III), dog ikke sikkerhedskomponenter og  

 maskiner omfattet af § 12, stk. 2.
- specifikation af serie eller typebetegnelse - evt. serienummer - fremstillingsåret.
 Desuden skal det være angivet på maskinen, såfremt fabrikanten har  

 fremstillet den specielt til anvendelse i eksplosionsfarligt miljø.
 Afhængig af maskinens art skal den desuden være forsynet med alle  

 oplysninger, som er nødvendige, for at den kan anvendes sikkert (fx maksimal  

 hastighed for visse roterende dele, maksimal diameter for værktøj, der kan  

 påmonteres, vægt osv.).
 Når en del af maskinen under brugen skal håndteres ved hjælp af hejse- og  

 løfteredskaber, skal dens vægt være angivet på maskinen på en tydelig,  

 holdbar og entydig måde.
 Det udskiftelige udstyr, der er omhandlet i bekendtgørelsens bilag VIII,  

 punkt 1.3., skal bære de samme angivelser.
1.7.4. Brugsanvisning - Gentagelse af de oplysninger, der er anført i forbindelse med mærkningen  

 bortset fra serienummeret (jf. 1.7.3.), evt. suppleret med angivelser, der  

 kan være af nytte for vedligeholdelsen (fx adressen på importør, reparatører  

 osv.), - om nødvendigt kan værktøjernes vigtigste kendetegn anbringes på  

 maskinen, - den foreskrevne anvendelse i henhold til punkt 1.1.2.c, - det eller de arbejdssteder, hvor operatørerne kan forventes at befinde  

 sig, - anvisninger, således at følgende operationer kan gennemføres uden fare:
- Igangsætning, - anvendelse, - håndtering, ved angivelse af maskinens vægt og dens forskellige dele,  

 når de jævnligt skal transporteres adskilt, - opstilling og installation, - montering og demontering, - indstilling, - vedligeholdelse (løbende vedligeholdelse og reparation), - evt. fornøden oplæring.
 Brugsanvisningen skal om fornødent indeholde oplysninger om begrænsninger  

 i brugen.
- Det energiækvivalente, A-vægtede lydtrykniveau på arbejdsstederne, når  

 det overstiger 70 dB(A); såfremt niveauet ligger under eller svarer til 70  

 dB(A), skal dette være anført, - den maksimale øjebliksværdi af det C-vægtede lydtryk på arbejdsstederne,  

 når det overstiger 63 Pa (130 dB i forhold til 20mPa), - lydeffektniveauet fra maskinen, når det energiækvivalente A-vægtede  

 lydtrykniveau på arbejdsstederne overstiger 85 dB(A).
 Når maskinen er meget stor, angives, i stedet for lydeffektniveauet, de  

 energiækvivalente lydtrykniveauer på nærmere angivne steder omkring maskinen.
 Når harmoniserede standarder ikke finder anvendelse, skal de akustiske  

 data måles ved hjælp af den bedst egnede målemetode, der er tilpasset den  

 pågældende maskine.
 Fabrikanten skal oplyse om maskinens funktionsvilkår under målingen samt  

 angive, hvilke metoder der er anvendt ved målingen.
Såfremt arbejdsstedet eller -stederne ikke er fastlagt eller ikke kan  

 fastlægges, skal lydtrykniveauet måles i en afstand af 1 m fra maskinens  

 overflade og i en højde af 1,60 m fra gulvet eller sokkelen.
Stedet for og  

 værdien af det maksimale lydtryk skal være angivet.
2. VÆSENTLIGE SIKKERHEDS- OG SUNDHEDSKRAV FOR VISSE  

 KATEGORIER AF MASKINER 2.1. Agroindustrielle maskiner Maskinen skal, når den er beregnet til tilberedning og behandling af  

 levnedsmidler (fx kogning, afkøling, opvarmning, vask, håndtering,  

 indpakning, oplagring, transport, distribution), være konstrueret og  

 fremstillet således, at risikoen for infektion, sygdom og smitte undgås, og  

 følgende hygiejnebestemmelser skal overholdes:
Brugsanvisning Ud over de i punkt 1 nævnte oplysninger skal brugsanvisningen indeholde  

 oplysninger om anbefalede rengørings-, desinficerings- og skyllemidler og  

 -metoder (ikke kun for de dele, som er let tilgængelige, men også i de  

 tilfælde, hvor en rengøring på stedet er nødvendig for de dele, hvortil  

 adgang er umulig eller frarådet, fx rørsystemer).
2.2. Bærbare maskiner Bærbare maskiner skal opfylde følgende væsentlige sikkerheds- og  

 sundhedskrav:
 - De skal afhængigt af type have en støtteoverflade af tilstrækkelig  

 størrelse og have et tilstrækkeligt antal gribe- og fastholdelsesanordninger,  

 der er korrekt dimensioneret og anbragt således, at maskinens stabilitet er  

 sikret på de af fabrikanten forventede anvendelsesvilkår.
- såfremt dette er teknisk umuligt, eller når der findes en selvstændig  

 startanordning i de tilfælde, hvor håndtagene ikke kan slippes i fuld  

 sikkerhed, skal de være forsynet med betjeningsanordninger til start og stop,  

 der er anbragt således, at de kan aktiveres, uden at operatøren skal slippe  

 gribeanordningerne, - de skal være konstrueret, fremstillet eller udstyret således, at risiko  

 for utilsigtet igangsætning og/eller fortsat funktion forhindres, når  

 operatøren har givet slip på gribeanordningerne.
Der skal træffes  

 kompenserende foranstaltninger, såfremt dette krav ikke er teknisk  

 gennemførligt, - den bærbare maskine skal være konstrueret og fremstillet således, at det  

 i nødsfald er muligt visuelt at kontrollere, om værktøjet er kommet ind i det  

 bearbejdede materiale.
Brugsanvisning Brugsanvisningen skal omfatte følgende oplysninger om de vibrationer, der  

 opstår i maskiner, der holdes og føres i hånden:
- den frekvensvægtede geometriske middelværdi af accelerationen, som  

 operatørens arme udsættes for, når den overstiger 2,5 m/s2, som fastlagt  

 efter de relevante afprøvningsregler.
Når accelerationen ikke overstiger 2,5  

 m/s2, skal dette være anført.
 Findes der ikke sådanne afprøvningsregler, skal fabrikanten angive, hvilke  

 målemetoder der er anvendt, og de vilkår, hvorunder målingerne er foretaget.
2.3. Maskiner til bearbejdning af træ o.l. materialer Maskiner til bearbejdning af træ, og maskiner der bearbejder materialer  

 med fysiske og teknologiske kendetegn, der svarer til træ, såsom kork, ben,  

 hård gummi, hård plast o.l. materialer, skal opfylde følgende væsentlige  

 sikkerheds- og sundhedskrav:
3. VÆSENTLIGE SIKKERHEDS- OG SUNDHEDSKRAV MED HENBLIK  

 PÅ FOREBYGGELSE AF DE SÆRLIGE RISICI, DER SKYLDES MASKINERS MOBILITET Maskiner, der frembyder risici som følge af deres mobilitet, skal være  

 konstrueret og fremstillet på en sådan måde, at de opfylder nedenstående  

 krav.
 Der foreligger altid risici som følge af mobilitet i forbindelse med  

 maskiner, der er selvkørende eller som trækkes, skubbes eller transporteres  

 af en anden maskine eller af en traktor, og hvor arbejdet udføres på  

 arbejdsarealer og enten forudsætter mobilitet under arbejdet eller halv-  

 eller helkontinuerlig flytning mellem en række faste arbejdspunkter.
 Endvidere kan der foreligge risici som følge af mobilitet i forbindelse  

 med maskiner, der udfører arbejdet, uden at de selv flytter sig, men som kan  

 være forsynet med midler, der gør det let at flytte dem fra et sted til et  

 andet (maskiner med hjul, ruller, meder osv., eller maskiner, som er anbragt  

 på støtter, vogne osv.).
 Med henblik på at kontrollere, at havetraktorer og motorfræsere ikke  

 udsætter brugerne for uacceptable risici, skal fabrikanten eller dennes i  

 Fællesskabet etablerede repræsentant foretage relevante afprøvninger af hver  

 maskintype eller sørge for, at sådanne afprøvninger foretages.
3.1. Generelle bestemmelser 3.1.1. Definition Ved fører forstås en operatør, der har til opgave at forestå kørsel med en  

 maskine.
Føreren kan enten befinde sig på maskinen eller bevæge sig til fods  

 ved siden af maskinen eller fjernbetjene denne (ved hjælp af kabler, radio  

 mv.).
3.1.2. Belysning Ud over de forskrifter, der skal være opfyldt i henhold til færdselsloven,  

 love og forskrifter vedr. skibsfarten m.v., skal selvkørende maskiner, der er  

 fremstillet, så de kan anvendes på mørke steder, være udstyret med  

 belysningsanordninger, der er tilpasset det arbejde, der skal udføres.
3.1.3. Maskinens konstruktion med henblik på håndtering Ved håndtering af maskinen eller af dens enkeltdele må der ikke kunne  

 opstå farlige bevægelser eller risici, der skyldes manglende stabilitet, når  

 maskinen eller dens enkeltdele håndteres i overensstemmelse med fabrikantens  

 anvisninger.
3.2. Arbejdsplads 3.2.1. Førerpladsen Førerpladsen skal være udformet efter ergonomiske principper.
Hvor der er  

 indrettet yderligere førerpladser, skal alle pladser være udstyret med alle  

 nødvendige betjeningsanordninger.
Er der flere førerpladser, skal maskinen  

 være konstrueret på en sådan måde, at det kun er muligt at betjene en enkelt  

 af førerpladserne ad gangen undtagen i tilfælde af nødstop.
Der skal være  

 tilstrækkeligt udsyn fra førerpladsen, så føreren uden fare for sig selv  

 eller de udsatte personer kan manøvrere maskinen og dens redskaber ved normal  

 brug.
Om nødvendigt skal der anbringes passende anordninger, der kan afhjælpe  

 risici hidrørende fra manglende direkte udsyn.
 Maskinen skal være konstrueret og fremstillet på en sådan måde, at der fra  

 førerpladsen ikke er risiko for, at føreren og medkørende operatører  

 uforsætligt får kontakt med hjul og larvefødder.
 Førerpladsen skal være konstrueret og fremstillet på en sådan måde, at der  

 ikke opstår sundhedsfare som følge af udstødningsgas eller iltmangel.
Hvis dimensionerne tillader det, skal førerpladsen for kørende fører være  

 således udformet og fremstillet, at den kan udstyres med kabine.
Den skal i  

 så fald rumme en plads, hvor de for føreren og operatørerne nødvendige  

 instruktioner kan opbevares.
Førerpladsen skal være udstyret med en  

 hensigtsmæssig kabine, hvis der består en risiko for føreren, som skyldes  

 farlige omgivelser.
Hvis en maskine er udstyret med kabine, skal denne være konstrueret,  

 fremstillet og udstyret på en sådan måde, at føreren har gode arbejdsvilkår  

 og er beskyttet mod eksisterende risici (fx utilstrækkelig opvarmning og  

 udluftning, manglende udsyn, for meget støj, for voldsomme vibrationer,  

 faldende og indtrængende genstande, væltning osv.). Udgangen skal give  

 føreren mulighed for hurtigt at forlade kabinen.
Desuden skal der være  

 nødudgang i en anden retning end den normale udgang.
 Der skal ved fremstillingen af kabinen og dens indretning anvendes  

 ikke-brandbare materialer.
3.2.2. Sæder Førersædet på maskinen skal være således konstrueret, at føreren sidder  

 stabilt, og det skal være udformet ergonomisk hensigtsmæssigt.
Sædet skal være konstrueret på en sådan måde, at de vibrationer, der  

 overføres til føreren, begrænses så meget, som det med rimelighed er muligt.  

 Sædets forankring skal kunne modstå alle de belastninger, som den evt. kan  

 udsættes for, fx ved væltning.
Hvis der ikke er noget gulv under førerens  

 fødder, skal kabinen være udstyret med skridsikre fodstøtter.
 Hvis maskinen kan udstyres med førerværn mod væltning, skal sædet være  

 udstyret med sikkerhedssele eller tilsvarende anordning, der fastholder  

 føreren i sædet uden at forhindre de bevægelser, der er nødvendige for  

 styringen, eller de evt. bevægelser, der skyldes affjedringen.
3.2.3. Andre pladser Hvis det i brugsbetingelserne er forudset, at andre operatører end føreren  

 lejlighedsvis eller regelmæssigt transporteres med den pågældende maskine  

 eller arbejder herpå, skal der indrettes egnede pladser, som sikrer, at  

 transporten eller arbejdet kan finde sted uden risiko, herunder fare for, at  

 de pågældende falder af.
 Når arbejdsvilkårene tillader det, skal disse pladser udstyres med sæder.  

 Hvis førerpladsen skal udstyres med kabine, skal de andre pladser også  

 beskyttes mod de risici, som har begrundet beskyttelsen af førerpladsen.
3.3. Betjening 3.3.1. Betjeningsanordninger Føreren skal fra førerpladsen kunne betjene alle betjeningsanordninger,  

 som er nødvendige for, at maskinen kan fungere, bortset fra de funktioner,  

 hvis igangsætning kun kan ske uden fare ved hjælp af betjeningsanordninger,  

 der er anbragt et andet sted end ved førerpladsen.
Dette gælder navnlig for  

 andre arbejdspladser end førerpladsen, som betjenes af andre operatører end  

 føreren, eller hvis betjening kræver, at føreren forlader førerpladsen, for  

 at manøvreringen kan ske uden fare.
 Hvor der forefindes pedaler, skal disse være konstrueret, fremstillet og  

 anbragt således, at de kan betjenes af en fører på en sikker måde og med  

 minimal risiko for forveksling; de skal have en skridsikker overflade og skal  

 let kunne rengøres.
 Hvis styringsanordningernes betjening kan frembyde fare, fx farlige  

 bevægelser, skal de gå tilbage i neutral stilling, så snart operatøren  

 slipper dem, undtagen hvor det drejer sig om styringsanordninger, som har  

 flere forud fastlagte stillinger.
 For maskiner på hjul skal styringsmekanismen være konstrueret og  

 fremstillet på en sådan måde, at virkningen af pludselige bevægelser i rattet  

 eller styringsanordningen, som skyldes stød på styrehjulene, mindskes.
 Anordninger til betjening af differentialespærre skal være konstrueret og  

 anbragt på en sådan måde, at differentialespærret kan sættes ud af funktion,  

 mens maskinen er i bevægelse.
 Sidste punktum i punkt 1.2.2. finder ikke anvendelse på  

 mobilitetsfunktionen.
3.3.2. Igangsætning/kørsel Selvkørende maskiner med kørende fører skal være forsynet med en  

 anordning, der gør det vanskeligt for uberettigede personer at sætte motoren  

 i gang.
 Styret kørsel med en selvkørende maskine med kørende fører må kun kunne  

 foretages, hvis føreren befinder sig ved betjeningspulten.
 Når en maskine under arbejdet skal være udstyret med anordninger, der  

 rager ud over dens normale fritrumsprofil (fx stabilisatorer, bomme o.l.),  

 skal føreren have mulighed for inden kørslen på en enkel måde at kontrollere,  

 at de pågældende anordninger er i en bestemt stilling, der tillader sikker  

 kørsel.
 Det samme gælder alle anordninger, som skal befinde sig i en bestemt  

 stilling, evt. være fastlåst, for at kørslen kan være sikker.
 Når det er teknisk og økonomisk muligt, skal kørsel med en maskine være  

 betinget af korrekt indstilling af ovennævnte anordninger.
 Der må ikke kunne ske kørsel ved igangsætning af motoren.
3.3.3. Standsning af kørsel Ud over de forskrifter, der skal være opfyldt ved kørsel på offentlig vej,  

 skal selvkørende maskiner samt påhængskøretøjer hertil opfylde sådanne krav  

 med hensyn til nedbremsning, standsning, bremsning og stilstand, at det  

 tilsikres, at maskinerne kan anvendes og betjenes på en sikkerhedsmæssig  

 forsvarlig måde under de af fabrikanten fastsatte vilkår med hensyn til  

 drift, belastning, hastighed samt underlagets beskaffenhed og hældning, som  

 svarer til forhold, hvorunder der normalt arbejdes.
Nedbremsning og standsning af selvkørende maskiner skal kunne ske ved, at  

 føreren anvender en central betjeningsanordning.
Hvor sikkerheden kræver det,  

 skal en nødbetjeningsanordning, som betjenes fuldstændig uafhængigt og er let  

 at nå, gøre det muligt at nedbremse og standse maskinen, hvis den centrale  

 betjeningsanordning svigter, eller hvis energitilførslen til aktivering af  

 den centrale betjeningsanordning er afbrudt.
Hvis sikkerheden kræver det, skal det ved hjælp af en parkeringsanordning  

 tilsikres, at maskinen forbliver standset.
Denne anordning kan være en af de  

 anordninger, der er omhandlet i andet afsnit i pkt. 3.3.3. på betingelse af,  

 at den er rent mekanisk styret.
 En fjernstyret maskine skal være konstrueret og fremstillet, så den  

 automatisk standser, hvis føreren mister kontrollen over den.
 Punkt 1.2.4. finder ikke anvendelse på kørselsfunktionen.
3.3.4. Kørsel med maskiner med gående fører Kørsel med en selvkørende maskine med gående fører må kun kunne foretages,  

 hvis føreren hele tiden holder den tilsvarende styreanordning i den  

 pågældende stilling.
Især må der ikke kunne ske kørsel ved igangsætning af  

 motoren.
 Betjeningssystemer på maskiner med gående fører skal være konstrueret på  

 en sådan måde, at risici i forbindelse med, at maskinen uventet kører henimod  

 føreren, reduceres til et minimum, herunder navnlig risici for:
 Endvidere skal maskinens normale kørselshastighed kunne tilpasses førerens  

 gåhastighed.
Kan der monteres roterende udstyr på en maskine, må dette udstyr ikke  

 kunne aktiveres, når maskinen er i bakgear, medmindre maskinen kører, fordi  

 udstyret bevæges.
I så fald er det tilstrækkeligt, at hastigheden ved  

 baglænskørsel ikke kan udgøre nogen fare for føreren.
3.3.5. Svigt i betjeningskredsløbet Er maskinen indrettet med servostyring, må svigt i tilførslen til denne  

 ikke kunne forhindre, at maskinen kan styres, så den kan standses.
3.4. Beskyttelsesforanstaltninger mod mekaniske risici 3.4.1. Risici i forbindelse med utilsigtede bevægelser Når en del af en maskine er blevet standset, må det sikres, at dens  

 tilbageløb fra den stilling, hvori den er blevet standset, uanset årsagen til  

 standsningen og uden at betjeningsanordningerne påvirkes, ikke skaber fare  

 for udsatte personer.
 Maskinen skal være konstrueret, fremstillet og i givet fald monteret på  

 sin mobile støtte på en sådan måde, at ukontrollerede svingninger i dens  

 tyngdepunkt, når den flyttes, hverken påvirker stabiliteten eller giver en  

 for stor belastning af chassiset.
3.4.2. Risiko for brud under brug Maskindele, som roterer med stor hastighed, og hvori der uanset de trufne  

 foranstaltninger fortsat kan opstå sprængning eller brud, skal monteres og  

 afskærmes på en sådan måde, at brudstykker af dem tilbageholdes, eller, når  

 dette ikke er muligt, på en sådan måde, at de ikke spredes i retning af  

 førerpladsen eller arbejdspladserne.
3.4.3. Risici i forbindelse med væltning Er der risiko for, at en selvkørende maskine med kørende fører og evt.  

 kørende operatører kan vælte, skal maskinen være konstrueret til og forsynet  

 med forankringspunkter, så den kan udstyres med førerværn mod væltning  

 (ROPS).
 Dette førerværn skal i tilfælde af væltning sikre den kørende fører, og  

 evt. de kørende operatører, et passende deformationsvolumen (DLV).
 Med henblik på at kontrollere, at førerværnet opfylder kravene i 2.  

 afsnit, skal fabrikanten eller dennes i Fællesskabet etablerede repræsentant  

 foretage relevante afprøvninger af hver førerværnstype eller sørge for, at  

 sådanne afprøvninger foretages.
 Endvidere skal følgende maskiner til jordarbejde med en effekt på over 15  

 kW være forsynet med et førerværn til sikring af føreren i tilfælde af  

 væltning:
- Læssemaskiner på bælter eller hjul, - grave-læssemaskiner, - traktorer på bælter eller hjul, - selvlæssende eller ikke-selvlæssende scrapere, - vejhøvle, - forhjulstrukne dumpere.
3.4.4. Risici i forbindelse med nedfaldende genstande Hvis der ved anvendelse af en maskine med kørende fører og evt. kørende  

 operatører er fare for nedfaldende genstande eller materialer, skal maskinen,  

 hvis dens dimensioner muliggør det, være konstrueret til og forsynet med  

 forankringspunkter, så den kan udstyres med førerværn mod denne fare (FOPS).
 Dersom der falder genstande eller materialer ned, skal dette førerværn  

 garantere et passende deformationsvolumen (DLV) for den kørende fører og evt.  

 de kørende operatører.
 Med henblik på at kontrollere, at førerværnet opfylder kravene i 2.  

 afsnit, skal fabrikanten eller dennes i Fællesskabet etablerede repræsentant  

 foretage relevante afprøvninger af hver førerværnstype eller sørge for, at  

 sådanne afprøvninger foretages.
3.4.5. Risici i forbindelse med adgangsveje Anordninger, hvori man kan holde sig fast og støtte sig, skal være  

 konstrueret, fremstillet og anbragt på en sådan måde, at operatørerne  

 instinktivt anvender dem og ikke betjeningsanordningerne.
3.4.6 Risici i forbindelse med koblingsanordningerne Maskiner, der anvendes til at trække, eller som er beregnet til at blive  

 trukket, skal være udstyret med koblingsanordninger, der er konstrueret,  

 fremstillet og anbragt på en sådan måde, at til- og frakobling kan ske let og  

 sikkert, og at der ikke ved et uheld sker frakobling under brugen.
 I det omfang belastningen fra trækstangen kræver det, skal disse maskiner  

 udstyres med et støtteben, hvis fodplade er tilpasset belastningen og  

 underlaget.
3.4.7. Risici i forbindelse med kraftoverførsel mellem den selvkørende  

 maskine (eller traktoren) og den tilkoblede maskine Kraftoverføringsaksler mellem en selvkørende maskine (el. en traktor) og  

 en tilkoblet maskines første faste akselleje skal være afskærmet både ved den  

 selvkørende maskine og ved den tilkoblede maskine i hele akslens og dens  

 kardanleds længde.
 På den selvkørende maskine eller traktoren skal det kraftudtag, hvortil  

 kraftoverføringsakslen er fastspændt, være beskyttet enten af en afskærmning,  

 der er fastgjort til den selvkørende maskine (el. traktoren), eller af  

 anordninger, som sikrer tilsvarende beskyttelse.
 På den maskine, der trækkes, skal kraftudtaget være lukket inde i en  

 afskærmning, der er fastgjort på maskinen.
Der må ved kraftoverføringsaksler kun forefindes en momentbegrænser eller  

 friløbskobling på den tilkoblede maskines side.
Det skal i så fald angives på  

 kraftoverføringsakslen, hvor monteringen skal ske.
 Enhver maskine, der trækkes, og hvis funktion forudsætter, at der  

 forefindes en kraftoverføringsaksel, som forbinder den med en selvkørende  

 maskine eller en traktor, skal have et tilkoblingssystem for denne aksel, der  

 er således indrettet, at akslen og dens beskyttelsesanordning ikke beskadiges  

 ved kontakt med underlaget eller med en del af maskinen, når maskinen er  

 frakoblet.
 Beskyttelsesanordningens ydre dele skal være konstrueret, fremstillet og  

 anbragt på en sådan måde, at de ikke kan dreje rundt sammen med  

 kraftoverføringsakslen.
 Beskyttelsesanordningen skal dække akslen hen til enderne af gaflerne i  

 forbindelse med enkeltkardanled og mindst indtil midten af det eller de ydre  

 led i forbindelse med såkaldte vidvinkelled.
 Hvis fabrikanten har anbragt adgang til arbejdspladserne nær ved  

 kraftoverføringsakslen, skal han forhindre, at de beskyttelsesanordninger for  

 disse aksler, der er beskrevet i sjette afsnit i pkt. 3.4.7., kan benyttes  

 som trinbræt, medmindre de er konstrueret og fremstillet med henblik herpå.
3.4.8. Risici i forbindelse med bevægelige kraftoverføringsdele Som undtagelse fra punkt 1.3.8.A skal aftagelige afskærmninger af de  

 bevægelige dele i motorrummet i forbindelse med forbrændingsmotorer ikke  

 nødvendigvis være forsynet med aflåsningsanordning, hvis de kun kan åbnes ved  

 hjælp af værktøj eller nøgle eller ved betjening af en anordning, der er  

 anbragt på førerpladsen, for så vidt denne er anbragt i en fuldstændig lukket  

 kabine med aflåselig adgang.
3.5. Foranstaltninger til beskyttelse mod andre risici 3.5.1. Risici i forbindelse med elektrisk energi Akkumulatorkassen skal være fremstillet og anbragt og akkumulatoren  

 monteret på en sådan måde, at udslyngning af elektrolyt på operatøren så vidt  

 muligt er forhindret, også i tilfælde af væltning, og at det er forhindret,  

 at der dannes dampe på de steder, hvor operatørerne befinder sig.
 Maskinen skal være konstrueret og fremstillet, således at akkumulatoren  

 kan frakobles ved hjælp af en let tilgængelig anordning til dette formål.
3.5.2. Brandfare Afhængigt af de risici, fabrikanten har forudset i forbindelse med  

 anvendelsen, skal maskinen, såfremt dens dimensioner gør det muligt:
- Enten give mulighed for anbringelse af lettilgængelige ildslukkere, - eller være forsynet med slukningssystemer, der er en integreret del af  

 maskinen.
 3.5.3. Risici i forbindelse med emission af støv, gasser mv.
 Når der består en sådan fare, kan det udstyr til opsamling, som kræves i  

 henhold til punkt 1.5.13., erstattes med andre metoder, fx neutralisering ved  

 hjælp af sprinkling.
 Punkt 1.5.13., 2. og 3. afsnit, finder ikke anvendelse, når maskinens  

 vigtigste funktion er udsprøjtning af produkter.
3.6. Informationer 3.6.1. Signal- og varslingsanordninger Maskinerne skal være forsynet med varslingsanordninger og skilte med  

 instruks om anvendelse, indstilling og vedligeholdelse, hvor dette er  

 nødvendigt for at sikre udsatte personers sikkerhed og sundhed.
De pågældende  

 anordninger og skilte skal være udvalgt, udformet og fremstillet på en sådan  

 måde, at de er tydelige og holdbare.
 Ud over de krav, der skal være opfyldt ved kørsel på offentlig vej, skal  

 mobile maskiner med kørende fører være udstyret med følgende:
- Et akustisk signalapparat, som kan advare udsatte personer, - et lyssignalsystem, såsom stoplygter, baklygter, roterende blinklys, der  

 svarer til de forudsete brugsvilkår.
Sidstnævnte krav gælder dog ikke for  

 maskiner, som udelukkende er beregnet til arbejde under jorden, og som ikke  

 er udstyret med elektrisk energi.
Er der under normal brug af fjernbetjente maskiner risiko for, at personer  

 udsættes for at blive klemt eller kørt over, skal sådanne maskiner være  

 forsynet med egnede signalanordninger, som advarer om maskinens bevægelser,  

 eller med midler til at beskytte de udsatte personer mod sådan fare.
Det  

 samme gælder for maskiner, hvis brug indebærer en systematisk gentagelse af  

 frem- og tilbagekørsel på samme akse, og hvor føreren ikke kan se direkte  

 bagud.
Det skal ved konstruktionen sikres, at der ikke kan ske uforsætlig  

 frakobling af signal- og varslingsanordninger.
I alle tilfælde, hvor dette er  

 af absolut betydning for sikkerheden, skal sådanne anordninger være forsynet  

 med et system til kontrol af deres funktion, så operatøren tydeligt kan se,  

 hvis de svigter.
 Hvis en maskines eller det tilkoblede udstyrs bevægelser indebærer en  

 særlig risiko, skal maskinen af hensyn til sikkerheden for de personer, som  

 er nødt til at være i nærheden af den, være forsynet med et skilt, der kan  

 læses på tilstrækkelig lang afstand med en advarsel om, at det er forbundet  

 med fare at komme i nærheden af den under arbejdet.
3.6.2. Mærkning Mindsteangivelserne i punkt 1.7.3. suppleres med følgende:
- Normal effekt udtrykt i kW, - vægt, i den udformning, maskinen normalt har, udtrykt i kg, og i givet  

 fald:
- Største tilladte træk efter fabrikantens beregning i koblingskrogen,  

 udtrykt i N, - største tilladte lodret belastning efter fabrikantens beregning på  

 koblingskrogen, udtrykt i N.
3.6.3. Brugsanvisning Ud over mindsteangivelserne i punkt 1.7.4. skal brugsanvisningen indeholde  

 følgende angivelser:
- Den frekvensvægtede geometriske middelværdi af accelerationen, som  

 operatørens arme udsættes for, hvis den overstiger 2,5 m/s2; hvis denne værdi  

 er mindre end eller lig med 2,5 m/s2, skal dette være anført, - den frekvensvægtede geometriske middelværdi af accelerationen, som  

 operatørens krop (ben eller sæde) udsættes for, hvis den overstiger 0,5 m/s2;  

 hvis denne værdi er mindre end eller lig med 0,5 m/s2, skal dette være  

 anført.
Når harmoniserede standarder ikke finder anvendelse, skal  

 vibrationsdataene måles under anvendelse af den mest egnede målemetode, der  

 er tilpasset maskinen.
Fabrikanten skal angive funktionsvilkårene for  

 maskinen under målingen, og hvilke metoder der er anvendt ved målingerne, 4. VÆSENTLIGE SIKKERHEDS- OG SUNDHEDSKRAV TIL  

 IMØDEGÅELSE AF SÆRLIGE RISICI I FORBINDELSE MED EN HEJSE- OG LØFTEOPERATION Maskiner, som indebærer fare i forbindelse med hejse- og løfteoperationer,  

 herunder især fare for at byrden falder ned, støder imod noget, eller at  

 maskinen vælter på grund af håndtering af byrden, skal være konstrueret og  

 fremstillet på en sådan måde, at de opfylder nedenstående krav.
Disse risici foreligger bl.a. for maskiner, der er beregnet til at flytte  

 en byrde med niveauændring under flytningen.
Denne byrde kan bestå af ting,  

 materialer eller varer.
4.1. Generelle bemærkninger 4.1.1. Definitioner komponenter eller udstyr, der ikke er forbundet med maskinen, og som er  

 anbragt mellem maskinen og byrden, eller på byrden, så denne kan anhugges.
hejsetilbehør, som er beregnet til fremstilling eller anvendelse af en  

 tovstrop, fx øjebolte, sjækler, ringe, opkortningskroge mv., byrde, som under hele flytningen styres langs faste eller bevægelige styr,  

 hvis position bestemmes af faste punkter, det beregnede forhold mellem den af fabrikanten garanterede belastning,  

 indtil hvilken et udstyr, et tilbehør eller en maskine er i stand til at bære  

 lasten, og den maksimale tilladte arbejdsbelastning, som er anført på  

 henholdsvis udstyret, tilbehøret eller maskinen, det beregnede forhold mellem den belastning, der anvendes ved statiske  

 eller dynamiske prøver af et udstyr, et tilbehør eller en maskine, og den  

 maksimale tilladte arbejdsbelastning, som er anført på henholdsvis udstyret,  

 tilbehøret eller maskinen.
prøve, som består i, at maskinen eller hejse- og løftetilbehøret  

 undersøges og derefter påvirkes med en kraft, der er lig med den maksimale  

 tilladte arbejdsbelastning multipliceret med koefficienten for den relevante  

 statiske prøve, hvorefter maskinen eller hejse- og løftetilbehøret på ny  

 undersøges for at kontrollere, at der ikke er sket nogen skade, prøve, som består i at afprøve maskinen i alle mulige opstillinger med den  

 maksimale tilladte arbejdsbelastning under hensyntagen til maskinens  

 dynamiske funktion, for at kontrollere, at maskinen og sikkerhedselementerne  

 virker, som de skal.
4.1.2. Beskyttelsesforanstaltninger mod mekaniske risici 4.1.2.1. Risici i forbindelse med manglende stabilitet Maskinerne skal være konstrueret og fremstillet således, at den i punkt  

 1.3.1. krævede stabilitet er sikret, når de er i drift og ude af drift,  

 herunder i alle transport-, monterings- og afmonteringsfaserne, under  

 forudsigelige svigt og ligeledes under prøverne, når disse udføres i  

 overensstemmelse med brugsanvisningen.
 Med henblik herpå skal fabrikanten eller dennes i Fællesskabet etablerede  

 repræsentant anvende de relevante kontrolmetoder; for så vidt angår navnlig  

 selvkørende industritrucks med en løftehøjde på over 1,80 m skal fabrikanten  

 eller dennes i Fælleskabet etablerede repræsentant, foretage en  

 stabilitetsprøvning på et prøvningsplan eller en lignende afprøvning af hver  

 trucktype eller sørge for, at en sådan afprøvning foretages.
4.1.2.2. Styre- og køreskinner Maskinerne skal have anordninger, der virker på styre- og køreskinnerne  

 for at forhindre afsporing.
I tilfælde af afsporing til trods for sådanne  

 anordninger, eller i tilfælde af en styre- eller køreanordnings svigt, skal  

 der imidlertid være anordninger, som forhindrer, at udstyr, komponenter eller  

 byrden falder ned, eller at maskinen vælter.
4.1.2.3. Mekanisk modstand Maskiner, hejse- og løftetilbehør samt løse enkeltdele skal kunne modstå  

 de belastninger, som de udsættes for under arbejdet, og i givet fald uden for  

 arbejdet, på de af fabrikanten fastsatte vilkår for opstilling og brug og i  

 alle stillinger i forbindelse hermed under hensyntagen til klimatiske  

 påvirkninger og påvirkninger fra personer.
Dette krav skal også være opfyldt  

 under transport, montering og afmontering.
 Maskiner samt hejse- og løftetilbehør skal være konstrueret og fremstillet  

 på en sådan måde, at svigt på grund af træthed og slitage undgås under hensyn  

 til de pågældende anvendelsesformål.
Der skal ved valget af materialer tages hensyn til de brugsvilkår, som  

 fabrikanten har fastlagt, bl.a. med hensyn til korrosion, slitage, stød,  

 koldskørhed og ældning.
Maskiner samt hejse- og løftetilbehør hertil skal  

 være konstrueret og fremstillet på en sådan måde, at de uden permanent  

 deformation eller tydelige mangler kan modstå overbelastning i forbindelse  

 med statiske belastningsprøver.
Ved beregningen anvendes værdierne for den  

 statiske prøvekoefficient, som vælges ud fra det kriterium, at  

 sikkerhedsniveauet skal være passende; koefficienten vil normalt have  

 følgende værdier:
Maskinerne skal være konstrueret og fremstillet på en sådan måde, at de  

 uden svigt kan modstå de dynamiske prøver udført med den maksimale tilladte  

 arbejdsbelastning multipliceret med den dynamiske prøvekoefficient.
Denne  

 koefficient vælges ud fra det kriterium, at sikkerhedsniveauet skal være  

 passende; den vil normalt være lig 1,1.
De dynamiske prøver skal udføres på maskinen umiddelbart før  

 ibrugtagningen under normale brugsvilkår.
De udføres normalt med de af  

 fabrikanten fastsatte vejledende hastigheder.
Såfremt maskinens  

 betjeningssystem åbner mulighed for flere samtidige bevægelser (fx rotation  

 og flytning af lasten), bør prøven udføres under de ugunstigste vilkår, dvs.  

 normalt derved, at bevægelserne kombineres.
4.1.2.4. Tovskiver, tromler, kæder og tove Tovenes eller kædernes dimensioner skal passe sammen med de tovskivers,  

 tromlers og rullers diametre, hvorpå de anvendes.
 Tromler og ruller skal være konstrueret, fremstillet og opstillet således,  

 at tove eller kæder kan oprulles uden at blive afsporet.
 Tove, som anvendes direkte til løft eller understøttelse af byrden, må  

 ikke omfatte splejsninger, bortset fra i enderne (splejsninger kan tillades i  

 installationer, som allerede ved konstruktionen er beregnet til at skulle  

 ændres regelmæssigt, afhængigt af brug).
 Sikkerhedskoefficienten for tovet og tovbefæstigelsen vælges ud fra det  

 kriterium, at sikkerhedsniveauet skal være passende; den vil normalt være lig  

 5.
 Sikkerhedskoefficienten for løftekæder vælges ud fra det kriterium, at  

 sikkerhedsniveauet skal være passende; den vil normalt være lig 4.
 Med henblik på at kontrollere, at sikkerhedskoefficienten er passende,  

 skal fabrikanten eller dennes i Fællesskabet etablerede repræsentant foretage  

 de relevante afprøvninger af hver type kæde eller tov, som anvendes direkte  

 til at hejse eller løfte byrden, og af hver type tovbefæstigelse, eller sørge  

 for, at sådanne afprøvninger foretages.
4.1.2.5. Anhugningsgrej Anhugningsgrej skal være dimensionerede, så der tages hensyn til forhold  

 som træthed og ældning, under hensyn til en anvendelseshyppighed, der er i  

 overensstemmelse med den forventede levetid på de brugsvilkår, der gælder for  

 de pågældende anvendelsesformål.
 Derudover gælder følgende:
 Der må ikke være knuder, splejsninger eller samlinger på fibertove eller  

 stropper bortset fra enden af stroppen - dette gælder dog ikke endeløse  

 stropper.
4.1.2.6. Styring af bevægelser Indretninger til styring af maskinens bevægelser skal virke på en sådan  

 måde, at maskinen fastholdes i en sikker position.
 4.1.2.7. Risici i forbindelse med byrder, der håndteres.
 Førerpladsen på maskiner skal være således anbragt, at føreren har  

 maksimalt udsyn over de dele, der er i bevægelse, og således kan undgå mulige  

 sammenstød med personer eller materiel eller andre maskiner, der kan arbejde  

 på samme tid, og som vil kunne frembyde en fare.
 Maskiner med styret byrde, som er fast installeret, skal være konstrueret  

 og fremstillet med henblik på at forhindre, at udsatte personer rammes af  

 byrden eller kontravægte.
4.1.2.8. Risici i forbindelse med lynnedslag Når maskinerne kan være udsat for lynnedslag under deres brug, skal de  

 være udstyret med en lynafleder med jordforbindelse.
4.2. Særlige væsentlige krav for materiel, som bevæges ved anden  

 energi end den menneskelige kraft 4.2.1. Bejeningsanordninger 4.2.1.1. Førerpladsen Kravene i punkt 3.2.1. finder ligeledes anvendelse på ikke-mobile  

 maskiner.
4.2.1.2. Sæder Kravene i punkt 3.2.2., 1. og 2. afsnit, samt i punkt 3.2.3. finder  

 ligeledes anvendelse på ikke-mobile maskiner.
4.2.1.3. Anordning til styring af bevægelser Anordningerne til styring af maskinens eller udstyrets bevægelser skal  

 vende tilbage i neutral stilling, så snart operatøren slipper dem.
For de  

 delvise eller totale bevægelser, hvor der ikke er fare for, at byrden eller  

 maskinen kan støde imod noget, kan de nævnte anordninger imidlertid erstattes  

 af styreanordninger, der muliggør bevægelser med automatisk standsning på  

 forud fastsatte niveauer, uden at operatøren fortsat påvirker disse  

 anordninger.
4.2.1.4. Sikring mod overbelastning Maskiner med en maksimal arbejdsbelastning på mindst 1000 kg, eller hvis  

 væltningsmoment mindst svarer til 40.000 Nm, skal være udstyret med  

 anordninger, der advarer føreren og forhindrer farlige bevægelser af byrder i  

 tilfælde af:
- Overbelastning af maskinerne, - enten på grund af overlast, - eller på grund af overskridelse af momenterne, som følge af denne  

 overlast, - overskridelse af de momenter, der kan medføre væltning, fx på grund af  

 overlast.
4.2.2. Anlæg, der styres ved tove Bæretove, træktove eller bære-træktove skal holdes stramme ved hjælp af  

 kontravægte eller en anordning, der sikrer vedvarende opstramning.
4.2.3. Risici for udsatte personer.
Adgangsveje til arbejdspladsen  

 eller betjeningssteder Maskiner med styret byrde og maskiner, hvis understøtning for lasten  

 følger en nøje fastlagt bane, skal være udstyret med anordninger, der  

 hindrer, at de udsatte personer kan falde ned eller på anden måde kan komme  

 til skade.
 Maskiner, der betjener fastlagte niveauer, og hvor operatøren kan opholde  

 sig på det lad, hvor byrden anbringes, for at placere eller fastgøre denne,  

 skal være konstrueret og fremstillet således, at ladet ikke utilsigtet kan  

 forrykke sig, navnlig under på- eller aflæsning.
4.2.4. Brugsegnethed Fabrikanten eller dennes i Fællesskabet etablerede repræsentant skal ved  

 markedsføringen, eller når maskinerne og anhugningsgrejet tages i brug første  

 gang, sikre sig gennem passende foranstaltninger, som han enten selv træffer  

 eller sørger for bliver truffet, at maskiner og anhugningsgrej, der er rede  

 til at blive taget i brug, hvad enten betjeningen er manuel eller mekanisk,  

 kan udføre de påtænkte funktioner med fuld sikkerhed.
De pågældende  

 foranstaltninger skal tage hensyn til maskinernes statiske og dynamiske  

 aspekter.
Når maskinerne ikke kan færdigmonteres i fabrikantens eller hans i  

 Fællesskabet etablerede repræsentants lokaler, skal passende foranstaltninger  

 træffes på brugsstedet.
I modsat fald kan de træffes enten i fabrikantens  

 lokaler eller på brugsstedet.
4.3 Mærkning 4.3.1. Kæder og tove Enhver løftekæde, tov eller -strop, der ikke er en del af et hele, skal  

 være forsynet med et mærke, eller såfremt en sådan mærkning ikke er mulig, en  

 plade eller en ring, som ikke kan fjernes, og som skal indeholde oplysninger  

 om fabrikanten eller dennes i Fællesskabet etablerede repræsentant samt  

 henvise til tilhørende attest.
 Attesten skal indeholde de oplysninger, der kræves i de harmoniserede  

 standarder, eller i givet fald mindst følgende oplysninger:
- Navnet på fabrikanten eller dennes i Fællesskabet etablerede  

 repræsentant, - fabrikantens eller repræsentantens adresse i Fællesskabet, - en beskrivelse af kæden eller tovet for så vidt angår:
- Nominelle dimensioner, - konstruktion - fremstillingsmateriale, - enhver specialmetalbehandling, som materiellet har gennemgået, - i tilfælde af prøver, angivelse af den anvendte standard, - kædens eller tovets maksimale arbejdsbelastning.
Der kan angives et  

 værdiinterval afhængigt af brugen.
4.3.2. Tilbehør til hejse- og løftemateriel Ethvert tilbehør til hejse- og løftemateriel skal være mærket med følgende  

 oplysninger:
- Fabrikantens identifikationsmærke, - identificering af materialet (fx international klasse), når den  

 oplysning er nødvendig for, at dimensionerne kan blive indbyrdes forenelige, - angivelse af den maksimalt tilladte arbejdsbelastning, - CE-mærket.
 For andet løftetilbehør, herunder komponenter som tove og reb, hvorpå  

 mærkning er fysisk umulig, skal de i første afsnit omhandlede oplysninger  

 være angivet på en plade eller en anden genstand, som er solidt fastgjort på  

 tilbehøret.
 Disse oplysninger skal være let læselige og anbragt på et sådant sted, at  

 de ikke forsvinder ved bearbejdning, slid osv. og ikke forringer tilbehørets  

 modstandsdygtighed.
4.3.3. Maskiner Enhver maskine skal ud over mindsteoplysninger i punkt 1.7.3. være  

 forsynet med oplysninger vedr. den nominelle byrde på en let læselig og  

 holdbar måde:
På maskiner, som er udstyret med en understøtning for lasten, hvis  

 dimensioner gør det muligt for personer at betræde den, og hvis bane  

 indebærer fare for fald, skal det klart og uudsletteligt være angivet, at det  

 er forbudt at hejse eller løfte personer.
Denne angivelse skal kunne ses fra  

 alle adgangssteder.
4.4. Brugsanvisning 4.4.1. Tilbehør til hejse- og løftemateriel Med ethvert tilbehør til hejse- og løftemateriel eller til ethvert  

 handelsmæssigt uopdeleligt parti hejse- og løftetilbehør skal der følge en  

 brugsanvisning, som mindst indeholder oplysninger om:
- De normale brugsvilkår, - oplysninger vedr. brug, opstilling og eftersyn, - begrænsninger med hensyn til hvordan materiellet må anvendes, navnlig  

 for tilbehør, som ikke kan opfylde punkt 4.1.2.6. e).
4.4.2. Maskiner Ud over oplysningerne i punkt 1.7.4. skal der i brugsanvisningen angives:
- I givet fald, en henvisning til belastningstabellen punkt 4.3.3. b), - reaktionskræfterne i understøtninger eller fundamenter og karakteristika  

 for spor- og køreskinner, - i givet fald, nødvendig ballast og angivelse af, hvordan ballasten skal  

 anbringes, 5. VÆSENTLIGE SIKKERHEDS- OG SUNDHEDSKRAV FOR MASKINER  

 BESTEMT TIL ARBEJDE UNDER JORDEN Maskiner, der er bestemt til arbejde under jorden, skal være konstrueret  

 og fremstillet på en sådan måde, at de opfylder nedenstående krav.
5.1. Risici som følge af manglende stabilitet Flytbare, hydraulisk drevne afstivninger skal konstrueres og fremstilles  

 på en sådan måde, at de bevarer den rigtige stilling, når de flyttes, og ikke  

 skrider ud, hverken inden eller mens de sættes under tryk, eller efter at  

 trykket er aflastet.
De skal være udstyret med forankringspunkter for de  

 enkelte hydrauliske grubeafstivningers topplade.
5.2. Bevægelsesfrihed Flytbare, hydraulisk drevne afstivninger må ikke hæmme de udsatte  

 personers bevægelsesfrihed.
5.3. Belysning Kravene i punkt 1.1.4., 3. afsnit, finder ikke anvendelse.
5.4. Betjeningsanordninger Betjeningsanordninger til acceleration og bremsning af maskiner, der kører  

 på skinner, skal betjenes manuelt.
Dog kan holdeanordningen  

 (dødemandsknappen) betjenes med foden.
 Betjeningsanordninger på flytbare, hydraulisk drevne afstivninger skal  

 være konstrueret og anbragt på en sådan måde, at operatørerne kan betjene dem  

 under flytningen, mens han er beskyttet af en afstivning, der er i funktion.  

 Betjeningsanordninger skal være beskyttet, så utilsigtet aktivering ikke kan  

 ske.
5.5. Standsning af kørsel Lokomotiver, der er beregnet til anvendelse under jorden, skal være  

 udstyret med en holdeanordning (dødemandsknap), som påvirker  

 betjeningskredsløbet for kørsel med maskinen.
5.6. Brandfare Andet led i punkt 3.5.2. er obligatorisk for maskiner, hvoraf dele er  

 meget let antændelige.
 Bremsesystemet for maskiner skal være konstrueret og fremstillet, så det  

 er gnistfrit og ikke kan forårsage brand.
 Maskiner med forbrændingsmotor må udelukkende være udstyret med en  

 forbrændingsmotor, som anvender et brændstof med lavt damptryk, og som  

 udelukker alle gnister af elektrisk oprindelse.
 5.7. Risici i forbindelse med emission af støv, gasser mv.
 Udstødningsgassen fra forbrændingsmotorer på maskiner må ikke bortledes  

 opad.
 6. Væsentlige sikkerheds- og sundhedskrav med henblik  

 på at undgå særlige risici ved personløft eller -flytning.
 Maskiner, der frembyder risici ved personløft eller -flytning skal være  

 konstrueret og fremstillet på en sådan måde, at de opfylder nedenstående  

 krav.
6.1. Generelle bemærkninger 6.1.1. Definition I dette punkt forstås ved stol (lad) det område, hvor personer, der skal  

 løftes, sænkes eller flyttes ved hjælp af dens bevægelse, tager plads.
6.1.2. Mekanisk bæreevne De i punkt 4 definerede sikkerhedskoefficienter er utilstrækkelige for  

 maskiner, der er bestemt til personløft eller -flytning, og de skal som  

 hovedregel fordobles.
Stolens (ladets) gulv skal være konstrueret og  

 fremstillet på en sådan måde, at areal og bæreevne svarer til det maksimale  

 antal personer og den maksimale tilladte arbejdsbelastning, som fabrikanten  

 har fastsat.
6.1.3. Sikring mod overbelastning af maskiner, som bevæges ved anden  

 energi end den menneskelige kraft Kravene i punkt 4.2.1.4. gælder uanset størrelsen af den maksimale  

 tilladte arbejdsbelastning.
Dette krav gælder ikke for maskiner, for hvilke  

 fabrikanten kan påvise, at der hverken er risiko for overbelastning eller  

 væltning.
6.2. Betjeningsanordninger 6.2.1. Når sikkerhedskrav ikke kræver andre løsninger:
 Stolen (ladet) skal som hovedregel være konstrueret og fremstillet på en  

 sådan måde, at de personer, der befinder sig der, har adgang til  

 betjeningsanordninger, der kan styre stolens (ladets) bevægelser i op- eller  

 nedadgående retning og en eventuel flytning af stolen (ladet) i forhold til  

 maskinen.
 Disse betjeningsanordninger skal være overordnet andre  

 betjeningsanordninger, der kan styre samme bevægelse, dog ikke  

 nødstopanordninger.
 Betjeningsanordningerne for disse bevægelser skal styres efter  

 dødemandsknapprincippet, dog ikke for maskiner, der betjener fastlagte  

 niveauer.
 6.2.2. Hvis en maskine til personløft eller -flytning kan flyttes  

 med stolen (ladet) i en anden position end hvileposition, skal maskinen være  

 konstrueret og fremstillet på en sådan måde, at den eller de personer, der  

 befinder sig i stolen (på ladet), kan imødegå de risici, der kan opstå som  

 følge af maskinens bevægelser.
 6.2.3. Maskiner til personløft eller -flytning skal være konstrueret,  

 fremstillet eller udstyret på en sådan måde, at der ikke opstår fare, hvis  

 stolen (ladet) bevæger sig med for høj hastighed.
6.3. Risiko for, at personer styrter ned fra stolen (ladet) 6.3.1. Hvis foranstaltningerne omhandlet i punkt 1.5.15. ikke er  

 tilstrækkelige, skal stolene (ladene) være forsynet med forankringspunkter,  

 som i antal passer til det antal personer, der kan befinde sig i stolen/på  

 ladet; de skal være tilstrækkeligt stærke til, at personlige værnemidler mod  

 fald kan fastgøres.
 6.3.2. Når der findes en adgangslem i gulvet eller i loftet eller  

 en sidedør, skal disse åbne sig i en sådan retning, at der ikke opstår risiko  

 for nedstyrtning ved utilsigtet åbning.
 6.3.3. Maskiner til personløft eller -flytning skal være  

 konstrueret og fremstillet således, at stolens (ladets) gulv ikke kan hælde  

 så meget, at der opstår fare for, at personerne i stolen (på ladet) styrter  

 ned, heller ikke under bevægelse.
 Gulvet skal være skridsikkert.
6.4. Risiko for nedstyrtning eller væltning af stolen (ladet) 6.4.1. Maskiner til personløft eller -flytning skal være  

 konstrueret og fremstillet således, at stolen (ladet) ikke kan styrte ned  

 eller vælte.
 6.4.2. Acceleration og opbremsning af stolen (ladet) eller den  

 bærende konstruktion, betjent af operatørerne eller udløst af en  

 sikkerhedsanordning, under overholdelse af den maksimale last og hastighed,  

 som fabrikanten har fastsat, må ikke skabe risiko for de udsatte personer.
6.5. Angivelser Når det er nødvendigt af sikkerhedshensyn, skal stolen (ladet) være  

 forsynet med de nødvendige relevante angivelser.
BILAG II UDFÆRDIGELSE AF EF-OVERENSSTEMMELSESERKLÆRING A.
Indhold af EF-overensstemmelseserklæringen for maskiner1), jf. § 12,  

 stk. 1 EF-overensstemmelseserklæringen skal indeholde følgende oplysninger:
- Navn og adresse på fabrikanten eller hans i Fællesskabet etablerede  

 repræsentant2), - beskrivelse af maskinen3), - de bestemmelser, som maskinen er i overensstemmelse med, - evt. navn og adresse på den udpegede prøvningsinstitution og nummer på  

 EF-typeattesten, - evt. navn og adresse på den udpegede prøvningsinstitution, der har fået  

 tilsendt dossieret i overensstemmelse med § 14, nr.1, - evt. navn og adresse på den udpegede prøvningsinstitution, der har  

 foretaget den i § 14, nr.2 omhandlede kontrol, - evt. henvisning til de harmoniserede standarder, - evt. de nationale standarder og tekniske specifikationer, der er blevet  

 benyttet, - identifikation af den underskriver, der har fået fuldmagt til at  

 forpligte fabrikanten eller dennes repræsentant.
B.
Model til erklæring fra fabrikanten eller hans i fællesskabet  

 etablerede repræsentant, jf. § 12, stk. 2 Den omhandlede erklæring fra fabrikanten skal indeholde følgende  

 oplysninger:
- Navn og adresse på fabrikanten eller dennes repræsentant, - beskrivelse af maskinen eller maskindelene, - i givet fald, navn og adresse på den udpegede prøvningsinstitution og  

 EF-typeattestnummeret, - i givet fald, navn og adresse på den udpegede prøvningsinstitution,  

 hvortil dokumentationen er fremsendt i henhold til § 14, nr. 1, - i givet fald, navn og adresse på den udpegede prøvningsinstitution, som  

 har foretaget den i § 14, nr. 2, omhandlede kontrol, - i givet fald, henvisning til de harmoniserede standarder, - forbud mod ibrugtagning, inden den maskine, hvori den skal inkorporeres,  

 er blevet erklæret i overenstemmelse med alle relevante bestemmelser, - identifikation af underskriveren.
C.
Indholdet af EF-overensstemmelseserklæringen for de  

 sikkerhedskomponenter, der markedsføres særskilt1), jf. § 12, stk. 3 EF-overensstemmelseserklæringen skal indeholde følgende oplysninger:
- Navn og adresse på fabrikanten eller hans i Fællesskabet etablerede  

 repræsentant2), - beskrivelse af sikkerhedskomponenten4), - den sikkerhedsfunktion, som komponenten skal opfylde, hvis dette ikke  

 tydeligt fremgår af beskrivelsen, - eventuelt navn og adresse på den udpegede institution og nummer på  

 EF-typeattesten, - eventuelt navn og adresse på den udpegede institution, der har fået  

 tilsendt sagens akter i overensstemmelse med § 14, nr. 2, og § 15, - eventuelt navn og adresse på den udpegede institution, der har foretaget  

 den i henhold til §§ 14-15 omhandlede kontrol, - eventuelt henvisning til harmoniserede standarder, - eventuelt de nationale standarder og tekniske specifikationer, der er  

 blevet benyttet, - identifikation af den underskriver, der har fået fuldmagt til at  

 forpligte fabrikanten eller dennes repræsentant.
---------------------------- BILAG III CE-MÆRKNING CE-overensstemmelsesmærkningen består af bogstaverne »CE« i  

 overensstemmelse med følgende model:
 Hvis »CE-mærkningen« formindskes eller forstørres, skal  

 modellens størrelsesforhold, som anført ovenfor, overholdes.
De forskellige dele, der indgår i »CE-mærkningen«, skal så vidt  

 muligt være af samme højde, og denne skal mindst være 5 mm.
Der kan undtages  

 fra denne mindstestørrelse i forbindelse med små maskiner.
BILAG IV MASKIN- OG SIKKERHEDSKOMPONENTTYPER, FOR HVILKE DEN I §§ 14 OG 15 OMHANDLEDE PROCEDURE SKAL ANVENDES A.
Maskiner 1. Rundsave (med enkelt klinge eller flere klinger)  

 til bearbejdning af træ og lignende eller til bearbejdning af kød og  

 lignende.
 1.1. Maskinsave, med værktøjet i fast stilling under arbejdet, med fast  

 bord med manuel fremføring af emnet eller med aftagelig tilførselsanordning.
 1.2. Maskinsave, med værktøjet i fast stilling under arbejdet, med  

 vippebord eller rullebord, med manuel fremføring.
 1.3. Maskinsave, med værktøjet i fast stilling under arbejdet, med  

 indbygget mekanisk tilførselsanordning for de emner, der skal saves, med  

 manuel ilægning eller udtagning.
 1.4. Maskinsave, med mobilt værktøj under arbejdet, med mekanisk  

 fremføring, med manuel ilægning eller udtagning.
 2. Afretter med manuel fremføring til bearbejdning af  

 træ.
 3. Tykkelseshøvle med manuel ilægning eller udtagning  

 til bearbejdning af træ.
 4. Båndsave med fast eller mobilt bord og båndsave med  

 rullebord og med manuel ilægning eller udtagning til bearbejdning af træ og  

 lignende eller til bearbejdning af kød og lignende.
 5. Kombinerede maskiner af den type, der er omhandlet  

 i punkt 1 til 4 samt punkt 7, til bearbejdning af træ og lignende materialer.
 6. Tappemaskiner med flere spindler, med manuel  

 fremføring, til bearbejdning af træ.
 7. Underfræsere, med manuel fremføring, til  

 bearbejdning af træ og lignende materialer.
 8. Håndkædesave, til bearbejdning af træ.
 9. Presser, herunder kantpresser, til koldbearbejdning  

 af metaller, med manuel ilægning eller udtagning, hvis bevægelige  

 arbejdselementer kan have en slaglængde på over 6 mm og en hastighed på over  

 30mm/s.
 10. Plastsprøjte- og plasttryk støbemaskiner med  

 manuel ifyldning eller udtagning.
 11. Gummisprøjte- og gummitryk støbemaskiner med  

 manuel ifyldning eller udtagning.
 12. Maskiner til udførelse af arbejde under jorden af  

 følgende typer:
- Skinnekørende maskiner; lokomotiver og bremsevogne, - hydraulisk drevne flytbare afstivninger, - forbrændingsmotorer bestemt til maskiner til udførelse af arbejde under  

 jorden.
 13. Renovationsvogne til husholdningsaffald med manuel  

 pålæsning, som omfatter en kompressionsanordning.
 14. Beskyttelsesanordninger og aftagelige  

 kraftoverføringsaksler, som beskrevet i bilag 1, punkt 3.4.7.
 15. Autoløftere.
 16. Personløftere med en lodret styrtrisiko på mere  

 end 3 m.
 17. Maskiner til fremstilling af pyrotekniske  

 artikler.
B.
Sikkerhedskomponenter 1. Elektriske føleanordninger til detektering af  

 personer (lysgitre, trædemåtter, elektromagnetiske detektorer).
 2. Styringsenheder, der varetager sikkerhedsfunktioner  

 for to-hånds styreanordninger.
 3. Flytbare, automatiske afskærmninger for de i punkt  

 9, 10 og 11 ovenfor omhandlede maskiner.
 4. Førerværn til beskyttelse ved væltning og stejling  

 (ROPS).
 5. Førerværn mod nedfaldende genstande (FOPS).
BILAG V EF-OVERENSSTEMMELSESERKLÆRING, TEKNISK DOKUMENTATION, JF. § 13 I dette bilag forstås ved »maskine« enten »maskine«,  

 som defineret i bilag VIII, punkt 1, eller »sikkerhedskomponent«,  

 som defineret i samme stykke.
 1. EF-overensstemmelseserklæringen er den procedure,  

 hvorved fabrikanten eller hans i Fællesskabet etablerede repræsentant  

 erklærer, at den maskine, som markedsføres, er i overensstemmelse med alle de  

 væsentlige sikkerheds- og sundhedskrav, som vedrører den.
 2. Undertegnelsen af EF-overensstemmelseserklæringen  

 giver fabrikanten eller dennes i Fællesskabet etablerede repræsentant ret til  

 at anbringe CE-mærket på maskinen.
 3. Inden fabrikanten eller dennes i Fællesskabet  

 etablerede repræsentant udfylder EF-overensstemmelseserklæringen, skal de  

 sikre sig og kunne garantere, at nedennævnte dokumentation er og forbliver  

 til rådighed i deres lokaler med henblik på evt. kontrol:
- En samletegning over maskinen samt diagrammer for styringskredsløbene, - detaljerede og komplette tegninger, ledsaget af beregningsbilag,  

 forsøgsresultater osv., der gør det muligt at kontrollere, at maskinen er i  

 overensstemmelse med de væsentlige sikkerheds- og sundhedskrav.
 - En liste over:
- De væsentlige krav i denne bekendtgørelse, - standarder, og øvrige tekniske specifikationer, som er blevet benyttet  

 ved konstruktionen af maskinen, - en beskrivelse af de løsninger, der er valgt for at forebygge de risici,  

 som maskinen frembyder, - såfremt fabrikanten ønsker det, enhver teknisk rapport eller attest fra  

 en kompetent prøvningsinstitution eller laboratorium1), - såfremt fabrikanten erklærer overensstemmelse med en harmoniseret  

 standard, hvorefter dette er krævet, enhver teknisk rapport, hvoraf fremgår  

 resultaterne af de prøvninger, der efter fabrikantens valg er udført enten af  

 ham selv eller af en kompetent prøvningsinstitution eller laboratorium1), - et eksemplar af brugsanvisningen for maskinen.
 Fabrikanten skal gennemføre de fornødne undersøgelser og afprøvninger af  

 maskindele og løsdele eller af hele maskinen for at fastslå, om den er  

 konstrueret og fremstillet således, at den kan samles og ibrugtages sikkert.
 Undladelse af fremlæggelse af dokumentation, efter at de kompetente  

 nationale myndigheder har fremsat en behørigt begrundet anmodning herom, kan  

 være en tilstrækkelig grund til, at der rejses tvivl om, hvorvidt der  

 foreligger overensstemmelse med bekendtgørelsens bestemmelser.
4. a) Den under punkt 3 ovenfor omhandlede  

 dokumentation skal ikke permanent foreligge materielt, men skal kunne samles  

 og stilles til rådighed inden for en tidsfrist, der står i rimeligt forhold  

 til dokumentationens omfang.
Den skal ikke omfatte detaljerede planer og  

 andre præcise oplysninger vedr. de underdele, der er anvendt ved  

 fremstillingen af maskinen, medmindre det er absolut nødvendigt at have  

 kendskab til disse for at kunne foretage kontrol af overensstemmelsen med de  

 væsentlige sikkerhedskrav.
--------------------------- BILAG VI EF-TYPEAFPRØVNING I dette bilag forstås ved »maskine« enten »maskine«,  

 som defineret i bilag VIII, punkt 1, eller »sikkerhedskomponent«,  

 som defineret i samme stykke.
 1. EF-typeafprøvning er den procedure, hvorved en  

 udpeget prøvningsinstitution konstaterer og attesterer, at et eksemplar af en  

 maskine opfylder de forskrifter i nærværende bekendtgørelse, som vedrører  

 den.
 2. Anmodning om EF-typeafprøvning indgives af  

 fabrikanten eller dennes i Fællesskabet etablerede repræsentant til en enkel  

 udpeget prøvningsinstitution, for et eksemplar af maskinen.
 Anmodningen omfatter:
- Fabrikantens eller dennes i Fællesskabet etablerede repræsentants navn  

 og adresse samt maskinernes fremstillingssted, - et teknisk dossier, som mindst består af:
- En samlet tegning over maskinen samt diagrammerne for  

 styringskredsløbene, - detaljerede og komplette tegninger, ledsaget af beregningsbilag,  

 forsøgsresultater osv., der gør det muligt at kontrollere, at maskinen er i  

 overensstemmelse med de væsentlige sikkerheds- og sundhedskrav, - en beskrivelse af de løsninger, der er valgt for at forebygge de risici,  

 som maskinen frembyder, samt en fortegnelse over de anvendte standarder, - et eksemplar af brugsanvisningen for maskinen, - ved seriefremstilling, de interne dispositioner, der vil blive truffet  

 for at sikre, at maskinerne er i overensstemmelse med bekendtgørelsens  

 bestemmelser.
 Den ledsages af en maskine, der er repræsentativ for den planlagte  

 produktion, eller i givet fald af oplysning om, hvor maskinen kan undersøges.
 Ovennævnte dokumentation skal ikke omfatte detaljerede planer og andre  

 præcise oplysninger vedr. de underdele, der er anvendt ved fremstillingen af  

 maskinerne, medmindre det er absolut nødvendigt at have kendskab til disse,  

 for at kunne foretage kontrol af overensstemmelse med de væsentlige  

 sikkerhedskrav.
 3. Den udpegede prøvningsinstitution foretager  

 EF-typeafprøvningen efter følgende retningslinier:
 - Den foretager en undersøgelse af det tekniske fremstillingsdossier for  

 at kontrollere, om det er fyldestgørende, og afprøver den fremstillede  

 maskine eller den maskine, der er stillet til rådighed.
 - Ved afprøvning af maskinen skal prøvningsinstitutionen:
4. Hvis maskinen opfylder de forskrifter, der vedrører  

 den, udarbejder prøvningsinstitutionen en EF-typeattest, som meddeles  

 ansøgeren.
Denne attest indeholder konklusionerne af afprøvningen, angiver de  

 betingelser, som evt. skal opfyldes, og omfatter de nødvendige beskrivelser  

 og tegninger til identificering af den godkendte maskine.
 Kommissionen, medlemsstaterne og de øvrige udpegede prøvningsinstitutioner  

 kan få en kopi af attesten, og efter begrundet anmodning en kopi af det  

 tekniske dossier og rapporterne vedr. de afprøvninger og forsøg, der er  

 udført.
5. Fabrikanten eller hans i Fællesskabet etablerede  

 repræsentant skal give den udpegede prøvningsinstitution oplysning om alle,  

 også mindre, ændringer, som han har foretaget eller overvejer at foretage på  

 den afprøvede maskine.
Den udpegede prøvningsinstitution undersøger disse  

 ændringer og meddeler fabrikanten eller dennes i Fællesskabet etablerede  

 repræsentant, om EF-typeattesten fortsat er gyldig.
6. Såfremt en prøvningsinstitution afslår at udstede  

 EF-typeattest, giver den de øvrige udpegede prøvningsinstitutioner meddelelse  

 herom.
Såfremt en prøvningsinstitution tilbagekalder en EF-typeattest,  

 underretter institutionen den medlemsstat, som har udpeget den, herom.  

 Medlemsstaten underretter de øvrige medlemsstater og Kommissionen med  

 angivelse af begrundelse for denne afgørelse.
 7. Sagsakter og korrespondance, vedr.  

 EF-typeafprøvningsprocedurerne, udformes på et af de officielle sprog i den  

 medlemsstat, hvor den udpegede prøvningsinstitution er etableret, eller på et  

 sprog, som medlemsstaten har godkendt.
BILAG VII MINIMUMSKRITERIER, SOM MEDLEMSSTATERNE SKAL IAGTTAGE VED UDPEGNINGEN AF PRØVNINGSINSTITUTIONERNE I dette bilag forstås ved »maskine« enten »maskine«,  

 som defineret i bilag VIII, punkt 1, eller »sikkerhedskomponent«,  

 som defineret i samme stykke.
1. Prøvningsinstitutionen, dens leder og det  

 personale, der skal udføre kontrolarbejdet, må hverken være konstruktør,  

 fabrikant, leverandør eller være beskæftiget med montage af materiellet eller  

 være nogle af de nævnte personers repræsentant.
De må hverken direkte eller  

 som repræsentant deltage i konstruktion, fabrikation, markedsføring eller  

 vedligeholdelse af disse maskiner.
Dette udelukker ikke muligheden for, at  

 der udveksles tekniske oplysninger mellem fabrikanten og  

 prøvningsinstitutionen.
 2. Prøvningsinstitutionen og dens personale, der skal  

 udføre kontrollen, skal udføre kontrolarbejdet med den størst mulige faglige  

 uafhængighed og den største, tekniske kompetence samt være uafhængig af  

 enhver form for pression og incitament, navnlig af finansiel art, som kan  

 påvirke deres bedømmelse eller resultaterne af deres kontrol, især fra  

 personer eller grupper af personer, der berøres af afprøvningsresultaterne.
3. Prøvningsinstitutionen skal råde over personale og  

 besidde de nødvendige midler for på fyldestgørende måde at udføre de tekniske  

 og administrative opgaver i forbindelse med gennemførelsen af kontrollen.
Den  

 skal ligeledes have adgang til det nødvendige materiel for at kunne foretage  

 særkontrol.
 4. Det personale, som skal foretage kontrollen, skal  

 have:
- En god teknisk og faglig uddannelse, - et tilstrækkeligt kendskab til forskrifterne vedr. den kontrol, det  

 udfører, og tilstrækkelig praktisk erfaring med hensyn til et sådant  

 kontrolarbejde, - den nødvendige færdighed i at udarbejde de attester, redegørelser og  

 rapporter, som indeholder resultaterne af den gennemførte kontrol.
5. Det personale, som skal foretage kontrollen, skal  

 sikres fuld uafhængighed.
Aflønningen af hver enkelt ansat må hverken være  

 afhængig af det antal kontrolfunktioner den pågældende udfører, eller af  

 resultaterne af denne kontrol.
 6. Prøvningsinstitutionen skal være ansvarsforsikret,  

 medmindre det civilretlige ansvar efter national ret dækkes af staten, eller  

 kontrollen gennemføres direkte af medlemsstaten.
 7. Prøvningsinstitutionens ansatte er undergivet den  

 med deres arbejde forbundne pligt til at iagttage tavshed om alt, hvad de får  

 kendskab til under udførelsen af deres arbejde (undtagen over for de  

 kompetente administrative myndigheder i den stat, hvor de udfører deres  

 arbejde) i forbindelse med denne bekendtgørelse eller enhver anden national  

 retsforskrift, udstedt i medfør af denne.
BILAG VIII OMRÅDET FOR KAPITEL 2 1. Definitioner 1.1. Ved »maskine« forstås i denne bekendtgørelse en række  

 indbyrdes forbundne dele eller anordninger, hvoraf mindst en er bevægelig,  

 samt tilhørende drivanordninger, styringskredsløb og energitilførselskredsløb  

 osv., der er samlet således, at de er indbyrdes forbundne med henblik på en  

 nærmere fastlagt anvendelse, navnlig forarbejdning, behandling, flytning og  

 emballering af et materiale.
 1.2. Som »maskine« betragtes desuden en samling af maskiner, som  

 for at opnå et bestemt resultat er anbragt og styret således, at de er  

 indbyrdes forbundne i deres funktion.
 1.3. Som »maskine« betragtes også udskifteligt udstyr, der  

 ændrer en maskines funktion, og som markedsføres med henblik på af operatøren  

 selv at blive koblet sammen med en maskine eller en række forskellige  

 maskiner eller med en traktor, for så vidt udstyret ikke er en reservedel  

 eller et værktøj.
1.4. Ved »sikkerhedskomponent« forstås i denne bekendtgørelse en  

 komponent, som fabrikanten eller dennes repræsentant, der er etableret i  

 Fællesskabet, markedsfører med henblik på, at den skal varetage en  

 sikkerhedsfunktion under anvendelsen, og hvis funktionssvigt eller  

 fejlfunktion bringer udsatte personers sikkerhed eller sundhed i fare.
Det er  

 en forudsætning, at der ikke er tale om udskifteligt udstyr.
2. Ikrafttrædelsestidspunkter 2.1. Generelt Medmindre andet følger af pkt. 2.2. gælder følgende tidspunkter for  

 anvendelsen af kapitel 2:
2.1.1. Maskiner I perioden 1. januar 1993-31. december 1994 gælder kapitel 2 alternativt  

 med de hidtil gældende regler.
 Efter den 31. december 1994 skal kapitel 2 følges, dvs. at maskiner, der  

 efter denne dato markedsføres eller leveres til brug som nye, skal opfylde  

 reglerne i kapitel 2.
 Kapitel 2 finder ikke anvendelse for maskiner, der er leveret til brug før  

 den 1. januar 1993.
2.1.2. Sikkerhedskomponenter I perioden 1. januar 1995-31. december 1996 gælder kapitel 2 alternativt  

 med de hidtil gældende regler.
 Efter den 31. december 1996 skal kapitel 2 følges, dvs. at  

 sikkerhedskomponenter, der efter denne dato særskilt markedsføres eller  

 leveres til brug som nye, skal opfylde reglerne i kapitel 2.
 Kapitel 2 finder ikke anvendelse på sikkerhedskomponenter, der er leveret  

 til brug før den 1. januar 1995.
2.2. Specielt 2.2.1. Maskiner omfattet af følgende under litra a)-c) nævnte  

 bekendtgørelser:
 I perioden 1. juli 1995-31. december 1995 gælder kapitel 2 alternativt med  

 bekendtgørelserne nævnt under litra a)-c).
 Efter den 31. december 1995 skal kapitel 2 følges, dvs. at sådanne  

 maskiner, der efter denne dato markedsføres eller leveres til brug som nye,  

 skal opfylde reglerne i kapitel 2.
 Kapitel 2 finder ikke anvendelse på omhandlede maskiner, hvis de er  

 leveret til brug inden den 1. juli 1995.
2.2.2. Maskiner til personløft eller -flytning I perioden 1. januar 1995-31. december 1996 gælder kapitel 2 alternativt  

 med de hidtil gældende regler.
 Efter den 31. december 1996 skal kapitel 2 følges, dvs. at sådanne  

 maskiner, der efter denne dato markedsføres eller leveres til brug som nye,  

 skal opfylde reglerne i kapitel 2.
 Kapitel 2 finder ikke anvendelse på omhandlede maskiner, hvis de er  

 leveret til brug inden den 1. januar 1995.
 3. Følgende maskiner omfattes ikke af denne bekendtgørelses  

 anvendelsesområde:
- maskiner, hvis eneste energikilde er den menneskelige kraft anvendt  

 direkte, medmindre der er tale om en maskine, som anvendes til at løfte  

 byrder, - maskiner til medicinsk brug, der anvendes i direkte kontakt med  

 patienten, - materiel specielt til markedsfester og forlystelsesparker, - dampkedler og trykbeholdere, - maskiner, som anvendes eller er specielt konstrueret til anvendelse  

 inden for det nukleare område, og hvis svigt kan medføre frigivelse af  

 radioaktivitet, - radioaktive kilder inkorporeret i en maskine, - skydevåben, - lagertanke og rørledninger til benzin, dieselbrændstof, brændbare væsker  

 og farlige stoffer, - transportmidler, dvs. køretøjer og påhængsvogne, der udelukkende er  

 beregnet til personbefordring i luften, ad vej, ad jernbane eller ad vandvej,  

 samt transportmidler i det omfang, de er beregnet til godstransport i luften,  

 ad offentlig vej, ad jernbane eller ad vandvej.
Vejkøretøjer, der anvendes i  

 malmudvindingsindustrien, er omfattet af bekendtgørelsen, søgående skibe og  

 mobile offshore-enheder samt udstyr om bord på sådanne skibe og enheder, - tovinstallationer, herunder svævebaner, til offentlig eller ikke  

 offentlig personbefordring, - landbrugs- eller skovbrugstraktorer, som defineret i artikel 1, stk. 1,  

 i Rådets direktiv 74/150/EØF af 4. marts 1974 om tilnærmelse af  

 medlemsstaternes lovgivning om godkendelse af landbrugs og  

 skovbrugshjultraktorer med senere ændringer1), - maskiner, der er specielt konstrueret og fremstillet til militære eller  

 politimæssige formål.
- elevatorer, der permanent betjener fastlagte niveauer i bygninger og  

 anlæg ved hjælp af en elevatorstol, som bevæger sig langs faste styreskinner  

 i en bevægelsesbane med en hældningsgrad på over 15I i forhold til det  

 vandrette plan, og som er beregnet til at transportere - personer, - personer og gods, - gods alene hvis elevatorstolen er tilgængelig, dvs. at en person let kan  

 komme ind i den, og den er udstyret med betjeningsanordninger placeret inde i  

 kabinen eller inden for rækkevidde af en person i kabinen, - tandhjulsbaner som persontransportmidler, - elevatorer i mineskakter, - teatersceneelevatorer, - personførende og person-godsførende byggepladselevatorer.
 4. Når de i bekendtgørelsen omhandlede risici for en maskines  

 eller en sikkerhedskomponents vedkommende er helt eller delvis omfattet af  

 EF-særdirektiver, finder nærværende bekendtgørelse ikke anvendelse, eller det  

 ophører med at finde anvendelse, for så vidt angår disse maskiner eller disse  

 sikkerhedskomponenter og disse risici, så snart særdirektiverne er  

 gennemført.
 5. Når risici for en maskines vedkommende hovedsagelig skyldes  

 elektricitet, er denne maskine udelukkende omfattet af Rådets direktiv  

 73/23/EØF af 19. februar 1973 om indbyrdes tilnærmelse af medlemsstaternes  

 lovgivning om elektrisk materiel bestemt til anvendelse inden for visse  

 spændingsgrænser.
------------------------------------- BILAG IX OVERSIGT OVER ØVRIGE GÆLDENDE ARBEJDSMILJØBEKENDTGØRELSER MED BESTEMMELSER VEDR.
INDRETNING AF TEKNISKE HJÆLPEMIDLER, PR. 1. JULI 1994, JF. § 19, STK. 2 Elevatorer 1.*) Bekendtgørelse nr. 626 af 18. december 1980 om elevatorer,  

 hejseværker, rulletrapper, rullefortove o.l.
 2.*) Bekendtgørelse nr. 627 af 18. december 1980 om supplerende regler om  

 indretning af elevatorer mv., som senest ændret ved bekendtgørelse nr. 26 af  

 28. januar 1985.
Kraner (hejsemidler og løfte- og transportredskaber) 1.*) Bekendtgørelse nr. 1101 af 14. december 1992 om hejseredskaber og  

 spil.
 2.*) Bekendtgørelse nr. 648 af 19. september 1986 om EF-direktiv om  

 hejse-, løfte- og - transportmateriel.
 3.*) Bekendtgørelse nr. 674 af 27. oktober 1989 om EF-direktiv om  

 tilladeligt lydeffektniveau og lydtryksniveau på førerpladsen for tårnkraner.
Gaffeltruck og entreprenørmateriel 1.*) Bekendtgørelse nr. 126 af 17. marts 1986 om EF-direktiv om  

 fællesbestemmelser for entreprenørmateriel.
 2.*) Bekendtgørelse nr. 6 af 4. januar 1989 om EF-direktiv om begrænsning  

 af støjemissionen fra hydrauliske gravemaskiner, gravemaskiner med bæretove,  

 dozere og læssere samt grave - læsse - maskiner, som ændret ved  

 bekendtgørelse nr. 42 af 24. januar 1990.
Centrifuger 1.*) Bekendtgørelse nr. 776 af 25. november 1991 om centrifuger.
Køleanlæg 1.*) Bekendtgørelse nr. 539 af 30. december 1950 om indretningen og brugen  

 af køleanlæg, som senest ændret ved bekendtgørelse nr. 384 af 15. december  

 1962.
Lastning og losning af skibe 1. Bekendtgørelse nr. 181 af 18. maj 1965 om regulativ  

 for lastning og losning af skibe (delvist ophævet).
Dampkedler og trykbeholdere 1. Bekendtgørelse nr. 564 af 22. december 1971 om  

 dampkedelanlæg på landjorden, som ændret ved bekendtgørelse nr. 262 af 8.  

 april 1988.
 2. Bekendtgørelse nr. 565 af 22. december 1971 om  

 pasning af dampkedler.
 3. Bekendtgørelse nr. 242 af 6. juni 1978 om  

 EF-direktiv om trykbeholdere.
 4. Bekendtgørelse nr. 520 af 1. november 1983 om  

 F-gasbeholdere i køretøjer.
5. Bekendtgørelse nr. 746 af 26. november 1987 om  

 trykbeholdere og rørsystemer under tryk, som ændret ved bekendtgørelse nr.  

 628 af 7. september 1990 (forventes ændret i 1994) 6. Bekendtgørelse nr. 626 af 10. august 1990 om  

 trykbeholdere, der transporteres med indhold (forventes ændret i 1994) 7. Bekendtgørelse nr. 627 af 7. september 1990 om  

 EF-direktiv om simple trykbeholdere (forventes ændret i 1994) Naturgasanlæg 1.*) Bekendtgørelse nr. 414 af 8. juli 1988 om sikkerhedsbestemmelser for  

 naturgasanlæg efter lov om arbejdsmiljø, som ændret ved bekendtgørelse nr.  

 292 af 2. maj 1990.
Traktorer til landbrug og skovbrug 1. Bekendtgørelse nr. 475 af 18. september 1975 om  

 EF-direktiver om landbrugs- og skovbrugshjultraktorer.
 2.*) Bekendtgørelse nr. 519 af 30. juli 1987 om førerværn til traktorer og  

 visse selvkørende motorredskaber.
---------------------------- Boltepistoler 1. Bekendtgørelse nr. 621 af 11. december 1975 om  

 indretning og brugen af boltepistoler og deres tilbehør.
Containere 1. Bekendtgørelse nr. 70 af 22. februar 1980 om sikre  

 containere.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 89/392, EF-Tidende 1989, L 183 s. 9, som ændret ved direktiv nr.  

 91/368, EF-Tidende 1991, L 198, s. 16, direktiv nr. 93/44, EF-Tidende 1993, L  

 175 s. 12 og direktiv nr. 93/68/EØF, EF-Tidende 1993, L 220 s. 1.
