1 Definitioner 1.1 Brandsektion: Et eller flere rum, som er adskilt fra tilstødende  

 sektioner eller bygninger ved bygningsdele og -konstruktioner, som svarer til  

 mindst BS-bygningsdel 60, jfr. bygningsreglementet.
 1.2 Salgslokaler: Lokaler for detailsalg under enhver form samt andre  

 salgslokaler med tilsvarende indretning og anvendelse.
 To eller flere salgslokaler i samme brandsektion betragtes som eet  

 salgslokale ved anvendelse af forskrifterne i punkterne 6.2.2 og 6.4.
 1.3 Servicerum: Lokaler for lager, kontor, værksted, personalerum og  

 lignende lokaler.
 1.4 Kunderum: Lokaler med garderobe, toiletter m.v. for kunder.
 1.5 Butikker: Salgslokaler med tilhørende servicerum og kunderum.
 To eller flere butikker med fælles flugtvej betragtes som een butik.
2 Generelt Den daglige ansvarlige leder skal drage omsorg for, at disse forskrifter  

 overholdes.
3 Nød- og panikbelysning 3.1 I butikker med nød- og panikbelysning skal der i åbningstiden være  

 mindst 1 person til sted, der er instrueret om anlæggets betjening,  

 afprøvning og vedligeholdelse.
 3.2 Ved betjeningstavler for nød- og panikbelysningsanlæg med egen  

 strømforsyning (akkumulatorer, generatorer m.m.) skal der være ophængt en af  

 brandmyndigheden godkendt instruks med udførlig vejledning i anlæggets  

 betjening, afprøvning og vedligeholdelse.
3.3 Der henvises i øvrigt til punkterne 6.2.8, 6.2.9, 7.1 og 7.4 4 Varslingsanlæg 4.1 Ved varslingsanlæggets betjeningssted skal der være anbragt en af  

 brandmyndigheden godkendt varslingsinstruks, hvis indhold skal tilpasses  

 anlæggets art og betjening samt de stedlige forhold ud fra følgende  

 retningslinier, der angiver de nødvendige funktioners rækkefølge:
 Hvis de i punkterne a og b nævnte funktioner kan udføres samtidigt, skal  

 dette klar fremgå af varslingsinstruksens tekst.
 4.2 Konstaterede fejl ved varslingsanlæg skal omgående afhjælpes.
4.3 Hvis afbrydere (herunder gruppeafbrydere) for varslingsanlæg er  

 anbragt i skab, skal dette altid være aflåst.
Skabet må ikke anvendes til  

 andet formål.
 4.4 Der henvises i øvrigt til punkt 7.1.
5 Brandslukningsmateriel 5.1 I butikker med tilhørende flugtveje skal der på let tilgængelige  

 steder installeres vandfyldte slangevinder, tilsluttet bygningens  

 vandforsyning, jfr. punkt 5.7.
 I butikker, der er oprettet før den 1. januar 1973, kan der anbringes  

 håndsprøjtebatterier i stedet for vandfyldte slangevinder.
 5.2 Det i punkt 5.1 nævnte brandslukningsmateriel skal anbringes på en  

 sådan måde, at der fra et vilkårligt punkt bliver højst 25 m til nærmeste  

 slukningsredskab.
 5.3 Slukningsedskaber skal anbringes således, at de ikke indskrænker den  

 frie bredde af flugtveje eller på anden måde hindrer flugtvejes benyttelse.
5.4 I køkkener for egentlig madlavning skal der anbringes mindst 1  

 håndildslukker, jfr. punkt 5.8, ved udgangsdøren.
Endvidere skal der  

 anbringes et brandtæppe umiddelbart ved frituregryder o.lign.
 5.5 I værksteder og andre servicerum skal der anbringes  

 brandslukningsmateriel (håndildslukkere) i det omfang, som brandmyndigheden  

 skønner fornødent.
 5.6. Anbringelsessteder for brandslukningsmateriel skal markeres i  

 overensstemmelse med DS 734.
 5.7. Vandfyldte slangevinder skal udføres i overensstemmelse med  

 Brandteknisk Vejledning nr. 15, udsendt af Dansk Brandværns-Komitee.
 Tidligere godkendelser af vandfyldte slangevinders ydelse og placering er  

 dog fortsat gældende.
 5.8 Håndildslukkere skal være kulsyresne- eller pulverslukkere af  

 størrelse mindst 6 kg af godkendte typer efter DS 2120.
Kulsyresneslukkere skal være af mindst type 55 B.
Pulverslukkere skal være  

 af mindst type 89 B.
 Eksisterende 6 kg kulsyresne- og pulverslukkere af ikke-godkendte typer  

 kan dog bibeholdes, men skal ved udskiftning erstattes af håndildslukkere,  

 der er godkendt efter DS 2120.
 Håndildslukkere skal være ophængt i bekvem højde over gulv.
5.9 Der henvises i øvrigt til punkterne 7.2, 7.3 og 7.5 6 Ordensregler 6.1 Generelt.
 6.1.1 Arealer, der er nødvendige for fremføring og anvendelse af  

 brandvæsenets køretøjer, må ikke benyttes til parkering eller andre formål,  

 som kan hindre brandvæsenets rednings- og slukningsarbejde.
 6.1.2 Opbevaring af brandfarlige væsker (f.eks. acetone, benzin,  

 cellulosefortynder, petroleum, sprit og terpentin) og flaskegas (f.eks. gas  

 til lightere) skal ske i nøje overensstemmelse med de til enhver tid gældende  

 bestemmelser for oplagring af brandfarlige væsker og flaskegas.
 6.1.3 Reoler, stativer, trådkurve o.lign. til varer i salgslokaler skal  

 være forsvarligt fastgjort.
 6.1.2 Teknikrum (ventilationsrum m.v.) skal altid holdes rengjorte og må  

 ikke indeholde oplag af nogen art.
 6.2 Flugtveje.
6.2.1 Opstilling af inventar og varer m.v. skal ske på en sådan måde, at  

 der fremkommer frie gangarealer af en bredde på mindst 1,2 m til alle  

 flugtveje fra salgslokaler.
I salgslokaler, der er indrettet efter den 1.  

 februar 1977, skal gangarealer dog have en fri bredde på mindst 1,3 m.
Gangarealernes og flugtvejenes bredde (herunder døre), målt på det  

 smalleste sted, skal i øvrigt svare til mindst 1 cm for hver person, der skal  

 passere de pågældende gangarealer og flugtveje for at komme til terræn i det  

 fri, idet personantallet beregnes til 1 pr. 3 kvadratmeter salgsareal.
Fra  

 serveringsområder beregnes personantallet dog til 1 pr. 1 kvadratmeter  

 gulvareal.
6.2.2 Fra salgslokaler, der er større end 600 kvadratmeter (jfr. punkt  

 1.2), skal der være mindst 2 af hinanden uafhængige flugtveje helt til terræn  

 i det fri.
Salgslokaler, der er indrettet efter den 1. januar 1973, skal dog  

 (uanset størrelse) være forsynet med flugtveje i overensstemmelse med det på  

 indretningstidspunktet gældende bygningsreglement.
 6.2.3 Døre skal åbne i flugtretningen.
 Døre, som ikke har til formål at hindre brand- eller røgudbredelse, kan  

 dog udføres som automatiske skydedøre, når de er således indrettet, at dørene  

 i tilfælde af svigtende energikilde (elektricitet, trykluft) åbnes og  

 forbliver i åben stilling, og når der er umiddelbar og enkel adgang for  

 brandmyndigheden til at kontrollere denne funktion.
 Udgang gennem kassesluser medregnes ikke om flugtvej, medmindre der er  

 truffet særlige af brandmyndigheden godkendte foranstaltninger, der sikrer,  

 at evakuering uhindret kan finde sted.
6.2.4 Såfremt lagerlokaler eller andre servicerum indgår i flugtveje fra  

 salgslokaler, skal flugtvejsarealer angives i deres fulde bredde i sådanne  

 lokaler (f.eks. ved påmaling af gulv). Der skal være tydelige og holdbare  

 opslag, der forbyder oplag af enhver art på disse flugtvejsarealer.
Opslagene  

 skal være i overensstemmelse med DS 734.
6.2.5 Flugtveje (gange, trapper, gårdarealer m.v.) skal være frie og  

 ryddelige i hele deres bredde og belyst på en sådan måde, at man med  

 sikkerhed kan færdes der.
I flugtveje må der ikke opstilles inventar eller  

 anbringes genstande af nogen art.
 Brandmyndigeden kan dog tillade, at gange og gårdarealer m.v. (men ikke  

 trapper) indrettes til andre formål end trafik, hvis disse formål ikke  

 medfører væsentlig forøget brandbeslastning eller reducerer funktionen som  

 flugtvej.
Udvendigt ved flugtvejsdøre må der ikke være parkerede biler, knallerter,  

 cykler, oplag, beplantninger o.lign., som kan hindre evakuering.
Udvendige  

 flugtveje skal være ryddet for sne og is i vinterhalvåret.
6.2.6 Døre i flugtveje skal kunne passeres i flugtretningen uden brug af  

 nøgle eller særligt værktøj, når der sker benyttelse af de lokaler, som  

 flugtvejene har tilknytning til.
Dørene skal i øvrigt kunne åbnes ved  

 betjening af enkle åbningsbeslag (håndgreb, vridere, pasquilbeslag), anbragt  

 i bekvem højde over gulv (ca. 1 m - dog mindst 1,6 m for pasquilbeslag).
 6.2.7 Flugtvejsdøre, der ikke benyttes til daglig, kan af brandmyndigheden  

 kræves afmærket NØDUDGANG i overensstemmelse med DS 734.
 6.2.8 Flugtvejsdøre må ikke maskeres eller dækkes med gardiner,  

 skærmbrædder el.lign. eller blokeres af inventar og vareopstablinger, ligesom  

 nødbelysningslamper og skilte, jfr. punkt 6.2.7, ved dørene altid skal være  

 synlige.
 6.2.9 Nødbelysning i salgslokaler og flugtveje skal være tændt i butikkens  

 åbningstid.
 6.3 Branddøre m.v.
 6.3.1 Døre mellem gange og trapper og alle selvlukkende døre skal altid  

 holdes lukket og må ikke være forsynet med kiler, kroge, hasper eller andet,  

 som kan fastholde dørene i åben stilling, jfr. dog punkt 6.3.2.  

 Selvlukkemekanisme på døre må ikke fjernes eller sættes ud af funktion.
6.3.2 Uanset bestemmelserne i punkt 6.3.1 kan selvlukkende døre fastholdes  

 i åben stilling ved hjælp af elektromagneter, der styres af røgdetektorer,  

 opsat umiddelbart ved de pågældende døre.
Røgdetektorer med tilhørende  

 kontroludstyr skal være godkendt af Dansk Forening for Skadesforsikring.
 6.3.3 Konstateres det ved brandmyndighedens eftersyn, at selvlukkende døre  

 kan fastholdes i åben stilling i strid med bestemmelserne i punkt 6.3.1, skal  

 brandmyndigheden kræve, at de pågældende døre indrettes som angivet i punkt  

 6.3.2.
6.3.4 Brandmyndigheden kan kræve, at branddøre afmærkes BRANDDØR - HOLDES  

 LUKKET.
Afmærkningen skal være i overensstemmelse med DS 734.
 6.4 Salgslokaler på over 1.000 kvadratmeter (jfr. punkt 1.2).
 6.4.1 Særlige udsmykning (herunder juleudsmykning) må kun ske med  

 tilladelse fra brandmyndigheden i hvert enkelt tilfælde.
6.4.2 Brandmyndigheden kan kræve, at inventaropstilling m.m. er i  

 overensstemmelse med en af brandmyndigheden godkendt inventarplan.
Planen  

 skal - udover inventaropstilling - vise samtlige flugtveje helt til terræn i  

 det fri.
 Et eksemplar af den godkendte plan (forsynet med godkendelsespåtegning fra  

 brandmyndigheden) skal ophænges på et let tilgængeligt og synligt sted i  

 eller ved salgslokalet.
6.4.3 Brandmyndigheden kan kræve, at der opsættes tydelige og holdbare  

 opslag med forbud mod tobaksrygning.
Opslagene skal være i overensstemmelse  

 med DS 734.
 6.5 Instruktion af personale.
 6.5.1 Personalet skal grundigt instrueres om ordensreglerne og om brugen  

 og placeringen af brandslukningsmateriellet.
 6.5.2 Personalet skal endvidere grundigt instrueres om  

 varslingsinstruksens indhold og om de opgaver, der påhviler personalet ved  

 evakuering af butikken.
7 Kontrolforanstaltninger 7.1 Der skal drages omsorg for, at der hvert tredie år indsendes attest  

 til brandmyndigheden fra en autoriseret elektroinstallatør om, 7.2 Brandslanger og håndsprøjter skal jævnligt efterses og afprøves.
 7.3 De i punkterne 5.4 og 5.5 omtalte håndildslukkere skal efterses og  

 kontrolleres mindst 1 gang om året, og dato for sidste eftersyn skal til  

 enhver tid fremgå af påhæftet mærkeseddel el.lign. fra den, der har foretaget  

 eftersynet.
 7.4 Det skal dagligt - før butikken åbnes - kontrolleres, at samtlige  

 lamper, der hører til nød- og panikbelysningen, er i orden.
7.5 Det skal jævnligt kontrolleres, at selvlukkende døres lukkeanordning er funktionsdygtig, herunder at  

 dørene lukker tætsluttende i fals, og at håndsprøjter og spande er vandfyldte.
 7.6 Alle mangler, der konstateres på grundlag af de i punkterne 7.1-7.5  

 nævnte kontrolforanstaltninger, skal omgående afhjælpes.
