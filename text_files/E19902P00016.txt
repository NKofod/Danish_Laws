1. Selvangivelsespligten 2. Oplysningspligt uden opfordring 3. Oplysningspligt efter opfordring 4. Sanktioner - Forsvarerbistand 1. Selvangivelsespligten Pligt til at selvangive indkomst og formue påhviler ifølge SKL § 1, stk.1  

 og § 2, stk.1, enhver, der er omfattet af reglerne om formue- og  

 indkomstskattepligt i lovgivningen om indkomst- og formueskat til staten.  

 Formue- og indkomstskattepligtige er de i KL §§ 1 og 2 og SSL §§ 1 og 2  

 nævnte personer, selskaber m.v. og de i FBL § 1 nævnte fonde, foreninger m.v.  

 Foreninger m.v., som er omfattet af SSL § 1, stk.1, nr.6, er ikke pligtig til  

 at indgive selvangivelse, hvis foreningen m.v. som følge af fradragsretten  

 efter SSL § 3, stk.2 og 3, ikke har indkomst til beskatning og foreningens  

 formål udelukkende er almenvelgørende eller på anden måde almennyttigt, jf.  

 SSL § 27, stk.2.
For selskaber m.v. er der fastsat særlige regler om selvangivelse, jf.
SSL  

 §§ 26-29 og for fonde, foreninger m.v. er der fastsat lignende regler i FBL §  

 15.
 Hvor der ikke er fastsat særlige regler for selskaber, fonde, foreninger  

 m.v. gælder tilsvarende som for personer.
1.1. Proceduren ved selvangivelse 1.1.1. Oplysningskort Ikke-erhvervsdrivende skatteydere får i jan. 1991 tilbud om senest den  

 15.feb. 1991 at indsende supplerende oplysninger til skattemyndighederne på  

 et oplysningskort.
Oplysningskortet findes i to udgaver; et med 6 faste  

 felter til skatteydere med enkle skattemæssige forhold, og et med 14 variable  

 felter til skatteydere med mere komplicerede forhold.
Skatteydere, som er  

 omfattet af ordningen om oplysningskort, modtager ca. 1.maj 1991  

 selvangivelsen, som er udfyldt med de indberettede oplysninger, samt de  

 oplysninger skatteyderen eventuelt har indsendt på oplysningskortet.
1.1.2. Skatteydere der indsender oplysningskort Som hovedregel vil skatteydere, der har indsendt oplysningskortet, sammen  

 med selvangivelsen modtage årsopgørelsen og eventuel overskydende skat eller  

 giroindbetalingskort til frivillig indbetaling af restskat.
Skatteydere, der har modtaget årsopgørelse sammen med selvangivelsen, og  

 som kan acceptere ansættelsesgrundlaget skal  ikke  indsende  

 selvangivelsen til skattevæsenet.
Hvis ansættelsesgrundlaget kan accepteres,  

 er skatteyderens mellemværende med skattemyndigheden afsluttet, medmindre der  

 senere foretages en ligningsmæssig korrektion.
 Hvis skatteyderen har rettelser eller tilføjelser til oplysninger på  

 selvangivelsen, skal den rettede selvangivelse indsendes inden den 15.maj  

 1991.
1.1.3. Skatteydere der ikke indsender oplysningskort Skatteydere, der ikke indsender oplysningskortet, modtager ca. 1.maj 1991  

 kun en selvangivelse, der på forhånd er udfyldt med de oplysninger, som  

 skattemyndighederne er i besiddelse af.
Skatteydere, der finder, at de  

 anvendte oplysninger er korrekte og fyldestgørende, kan undlade at indsende  

 selvangivelsen.
Hvis skatteyderen har korrektioner eller tilføjelser til de  

 anvendte oplysninger, skal selvangivelsen indsendes i korrigeret stand senest  

 den 15.maj 1991. Årsopgørelsen og eventuel overskydende skat eller opkrævning  

 på restskat vil disse skatteydere først få tilsendt, når selvangivelsen er  

 indsendt og behandlet.
1.2. Selvangivelsens form Told- og Skattestyrelsen fastsætter, hvilke oplysninger og specifikationer  

 selvangivelsen skal indeholde.
Det kan ikke kræves, at  

 selvangivelsesblanketterne anvendes, dog må der stilles krav om skriftlighed.
 Foreløbig selvangivelse anses ikke for behørig selvangivelse.
1.3. Tidspunktet for indgivelse af selvangivelse 1.3.1 Personer Hvis selvangivelse skal indgives, skal den indgives senest den 15.maj,  

 eller hvis denne dag er en fredag eller lørdag, senest den nærmest følgende  

 søndag, jf.
LL § 32A, stk.2.
For  bogførings- og regnskabspligtige  personer og dødsboer, har  

 Ligningsrådet i henhold til LL § 32A, stk.4, bestemt, at fristen for rettidig  

 indgivelse af selvangivelse for indkomståret 1990  uden ansøgning  

  forlænges til mandag den 10.juni 1991, jf.
T&S-cirk.1990-43.
 For indkomståret 1990 gælder den generelle henstandsfrist også for  

 skatteydere med forskudt regnskabsår, samt ikke-bogførings- eller  

 regnskabspligtige, der tilkendegiver, at de ønsker beskatning efter  

 virksomhedsordningens regler.
Hvor særlige grunde taler derfor, og hvor det er foreneligt med  

 ligningsarbejdets tilrettelæggelse og rettidige færdiggørelse, kan  

 ligningsmyndighederne, i Københavns og Frederiksberg kommune  

 skattedirektoratet, ifølge LL § 32A, stk.5, efter skriftlig begrundet  

 ansøgning indrømme yderligere udsættelse med indgivelse af selvangivelsen.  

 Denne adgang gælder  alle  personer og dødsboer.
Henstand gives dog  

 som hovedregel ikke ud over den 1.juli 1991, jf.
T&S-cirk.-1990-43.
 De enkelte deltagere i bogførings- eller regnskabspligtige  

 kommanditselskaber, partrederier, interessentskaber o.l. omfattes af den af  

 Ligningsrådet fastsatte forlængelse af fristen for indgivelse af  

 selvangivelse.
 Ansøgning om yderligere henstand skal af hver enkelt deltager indgives til  

 ligningsmyndigheden.
Ægtefællen Når fristen i henhold til Ligningsrådets bestemmelse eller af særlige  

 grunde er forlænget,  gælder dette også for skatteyderens ægtefælle.  

  Er kun den ene ægtefælle regnskabs- eller bogføringspligtig, gælder den  

 indsendelsesfrist, der er fastsat for denne person, begge ægtefæller, jf.  

 T&S-cirk.1990-43. Dette gælder også en ægtefælle, der har modtaget en  

 forudprintet selvangivelse.
 1.3.2. Selskaber, fonde, foreninger m.v.
 Der henvises til L.V. 1990 Aktionærer og Selskaber afsnit SB 1.6.
1.3.3. Investeringsfondskonto En skatteyder, som er omfattet af den generelle udsættelse med  

 selvangivelsen, men som har afleveret selvangivelsen før fristens udløb, kan  

 vente med at foretage indskud på investeringsfondskonto indtil udløbet af den  

 i T&S-cirk.1990-43 nævnte generelle henstandsfrist.
 En skatteyder, der har fået individuel henstand med indgivelse af  

 selvangivelsen, kan ligeledes vente med at foretage indskud på  

 investeringsfondskonto indtil udløbet af den individuelle henstandsfrist.
1.4. Selvangivelsen skal hidrøre fra den skattepligtige Selvangivelsen skal være underskrevet af skatteyderen selv eller hans  

 befuldmægtigede.
Hvis skatteyderen er  umyndig,  skal værgen skrive  

 under.
 Der bør i så stort omfang som muligt  gives adgang til at berigtige  

 forefundne mangler  på selvangivelserne, såsom manglende underskrift  

 eller manglende udfyldelse af selvangivelsens specifikationsrubrikker.
 Er selvangivelsen underskrevet af skatteyderens befuldmægtigede, kræves  

 der i praksis ikke dokumentation for, at den fornødne bemyndigelse  

 foreligger.
1.5. Selvangivelsens bindende virkning for skatteyderen Selvangivelsens indhold er ikke bindende for skatteyderen i det omfang,  

 det senere viser sig, at oplysningerne ikke er i overensstemmelse med de  

 faktiske forhold.
Er indkomsten selvangivet for højt, f.eks. fordi  

 skatteyderen har glemt et fradrag, skal indkomsten således nedsættes til det  

 korrekte beløb.
 Angående genoptagelse af ansættelser for tidligere indkomstår med henblik  

 på nedsættelse henvises til SD-cirk. 1984-18 og 1986-10.
I SD-cirk.1982-22, er der angivet retningslinier for, hvorledes  

 ligningsmyndighederne kan tillade  ændringer af afskrivnings- og  

 nedskrivningsprocenter  i tilfælde, hvor den skattepligtige indkomst  

 agtes ansat til et beløb, der afviger fra det selvangivne.
Tilladelse hertil  

 forudsætter en anmodning, der skal være bilagt en opgørelse over de  

 ændringer, der ønskes foretaget.
Der er ikke adgang til ændring i tilfælde,  

 hvor ansættelsesændringer skyldes forhold, der skønnes at være bødegivende.  

 Se evt.
L 5.1.6.
 Ifølge SD-cirk.1986-22 er ligningsmyndighederne endvidere bemyndiget til  

 under visse betingelser at træffe afgørelse i sager vedrørende omgørelse af  

 hovedaktionærdispositioner.
1.6. Oplysninger og specifikationer i selvangivelsen 1.6.1 Formuen Ifølge SKL § 1, stk.1, skal enhver, der omfattes af reglerne om  

 formueskattepligt i henhold til lovgivningen om indkomst- og formueskat til  

 staten, selvangive formuen, hvad enten den er positiv eller negativ, og  

 aktiver og passiver skal specificeres som af Told- og Skattestyrelsen nærmere  

 bestemt.  Omfanget af denne specifikationspligt fremgår af  

 selvangivelsesblanketterne.
1.6.2 Indkomsten Indkomsten skal ifølge SKL § 2, stk.1, selvangives, hvad enten den er  

 positiv eller negativ.
Selvangivelsen skal indeholde de specifikationer og  

 oplysninger, der fastsættes af Ligningsrådet.  Specifikationskravene  

 fremgår af selvangivelsesblanketterne.
 Bestemmelsen i SKL § 2, stk.1, 4.pkt., om, at ikke-regnskabspligtige  

 skatteydere kan tilpligtes uopfordret at meddele oplysninger om hovedposter  

 indenfor privatforbruget, har ikke været anvendt i de senere år.
1.6.3. Standardiserede regnskabsoplysninger I medfør af SKL § 3, 3. stk. fastsætter Ligningsrådet regler om formen,  

 hvori regnskabsoplysningerne skal afgives efter bestemmelsens stk.2 og stk.3,  

 1.pkt. samt oplysninger efter § 1, stk.1, og § 2, stk.1, jfr. bekendtgørelse  

 nr.971 af 18.dec. 1986. Pligt til at indsende regnskabsoplysninger i  

 standardiseret form gælder bogførings- eller regnskabspligtige personer samt  

 skattepligtige dødsboer og selskaber m.v., jfr.
SKL § 3, stk.2. I henhold til  

 bekendtgørelse nr.971 af 18.dec. 1986 er visse erhvervsdrivende, herunder  

 erhvervsdrivende der har en samlet erhvervsmæssig nettoomsætning på under kr.  

 500.000, samt visse fonde og foreninger fritaget for pligten til at indsende  

 regnskab i standardiseret form, se T&S cirk.1991-2. Told- og  

 Skattestyrelsen har i den anledning udgivet følgende virksomhedsskemaer:  

 Formular S 474: Personligt erhvervsdrivende og selskaber.
Formular S 475:  

 Landbrug.
Formular S 477: Selskaber.
Oplysningerne kan også indberettes på  

 maskinelt læsbart medium, f.eks. magnetbånd eller lignende efter Told- &  

 Skattestyrelsens nærmere anvisning eller ved indberetning af oplysningerne  

 gennem anvendelse af Told- & Skattestyrelsens terminalsystem SD-TELE.
1.6.4. Fortegnelse over visse aktionærer Selskaber skal, jf.
SKL § 8 D, stk.4, vedlægge selvangivelsen en  

 fortegnelse over personer, selskaber m.v., som ejer mindst 25 pct. af  

 kapitalen eller råder over mindst 50 pct. af den samlede stemmeværdi.
De  

 pågældende personer, selskaber m.v. er forpligtet til at give selskabet  

 oplysning herom samt de nødvendige identifikationsoplysninger (navn, adresse,  

 cpr.-nr. eller SE-nr.), jf. § 8 D, stk.3. For personer opgøres ejerforholdet  

 som i aktieavancebeskatningslovens § 4, stk.2-3.
Skattemyndighederne kan meddele den oplysningspligtige de oplysninger, der  

 er nødvendige til opfyldelse af indberetningspligten, jf.
SKL § 8 K, jf. § 8  

 D, stk.3, sidste pkt.
CPR.nr. skal dog først søges indhentet hos den  

 pågældende skatteyder selv.
1.7. Virksomhedsordningen Fuldt og begrænset skattepligtige personer, som driver selvstændig  

 virksomhed, kan vælge at følge reglerne i VSL.
Den skattepligtige skal ved  

 indgivelse af selvangivelse (S 10) for et indkomstår anføre, om reglerne i  

 VSL ønskes anvendt.
 Der er gjort nærmere rede for betingelserne for anvendelse af  

 virksomhedsordningen i L 1. I bekendtgørelse nr.547 af 13.aug. 1987 er  

 fastsat de skattemæssige krav til regnskabsgrundlaget og regnskabet for  

 erhvervsdrivende, der anvender reglerne i VSL.
Selvangivelsen skal vedlægges et årsregnskab.
Der er i VSL-cirk. fastsat  

 en række oplysnings- og specifikationskrav til årsregnskabet.
De krævede  

 oplysninger kan afgives enten i det vedlagte regnskab eller som supplerende  

 oplysninger og specifikationer.
Der er til brug herfor udarbejdet et særligt  

 skema S 514.
1.8. Selvangivelse af særlig indkomst Særlig indkomst skal ifølge LOSI § 12 selvangives efter de for almindelig  

 indkomstskat til staten gældende regler.
Selskaber, fonde, foreninger,  

 dødsboer, korporationer og selvejende institutioner, der er undergivet fuld  

 eller begrænset indkomstskattepligt til staten, svarer ifølge LOSI § 13 ikke  

 særlig indkomstskat.
Særlig indkomst opgøres efter de almindelige regler i  

 LOSI afsnit 1 og medregnes ved opgørelsen af den skattepligtige  

almindelige indkomst.
1.9. Selvangivelse ved ophør af skattepligt En person, hvis fulde skattepligt ophører, skal, jf. bekendtgørelse nr.347  

 af 28.juni 1988 om afsluttende ansættelse ved ophør af skattepligt m.v.,  

 indgive selvangivelse inden udløbet af den kalendermåned, der følger efter  

 den måned, hvor skattepligten ophører.
Ophører skattepligten som følge af  

 indtræden af skattepligt til en fremmed stat, Færøerne eller Grønland, jf.
KL  

 § 1, stk.1, nr.2, regnes selvangivelsesfristen dog først fra det tidspunkt,  

 hvor det godtgøres, at betingelsen for at blive skattepligtig til den  

 fremmede stat er opfyldt.
Selvangivelsespligten omfatter skattepligtige  

 indkomster, herunder særlig indkomst samt skattepligtig formue for det  

 indkomstår, der løber fra udgangen af det seneste indkomstår og indtil  

 ophøret af skattepligten.
Det samme gælder for begrænset skattepligtige personer, når indkomstkilden  

 er erhvervsvirksomhed med fast driftssted her i landet, fast ejendom eller  

 båndlagt kapital, jf.
KL § 2, stk.1, litra d eller e.
1.10. Taksation Såfremt behørig selvangivelse af indkomst eller formue ikke foreligger,  

 inden ansættelse foretages, ansættes den skattepligtige indkomst og formue  

skønsmæssigt,  jf.
SKL § 1, stk.2, § 2, stk.2 og SSL § 28, stk.1.
Er den skønsmæssige ansættelse i medfør af SKL §§ 1, 2 eller SSL § 28 for  

 lav, og undlader den skattepligtige inden 4 uger fra meddelelsen om  

 ansættelsen at underrette skattemyndighederne herom, kan vedkommende straffes  

 efter SKL § 16. SKL § 16 er ændret ved lov nr.152 af 15.marts 1989, jf.
P  

 4.4.
Er der ikke indsendt behørigt årsregnskab på det tidspunkt, hvor  

 ansættelsen foretages, skal skatteansættelsen ligeledes foretages  

 skønsmæssigt, jf.
SKL § 3, stk.4, sammenholdt med § 2, stk.2, og SSL § 28,  

 stk.1, jf.
L 2.
 Taksationen omfatter almindelig indkomst, formue og særlig indkomst, hvis  

 der foreligger oplysninger, der giver grund til at antage, at særlig indkomst  

 foreligger, jf. skd.cirk. nr.162 af 19. sept. 1975.
Taksationen foretages efter de samme principper, som gælder for  

 skønsmæssige ansættelser.
Skønnet skal foretages ud fra en realistisk  

 bedømmelse af, hvad der må antages at svare til skatteyderens virkelige  

 indkomst.
 Indgivelse af selvangivelsen må ikke søges fremtvunget ved en urealistisk  

 høj ansættelse, idet selvangivelse kun kan fremtvinges ved hjælp af daglige  

 bøder i henhold til SKL § 4 og SSL § 28, stk.3.
Ved taksationen skal der tages hensyn til de i sagen foreliggende  

 oplysninger og kontrolmateriale, til tidligere års ansættelser,  

 selvangivelser og foretaget forskudsregistrering.
Endvidere bør der tages  

 hensyn til oplysninger fra inkassoafdelingen og socialforvaltningen om den  

 skattepligtiges forhold.
Som følge af bestemmelsen i skattestyrelseslovens § 3, stk.2, skal den  

 skattepligtige, når den kommunale skattemyndighed agter at foretage en  

 skatteansættelse ved taksation, underrettes skriftligt herom.
Den  

 skattepligtige skal samtidig underrettes om, at vedkommende har ret til at  

 udtale sig skriftligt eller mundtligt over for skattemyndigheden inden for en  

 frist, der fastsættes af skattemyndigheden.
Har den skattepligtige ikke  

 udtalt sig inden fristens udløb, kan skattemyndigheden foretage  

 skatteansættelsen i overensstemmelse med forslaget uden yderligere  

 underretning.
Har den skattepligtige udtalt sig, skal der gives skriftlig  

 underretning om skatteansættelsen.
 Skatteydere, der har modtaget en selvangivelse, der på forhånd er udfyldt  

 med de oplysninger, som skattemyndighederne er i besiddelse af, og som ikke  

 indsender en korrigeret selvangivelse senest den 15.maj 1991, bør normalt  

 ikke takseres.
Skattemyndighederne må i stedet korrigere den/de enkelte poster, der anses  

 for lave.
Skatteyderens undladelse af at korrigere en for lav  

 skatteansættelse kan straffes efter SKL § 16, som ændret ved lov nr.152 af  

 15.marts 1989, se P 4.4.
2. Oplysningspligt uden opfordring 2.1. Lønoplysninger m.v.
 I SKL § 7 er fastsat bestemmelser om årlig oplysningspligt for udbetalte  

 lønninger, honorarer m.v. fra virksomheder.
 Oplysninger om løn m.v. efter SKL § 7, stk.1, nr.1 og nr.2, skal normalt  

 gives for det kalenderår, hvori udbetalingen eller godskrivning har fundet  

 sted, dog senest for det kalenderår hvori der er forløbet 6 mdr. fra det  

 tidspunkt, hvor modtageren har erhvervet endelig ret til beløbet.
 Oplysninger om honorarer m.v. efter SKL § 7, stk.1, nr.3, skal gives for  

 det kalenderår, hvori modtageren har erhvervet endelig ret til beløbet.
2.1.1. A-indkomst KL § 43, stk.1 Efter SKL § 7, stk.1, nr.1, er der oplysningspligt for løn, gratiale,  

 provision og andet vederlag, der efter KL § 43, stk.1, er A-indkomst for  

 modtageren.
Oplysningspligten omfatter alle former for A-indkomst, der er  

 udbetalt for  personligt arbejde i tjenesteforhold,  herunder  

 løntillæg af enhver art.
 Der er endvidere som hovedregel oplysningspligt, hvis der udbetales  

skattepligtige  rejse- og befordringsgodtgørelser, og beløbet skal  

 anføres som A-indkomst på oplysningssedlen, S 74. Udbetaling af faste  

 månedlige eller årlige beløb vil eksempelvis blive anset for at være  

 skattepligtige i deres helhed.
Der er skattefrihed for arbejdsgiveres godtgørelser til dækning af  

 lønmodtageres rejse- og befordringsudgifter, jf.
LL § 9, stk.5, 2.pkt., hvis  

 godtgørelserne ikke overstiger de satser, som Ligningsrådet fastsætter.  

Oplysningspligten efter SKL § 7, stk.1 nr. 1, omfatter også skattefri  

 rejse- og befordringsgodtgørelser, der ydes lønmodtageren uden for området af  

 Statsskattelovens § 5 d.
De skattefri rejse- og befordringsgodtgørelser skal  

 oplyses i et særligt felt (48) på oplysningssedlen, S 74. Hvis der  

 udbetales godtgørelser, der overstiger Ligningsrådets satser, er det en  

 forudsætning for at anse en del af godtgørelsen som skattefri, at der sker en  

 klar opdeling og specificering af, hvad der er skattefri rejse- og  

 befordringsgodtgørelse, og hvad der er supplerende løntillæg, jf.
Skat  

 1987.10.737.
 Godtgjorte udlæg (udlæg efter regning) er ikke skattepligtig indkomst for  

 lønmodtageren og er ikke omfattet af oplysningspligten.
 Se D 1.6 og D 1.6.2 om de nærmere regler om rejse- og  

 befordringsgodtgørelser.
Anden A-indkomst KL § 43, stk.2 Efter SKL § 7, stk.1, nr.2, er der oplysningspligt for visse andre  

 indkomstarter, der skal henregnes til A-indkomst.
Disse andre indkomstarter  

 er anført i bek.nr.677 af 4.nov. 1988 til KL § 21  (senere bek.nr.685 af  

 11.okt. 1990). Det drejer sig blandt andet om bestyrelseshonorarer og  

 lignende, pensionsudbetalinger, skattepligtige bistandsydelser (efter  

 1.maj 1990), arbejdsløshedsunderstøttelser, efterløn, sygedagpenge,  

 løbende ydelser fra ulykkesforsikringer, visse ydelser vedr. arbejdstilbud  

 til ledige, voksenuddannelsesstøtte, stipendier  (med virkning fra 1.jan.  

 1992),   indkomstskattepligtige udbetalinger fra frigørelseskonto eller  

 frigørelsesforsikring vedrørende afgift af renter af forbrugslån, andele af  

 udbytte af fiskeri med mindre visse betingelser er opfyldt, arbejdsudleje,  

 vederlag til personer omfattet af KL § 43, stk.2, litra i.
2.1.2. B-indkomst Oplysningspligten efter SKL § 7, stk.1, nr.3, omfatter B-indkomst, der  

 erlægges for  personlige arbejds- eller tjenesteydelser uden for  

 ansættelsesforhold,  herunder visse jubilæumsgratialer og godtgørelse i  

 anledning af fratrædelse af stilling, jf.
D 1.10.1 og 2. Oplysningspligten  

 omfatter alle former for honorarer for personlige arbejds- eller  

 tjenesteydelser, der i henhold til merværdiafgiftsloven ikke skal belægges  

 med moms.  Dette betyder i praksis, at der er oplysningspligt, hvis  

 afregningen til modtageren sker uden moms.  Det vil i første omgang være  

 ydelser, der i henhold til momslovens § 2, stk.3, er undtaget fra  

 momspligten, bortset fra vederlag for personbefordring og leje,  

 bortforpagtning og administration af fast ejendom.
Derudover kan der blive  

 tale om oplysningspligt vedrørende vederlag for normalt momsbelagte ydelser,  

 men hvor regningen er udskrevet uden moms, da ydelsen er leveret af en  

 person, hvis erhvervsmæssige omsætning ikke overstiger 10.000 kr. årligt, og  

 derfor ikke er registreringspligtig efter momsloven.
Det kan eksempelvis  

 dreje sig om ydelser fra tolke, tegnere, fotografer m.v.
 Oplysningspligten er begrænset til betaling for arbejds- eller  

 tjenesteydelser, der ikke er belagt med moms, men omfatter ikke momsfritagede  

 varer, f.eks. tandproteser, jf. bek. nr.307 af 26.maj 1978.
Der vil herefter være oplysningspligt for et vederlag, når der betales for  

 en ydelse, der er baseret på en aftale mellem udbetaleren og  

 beløbsmodtageren, herunder også når ydelsen leveres til tredjemand.
Aftalen  

 kan være direkte mellem de nævnte parter eller i form af en overenskomst,  

 f.eks. mellem det offentlige og en organisation, hvis medlemmer forpligtes  

 til at levere ydelser omfattet af overenskomsten.
 Efter denne afgrænsning vil der være oplysningspligt på hovedparten af de  

 ydelser, der udbetales efter sygesikringsloven.
 I tilfælde, hvor en kommune i første omgang lægger et beløb ud og siden  

 får det refunderet af den amtskommunale sygesikring, vil oplysningspligten  

 påhvile sidstnævnte.
 Oplysningspligten vedrører alene de faktisk afholdte udgifter, og der skal  

 derfor ikke indberettes om den andel, som en patient selv må afholde.
Dernæst vil der være oplysningspligt for alle ydelser, hvor en institution  

 eller offentlig myndighed rekvirerer en ydelse og er forpligtet til at  

 afholde udgiften herfor.
Dette gælder således betaling af attester (f.eks. i  

 dagpenge- eller pensionssager), betaling for ydelser efter  

 børnetandplejeloven, eller f.eks. et plejehjems betaling for lægebesøg eller  

 fodplejeydelser til beboerne.
Oplysningspligten er uafhængig af, om  

 modtageren af ydelsen lægger beløbet ud og siden får det refunderet.
Ydelser udbetalt i henhold til bistandsloven eller som personlige tillæg i  

 henhold til pensionslovgivningen (debiteres klientens konto), vil som  

 hovedregel ikke være omfattet af oplysningspligten.
Dette gælder f.eks.  

 ydelser udbetalt i henhold til bistandslovens § 46 (hjælp i særlige  

 tilfælde). Der vil ikke være oplysningspligt, uanset om beløbet udbetales til  

 klienten selv eller eventuelt direkte til f.eks. læger m.v.
 Betingelsen om, at der skal være tale om personlige arbejds- eller  

 tjenesteydelser, medfører, at oplysningspligten ikke omfatter tilfælde, hvor  

 vederlag for det udførte arbejde udbetales til et A/S eller ApS som  

 selskabets indkomst.
Udføres arbejdet derimod af enkeltmandsvirksomhed eller f.eks. et  

 interessentskab, vil der være oplysningspligt.
Dette vil også være tilfældet,  

 selv om der i vederlaget indgår betaling til lønnet medhjælp.
For B-indkomstmodtagere gælder, at der er fuld oplysningspligt for beløb,  

 der er ydet som godtgørelse for afholdte udgifter ved indkomstens erhvervelse  

 til f.eks. rejse, befordring og ophold.
Til modtagere af B-indkomst kan der  

 således ikke udbetales skattefri rejse- og befordringsgodtgørelser, idet  

 modtagerne ikke er omfattet af bestemmelsen i LL § 9, stk.5 og stk.6.
2.1.3. Immaterielle rettigheder Ifølge SKL § 7, stk.1, nr.4, er der oplysningspligt for vederlag  

 (»royalties«) for udnyttelse af visse immaterielle rettigheder,  

 herunder  ophavsrettigheder  samt vederlag for reklamemæssig  

 udnyttelse af en person.
Oplysningspligten er uafhængig af, om vederlaget erlægges som en løbende  

 ydelse eller som en sum een gang for alle, og gælder uanset om der skal  

 svares moms af beløbet eller ej.
Det er ligeledes uden betydning, om  

 indkomstmodtageren er en fysisk eller juridisk person, herunder også  

 udenlandske personer og selskaber.
 Oplysningspligten for royalties for ophavsrettigheder vil ud over  

 anvendelse af litteratur, musik, film, video og TV, tillige omfatte reklame,  

 design og edb-programmer m.v.
 Oplysningspligten omfatter endvidere royalties for anvendelse af eller  

 retten til at anvende - men ikke køb af - ethvert patent, varemærke, mønster  

 eller model, tegning, hemmelig formel eller fremstillingsmetode, eller som  

 vederlag for oplysninger om industrielle, kommercielle eller videnskabelige  

 erfaringer, det såkaldte know-how.
 Oplysningspligten omfatter derimod  ikke  vederlag for anvendelsen  

 af eller retten til at anvende industrielt, kommercielt eller videnskabeligt  

udstyr.  Udgifter ved leje (leasing) af sådant udstyr er heller ikke  

 omfattet af oplysningspligten.
2.1.4. Lønmodtagere bosat uden for Danmark Oplysningspligten efter SKL § 7, stk.1, nr.5, omfatter løn m.v., som en  

 dansk arbejdsgiver udbetaler til en i udlandet bosiddende lønmodtager, som  

 ikke er skattepligtig i Danmark.
Udbetalingerne må indgå i det almindelige  

 lønregnskab og medtages på oplysningssedlerne.
Udføres arbejdet i Danmark  

 skal beløbet indberettes efter nr.1.
2.1.5. B-indkomst for ikke-skattepligtige i Danmark Bestemmelsen i SKL § 7, stk.1, nr.6, omfatter principielt samme  

 indkomstarter og personkreds som i nr.3, blot er modtageren ikke  

 skattepligtig her i landet.
Vederlaget må desuden ikke være erhvervet ved  

 selvstændig virksomhed.
Medens der således ikke vil være oplysningspligt for  

 vederlag til udenlandske, selvstændige håndværkere, vil der være  

 oplysningspligt for vederlag til f.eks. fotomodeller, kunstnere,  

 foredragsholdere, tolke, sportsudøvere, konsulenter, fotografer m.v., når de  

 ikke er selvstændige erhvervsdrivende.
2.1.6. Tillæg til løn Efter SKL § 7, stk.4, er der oplysningspligt for den, der som led i et  

 ansættelses- eller aftaleforhold har stillet automobil, bolig eller telefon  

 uden for arbejdsstedet til rådighed, uden at der er betalt fuldt vederlag  

 derfor.
Andre tilsvarende ydelser  kan  oplyses.
2.1.7. Underretningspligt Efter SKL § 7, stk.8, skal den oplysningspligtige inden 1.feb. underrette  

 indkomstmodtageren eller dennes dødsbo om de afgivne oplysninger.
2.1.8. Indberetningsform Ved afgivelsen af oplysningerne skal de oplysningspligtige benytte  de  

 af Told- og Skattestyrelsen udsendte blanketter,  S 73 og S 74. Told- og  

 Skattestyrelsen udsender årligt en vejledning, S 75, som angiver hvorledes  

 blanketterne skal udfyldes.  Oplysningssedlerne (S 74) og lønangivelsen (S  

 73) for kalenderåret 1990 og fremover skal indsendes til told- og  

 skatteregionen.
For kalenderåret 1990 senest den 21.jan. 1991.
 Oplysningerne kan også afgives på maskinelt læsbart medium, jf. vejledning  

 vedrørende Told- og Skattestyrelsens edb-ordninger for arbejdsgivere m.fl.  

Fristen for indberetning af oplysninger på edb-medium er for kalenderåret  

 1990 den 1.feb. 1991.
 Ophører en virksomhed, der har foretaget oplysningspligtige udbetalinger  

 eller godskrivninger, skal virksomheden senest 10 dage efter sidste  

 udbetaling, til told- og skatteregionen indsende oplysninger for den forløbne  

 del af kalenderåret.
2.1.9. Konkursboer Konkursboer  og tilsynet i betalingsstandsede virksomheder er ikke  

 omfattet af oplysningspligten for lønninger m.v. udbetalt inden konkursen  

 eller i tilsynsperioden.
Konkursboet kan afkræves disse oplysninger for tiden  

 forud for konkursen i medfør af SKL § 8 D, i det omfang det er muligt for  

 konkursboet at meddele oplysningerne på grundlag af det foreliggende  

 regnskabsmateriale.
Såfremt disse oplysninger fordres i medfør af SKL § 8 D,  

 anses konkursboet ikke for pligtig til at benytte de af SD udsendte  

 blanketter (Skd. 52.43).
2.1.10. Idrætsklubber Idrætsklubber  er fritaget for at indsende oplysningssedler om  

 udbetalte vederlag til dommere, såfremt vederlagene ikke overstiger 90 kr.  

 pr. kamp.
Idrætsforeninger og andre foreninger med fritidsaktiviteter som  

 formål er ikke pligtige at indsende oplysningssedler i tilfælde, hvor der  

 udbetales omkostningsgodtgørelse til personer, der i øvrigt er ulønnede.
Om  

 begrebet omkostningsgodtgørelse og om udbetalinger til lønnede personer  

 henvises til SD-cirk.1987-12.
2.2. Uddelinger fra fonde og foreninger Ifølge SKL § 7 B er der pligt for bestyrelser for registreringspligtige  

 fonde og foreninger til uden opfordring at give oplysning om det foregående  

 kalenderårs samlede uddeling, samt hvem der har modtaget uddelinger i form af  

 legater, understøttelse og andre ydelser, herunder naturalydelser.
For flerårlige uddelinger kan fonden m.v. vælge at oplyse uddelingen for  

 det år, hvor modtageren bliver skattepligtig af beløbet, dog således at  

 fondens fradragstidspunkt udskydes tilsvarende.
Uddelinger i form af  

 brugsrettigheder skal oplyses for det år, hvor brugsrettigheden kan udnyttes.
Fritagelse for oplysningspligt Der er ikke oplysningspligt for skattefri uddelinger, jf. bek. nr.648 af  

 29.sept. 1987, § 4. Følgende uddelinger anses for skattefri, jf.
Skat  

 1988.12.721, og er dermed ikke omfattet af oplysningspligten:
 1) Uddelinger til personer:
a.
Uddelinger under 5.000 kr. pr. modtager fra en fond eller forening, som  

 efter LL § 7 z er godkendt af socialministeren, og hvis formål er at støtte  

 socialt eller sygdomsbekæmpende arbejde.  De godkendte fonde m.v. fremgår  

 af Socialministeriets cirkulære af 19.feb. 1990.
 Hvis uddelingen inden for et kalenderår overstiger 5.000 kr., skal det  

 overskydende beløb oplyses.
b.
Uddelinger, der efter øvrige bestemmelser i LL § 7 er skattefri for  

 modtageren.
c.
Legater til studierejser, der ydes til dækning af rejse- og  

 opholdsudgifter, og videnskabelige arbejder, og som kan anses for medgået til  

 dækning af de nævnte udgifter.
 Om betingelserne i øvrigt for at uddelingen kan anses for skattefri, og  

 dermed undtaget fra oplysningspligten, henvises til afsnit E 3.5.2.
d.
Uddelinger til personer, bosiddende i udlandet, der ikke er  

 skattepligtige efter KL § 1 eller § 2.
 2) Uddelinger til juridiske personer (selskaber m.v.):
a.
Uddelinger til foreninger m.v. omfattet af SSL § 1, stk.1, nr.6,  

 indkøbsforeninger omfattet af SSL § 1, stk.1, nr.3 a, produktions- og  

 salgsforeninger omfattet af SSL § 1, stk.1, nr.4, indkøbs- og hovedforeninger  

 omfattet af SSL § 1, stk.2, 2.pkt., samt arbejdsmarkedssammenslutninger  

 omfattet af fondsbeskatningslovens § 1, nr.3.
b.
Uddelinger til selskaber, der er begrænset skattepligtige efter SSL §  

 2, medmindre uddelingen f.eks. tilgår et selskab eller en forening med et  

 fast driftssted i Danmark, jf.
SSL § 2, stk.1, litra a.
c.
Institutioner undtaget fra skattepligt efter SSL § 3, stk.1.
 Hvis der er tvivl om oplysningspligten, og fonden eller foreningen således  

 er usikker på, om modtageren er skattepligtig af uddelingen, skal der  

 indsendes oplysningsseddel om den foretagne uddeling.
2.3. Pensionsordninger SKL §§ 8 B, 8 E og 8 F Reglerne om oplysningspligt i forbindelse med pensionsordninger omfattet  

 af PL, afsnit 1 og 2, findes i SKL §§ 8 B, E og F.
 Reglerne er delt op på den måde, at § 8 B handler om forsikringsselskabers  

 oplysningspligt, § 8 E om arbejdsgiveres oplysningspligt og § 8 F om  

 oplysningspligt for banker, sparekasser m.v., som forvalter  

 pensionsordninger.
 Der henvises til bek. nr.743 af 17.okt. 1986, §§ 14-28 (nedenfor  

 benævnt bek.), og skd-cirk. nr.24 af 16.dec. 1986 om PL, punkterne  

 201-204.
2.3.1. Forsikringsselskabers oplysningspligt, SKL § 8 B I det omfang indbetalingerne ikke er sket som led i et ansættelsesforhold  

 skal forsikringsselskabet uden opfordring indberette samtlige forfaldne  

 præmier og bidrag i det forløbne kalenderår.
Indberetningen skal desuden  

 indeholde oplysninger til identifikation af forsikringstager.
Indberetning  

 skal ske til Told- og Skattestyrelsen inden 1.feb., jf. bekendtgørelsens §  

 14.
Undtaget fra indberetningspligten er bidrag m.v. til livsforsikringer, der  

 ikke er afgiftspligtige.
Herunder hører gruppelivsforsikringer, der kun  

 kommer til udbetaling, hvis forsikrede dør eller bliver invalid inden  

 forsikringens udløbstidspunkt (ophørende gruppelivsforsikringer).  

 Afgiftspligtige (livsvarige) gruppelivsforsikringer er også undtaget fra  

 indberetningspligten, hvis det årlige bidrag fra den enkelte deltager ikke  

 overstiger 100 kr., jf. skd.cirk. nr.24 af 16.dec. 1986, pkt.187.
I forbindelse med skattepligtige udbetalinger fra livsforsikringsselskaber  

 skal der uden opfordring gives meddelelse om disse samt om skattepligtig  

 rentetilvækst på rateforsikring, jf.
PL § 53, i det omfang de ikke henregnes  

 til A-indkomst efter KL § 43, stk.2, jf. bek. § 17.
 Indberetningen skal ske inden den 1.feb. til skattemyndigheden på  

 forsikringsselskabets hjemsted og skal udover oplysninger om udbetalinger  

 m.v. indeholde oplysninger til identifikation af forsikringstageren, jf. bek.  

 § 17, stk.2.
Pensionskasser og andre som udbetaler pensioner er undergivet samme  

 oplysningspligt herom som forsikringsselskaber, jf.
SKL § 8 B, stk.2.
2.3.2. Oplysningspligt for banker, sparekasser m.v., som forvalter  

 pensionsordninger, SKL § 8 F I forbindelse med indbetalinger skal der hvert år indberettes om samtlige  

 forfaldne bidrag og kapitalindskud i det forløbne kalenderår i det omfang,  

 indbetalingerne ikke er foretaget som led i et ansættelsesforhold.
 Indberetningen skal ske til Told- og Skattestyrelsen inden 1.feb. og  

 indeholde oplysninger til identifikation af kontohaveren, jf. bek. § 19.
Der skal desuden ske indberetning af udbetalinger fra opsparinger i  

 pensionsøjemed, jf.
PL §§ 25, 27 og 28, og fra pensionsordninger med løbende  

 udbetalinger, rateopsparinger og -forsikringer i pensionsøjemed og fra  

 indeksordninger, jf.
PL § 29 og SKL § 8 F, stk.1, nr.5.
Endelig skal ændringer, som medfører afgiftspligt, jf.
PL §§ 30-31, i det  

 omfang de er pengeinstituttet bekendt, indberettes, jf.
SKL § 8 F, stk.1,  

 nr.6.
 Også her skal der gives oplysninger til identifikation af kontohaver.
2.3.3. Fælles regler for forsikringsselskaber, banker og sparekasser m.v.,  

 SKL §§ 8 B og F Der skal indberettes om pensionsordningens nærmere indhold og eventuelle  

 ændringer heri, jf. § 8 B, stk.1, nr.1, og § 8 F, stk.1, nr.1, og bek. § 22.  

 Er der tale om forskellige pensionstyper i samme pensionsordning, skal der  

 oplyses om deres forskellige indhold og om fordelingen af ind- og  

 udbetalinger, jf. § 8 B, stk.3. Forsikringsselskaber, banker og sparekasser  

 m.v. skal give ejeren af pensionsordningen meddelelse om, hvilke oplysninger  

 man har meddelt skattemyndighederne, jf. § 8 B, stk.6, § 8 F, stk.4, og bek.  

 § 26.
2.3.4. Arbejdsgivers oplysningspligt, SKL § 8 E Arbejdsgiveren skal i forbindelse med opfyldelse af sin oplysningspligt om  

 udbetalt løn uden opfordring give skattemyndighederne oplysning om  

 indbetalinger til en kapitalforsikring eller opsparing i pensionsøjemed, som  

 er foretaget af denne for arbejdstageren, jf. bek. § 27.
 Der skal også gives oplysning om pensionsordningens indhold samt om  

 eventuelle ændringer heri.
2.3.5. Anparter Ved anpartsindgrebet, lov nr.388 af 7.juni 1989, blev der indsat en ny  

 paragraf, SKL § 8 S.
Iflg. denne bestemmelse skal administratoren af  

 anparterne hvert år uden opfordring indberette følgende til  

 skattemyndighederne fra det fælles skatteregnskab: Ejernes andel af  

 virksomhedens skattepligtige indkomst og formue, ejerandel og ejerperiode,  

 samt identifikationsoplysninger.
Indberetningen skal meddeles både  

 skattemyndighederne og ejerne inden den 1.maj i året efter det år, som  

 oplysningerne vedrører.
 Bestemmelserne i SKL § 8 K, 8 L og 8 M, gælder også for oplysningspligten  

 efter § 8 S.
2.4. Rentekontrolordningen Der er oplysningspligt for renter af indestående beløb og renter af udlån  

 i pengeinstitutter m.v. og for obligationsrenter m.v.
Reglerne kan  

 sammenfattes således:
1) Pligt for pengeinstitutter, realkreditinstitutter, pensionskasser,  

 forsikringsselskaber m.v. til at anmelde sig til et af Told- og  

 Skattestyrelsen oprettet register over oplysningspligtige, jf.
SKL § 8 L og  

 bek. nr.569 af 29.aug. 1986 om skattemæssig kontrol med renter m.v.
2) Pligt for kontohavere, låntagere og obligationsejere til at give  

 identifikationsoplysninger til pengeinstitutter m.v., jf.
SKL §§ 8 J, 8 R, 10  

 A og 10 B, og bek. nr.569 af 29.aug. 1986.
 3) Pligt for pengeinstitutter m.v. til årligt at indberette:
a.
Renter af indskud og størrelse af indestående, SKL § 8 H.
b.
Tilskrevne eller forfaldne renter, gældens størrelse og kursværdien  

 heraf, jf.
SKL § 8 P.
c.
Indløsning af rentekuponer eller tilskrivning af renter vedrørende  

 obligationer, SKL § 10 A.
d.
Overdragelse af obligationer og rentekuponer, SKL § 10 B.
Særligt om ikrafttrædelse af SKL § 8 Q Ved bek. nr.686 af 8.nov. 1988 er bek. nr.569 af 29.aug. 1986 ændret,  

 således at registrerings- og indberetningspligten efter SKL § 8 Q første gang  

 gælder for kalenderåret 1989.
 Statsskattedirektoratet har i sept. 1988 udsendt vejledningen  

 »Rentekontrolordningen«.
 2.4.1. Renter af indskud.
Pligten til at indsende oplysninger om renter af indskud samt størrelsen  

 af indestående påhviler banker, sparekasser, andelskasser, postgirokontoret,  

 overformynderiet, bankierer, vekselerere, advokater og andre, der modtager  

 indskud til forrentning, jf.
SKL § 8 H, jf. bekendtgørelse nr.569 af 29. aug.  

 1986 og Skattedepartementets vejledning af 26.juli 1977 om ændring af  

 skattekontrolloven.
Kredsen af oplysningspligtige i SKL § 8 H, stk.1, 1.  

 pkt., er beskrevet med en eksemplifikation, og hovedkriteriet er, at  

 vedkommende modtager  indskud til forrentning.
Afgrænsningen af oplysningspligtige vil normalt ikke give anledning til  

 tvivl.
Der er typisk tale om, at forrentningen af indskud er et led i den  

 pågældendes sædvanlige erhvervsvirksomhed.
Et  konkursbo  er ikke  

 omfattet af oplysningspligten.
Advokater  er kun omfattet af oplysningspligten såfremt de selv  

 (for egen regning) forrenter klienternes midler.
Sker forrentningen på den  

 måde, at advokaten formidler en renteudbetaling fra et pengeinstitut eller  

 fra en vekselerer til klienten, er pengeinstituttet eller vekselereren  

 oplysningspligtig.
Statsskattedirektoratet har accepteret en ordning,  

 hvorefter klientkonti kan oprettes i pengeinstitutter i advokatens navn med  

 vedtegning om navn på en klient og angivelse af klientens cpr-nummer, således  

 at pengeinstitutterne påtager sig at foretage renteberegning og  

 renteindberetning til skattemyndighederne.
Om vilkårene for ordningen  

 henvises til ADVOKATEN nr.23/1983, side 435-36.
 Af forarbejderne til ændringsloven fremgår det, at der med ordene i § 8 H,  

 stk.1, 1.pkt. »andre, der modtager indskud til forrentning« er  

 tænkt på  spareklubber, interessekontorer og lignende,  som forrenter  

 medlemmernes indskud på samme måde som f.eks. en sparekasse.
Udenfor  ordningen falder bl.a. forrentning af  

 forretningsmellemværender, selvom saldoen over længere perioder er i kundens  

 favør.
Skattedepartementet har dog anset et sådant forretningsmellemværende  

 for omfattet af indberetningsordningen efter at det var oplyst, at der på en  

 mellemregningskonto af kunderne kunne foretages indbetaling af indskud til  

 forrentning.
 Rentetilskrivningen på konto for mellemværender mellem et selskab og dets  

 datterselskab og mellem selskabet og dette selskabs hovedaktionær er ikke  

 omfattet af oplysningspligten i SKL § 8 H.
Udenfor oplysningspligten falder endvidere en arbejdsgivers forrentning af  

 ansattes indeståender på lønkonti.
Told- og Skattestyrelsen har dog på dette  

 område statueret oplysningspligt i et tilfælde, hvor arbejdstageren tillige  

 havde mulighed for at foretage egentligt indskud på lønkontoen.
Også hævede konti Oplysningspligten omfatter ifølge SKL § 8 H, stk.3, også konti, som  

 ophæves i løbet af året.
 Meddelelse om cpr-/SE-nr.
Skattemyndighederne kan i medfør af SKL § 8 K underrette de  

 oplysningspligtige om en kontohavers eller en låntagers cpr.nr. eller SE-nr.  

 Den samme mulighed findes i forbindelse med rentekuponer og ved køb af  

 obligationer og rentekuponer, jf.
SKL § 10 D.
CPR.nr. skal dog først søges  

 indhentet hos den pågældende skatteyder selv.
 Den oplysningspligtige er forpligtet til at registrere disse oplysninger,  

 skd.63.343.
Fritagelse for oplysningspligten Når praktiske forhold taler derfor, og oplysningen har mindre betydning  

 for skattekontrollen, kan told- og skatteregionerne i medfør af SKL § 8 H,  

 stk.4, fritage for eller lempe indberetningspligten for enkelte grupper af  

 oplysningspligtige eller for visse kontoarter.
Bemyndigelsen til at fritage  

 for indberetning har hidtil været  anvendt i tilfælde, hvor  

 renteindtægterne er fritaget for beskatning,  eller hvor værdien af en  

 skattekontrol ikke kunne anses for at stå i rimeligt forhold til den  

 administrative byrde, der pålægges en oplysningspligtig, hvis kravet om  

 indberetning blev fastholdt.
Renter og saldi på visse af de såkaldte skattebegunstigede konti er  

 undtaget fra indberetningspligten.
Det drejer sig om rateopsparingskonti,  

 kapitalpensionskonti, selvpensioneringskonti, indekskonti og  

 børneopsparingskonti.
2.4.2. Renter af udlån Tilmeldings- og indberetningspligten vedrørende udlån omfatter banker,  

 sparekasser, andelskasser, Hypotekbanken, Statens Uddannelsesstøtte,  

 kommuner, realkreditinstitutter, reallåne- og kreditfonde, Skibskreditfonden,  

 pensionskasser, forsikringsselskaber, vekselerere, børsmæglerselskaber,  

 bankierer og advokater, der som led i deres virksomhed yder eller formidler  

 udlån mod forrentning, jf.
SKL § 8 P.
Herudover påhviler indberetningspligten  

 kortudstedere omfattet af lov om betalingskort m.v., kreditinstitutter  

 omfattet af lov om visse kreditinstitutter samt virksomheder omfattet af lov  

 om visse spare- og udlånsvirksomheder, jf. bek. nr. 569 af 29.aug. 1986.
I lov nr.671 af 3.nov. 1988 er det bestemt, at oplysningspligten fra og  

 med 1989 også omfatter finansieringsselskaber, hvis primære formål er at yde  

 eller formidle udlån mod forrentning, samt kommunerne.
Ved bek. nr.573 af  

 25.aug. 1989 er det bestemt, at oplysningspligten for kommunerne ikke  

 omfatter renter, der i medfør af LL § 17 A ikke kan fratrækkes ved  

 indkomstopgørelsen.
Som tilfældet er for indskud, er visse nærmere angivne udlån hos de  

 oplysningspligtige dog undtaget fra registrerings- og indberetningspligt, jf.  

 nedenfor.
Endvidere gælder det, at virksomheder, der foretager udlån mod  

 forrentning, men som ikke direkte er nævnt ovenfor, ikke er omfattet af  

 indberetningspligten.
Indberetningspligt for pengeinstitutter Registrerings- og indberetningspligten for pengeinstitutter omfatter som  

 udgangspunkt følgende udlån, hvor betegnelsen i parentes henviser til  

 bekendtgørelse om pengeinstitutters regnskabsaflæggelse m.v.:
a.
Uopsigelige pantebreve til fast rente (aktivpost 6).
b.
Udlånskonti med adgang til variabel udnyttelse (aktivpost 8.1).
c.
Byggelån (aktivpost 8.3).
d.
Prioritetslån (aktivpost 8.4).
 e. Øvrige lån (aktivpost 8.5).
 Saldoen ved årets udgang er bestemmende for, om der foreligger et udlån  

 eller et indskud.
 Renter og gæld vedrørende konti i udenlandsk mønt indberettes i kroner og  

 øre efter kursen på henholdsvis debiteringstidspunktet og ved årets udgang.
Indberetningspligten omfatter således udlån i form af uopsigelige  

 pantebreve til fast rente.
Endvidere udlån i form af øvrige pantebreve,  

 herunder pantebreve udstedt til eller tiltransporteret pengeinstituttet, samt  

 andre udlån, hvor lånet er baseret på andet pant i debitors faste ejendom  

 (ejerpantebrev, skadesløsbrev).
 Der henvises iøvrigt til bekendtgørelsen om bankers og sparekassers  

 regnskabsaflæggelse m.v.
 Det bemærkes, at der  ikke  må foretages indberetning af  

 renteudgifter og gæld vedrørende udlån i form af veksler (aktivpost 8.2).  

 Disse konti er således fritaget for registrerings- og indberetningspligt.
Indberetningspligt for andre For realkreditinstitutter omfatter registrerings- og indberetningspligten  

 samtlige de af realkreditinstitutterne ydede eller formidlede udlån.
 For kortudstedere omfatter registrerings- og indberetningspligten de  

 udlånsforhold, der er omfattet af betalingskortloven, og hvor der kan påløbe  

 renter eller morarenter.
 For øvrige indberetningspligtige omfatter registrerings- og  

 indberetningspligten samtlige udlånskonti og udlån, der kan sidestilles  

 hermed, såfremt der kan påløbe renter eller morarenter.
2.4.3. Indløsning af rentekuponer Reglerne om oplysningspligt vedrørende obligationer er fastsat i SKL §§ 10  

 A-10 E.
Ved § 10 A er det pålagt offentlige kasser, realkreditinstitutioner,  

 værdipapircentralen, aktieselskaber, banker, sparekasser, andelskasser,  

 vekselerere og andre,  som indløser rentekuponer  vedrørende  

 obligationer, pligt til uden opfordring at tilsende skattemyndighederne  

 oplysninger herom.
Denne oplysningspligt omfatter også renter af  

 medarbejderobligationer.
De nærmere regler herom er fastsat i bekendtgørelse  

 nr.569 af 29.aug. 1986.
 Oplysningspligten gælder for både danske og udenlandske obligationer og  

 uanset om indløsningen sker »over skranken«, via depot i et  

 pengeinstitut eller hos en vekselerer, eller via et obligationsudstedende  

 institut eller et realkreditinstitut.
Rentekuponer vedrørende obligationer tilhørende banker, sparekasser,  

 forsikringsselskaber og anerkendte arbejdsløshedskasser er  fritaget for  

 indberetning.  Det samme gælder kuponer, der modtages fra andre  

 oplysningspligtige og kuponer vedrørende obligationer anbragt i en opsparing  

 i pensionsøjemed.
Under forudsætning af, at obligationerne er deponeret eller  

 indskrevet, kan indberetning undlades, når kuponindløsningen vedrører  

 obligationer tilhørende udlændinge og en række institutioner nævnt i SSL § 3,  

 stk.1.
Fritagelse for oplysningspligten Når praktiske forhold taler derfor og oplysningen har mindre betydning for  

 skattekontrollen, kan told- og skatteregionerne ifølge SKL § 10 C, 2.pkt.  

 fritage for eller lempe oplysningspligten for enkelte eller grupper af  

 oplysningspligtige eller for enkelte grupper af obligationsejere.
 KTAS er således indrømmet fritagelse for oplysningspligt efter §§ 10 A og  

 10 B for så vidt angår udbetaling af renter af  abonnementobligationer  

  for perioden fra udstedelsesdagen til første rentetermin.
2.4.4. Køb og salg af obligationer og rentekuponer Efter SKL § 10 B, jf. bekendtgørelse nr.569 af 29.aug. 1986 som ændret ved  

 bekendtgørelse nr.78 af 31.jan. 1990, om skattemæssig kontrol med renter  

 m.v., påhviler oplysningspligten  alle, der erhvervsmæssigt overdrager  

  obligationer eller rentekuponer, og uanset om der er tale om danske eller  

 udenlandske obligationer.
Oplysningspligten kan pålægges såvel formidleren af  

 sådanne handler som overdrager eller erhverver.
Der gælder en særlig oplysningspligt i forbindelse med  private  

 handler  med obligationer og rentekuponer samt ved formidling af sådanne  

 handler.
Parterne i en privat handel skal ikke af den grund tilmelde sig  

 registret over oplysningspligtige, men handlen skal indberettes på en  

 særskilt blanket, som kan rekvireres hos skattemyndighederne (R 171).
 Oplysningspligten gælder alle obligationer, herunder statsgældsbeviser.
Oplysningspligten iflg.
SKL § 10 B er med virkning fra 1.april 1990  

 udvidet til også at omfatte obligationer uden pålydende rente.
 Oplysningspligten omfatter tillige oplysninger til identifikation af  

 obligationer, der den 1.april 1990 eller senere er udstedt uden pålydende  

 rente, når erhververen er en person, og obligationerne er noteret på  

 Københavns Fondsbørs.
Med overdragelse sidestilles overgang ved  arv eller gave.  

  Dødsboer er omfattet af oplysningspligten og skal således oplyse om salg  

 eller arveudlæg af obligationer.
Kun overdragelse til eje, men ikke til  

 sikkerhed, er omfattet af oplysningspligten.
 Overdragelse mellem registrerede oplysningspligtige, overdragelse til en  

 registreret oplysningspligtig af udtrukne obligationer med henblik på  

 indfrielse, overdragelse mellem registrerede oplysningspligtige og skattefri  

 institutioner, som er nævnt i SSL § 3, stk.1, samt overdragelse mellem  

 registrerede oplysningspligtige og forsikringsselskaber eller anerkendte  

 arbejdsløshedskasser er  fritaget for oplysningspligt.  Det samme  

 gælder overdragelse til og fra obligationsbeholdninger, der er anbragt i en  

 opsparing i pensionsøjemed, når en registreret oplysningspligtig er part i  

 overdragelsen, jf. bekendtgørelse nr.569 af 29.aug. 1986.
Fritagelse for oplysningspligten En bank, der udbød egne obligationer til nytegning i perioden 10.-24.sept.  

 1981, fandt at dette forhold ikke var omfattet af oplysningspligten i medfør  

 af SKL bestemmelser om overdragelse af obligationer.
De pågældende  

 obligationer udstedtes den 1.okt. 1981 fra hvilken dato de forrentedes,  

 hvorfor der ikke ville opstå rentekrav knyttet til obligationerne, idet den  

 første rentekupon forfaldt 1.april 1982.
 Skattedepartementet fandt, at nytegningen var omfattet af  

 oplysningspligten i SKL § 10 A-10 B, men efter omstændighederne fritog man  

 banken for oplysningspligten vedrørende nytegning i den anførte periode.
2.4.5. Indskud m.v. i udenlandske pengeinstitutter Industriministeriet har den 31.aug. 1988 udstedt en valutabekendtgørelse,  

 bkg. nr.522, som ændret ved bekendtgørelse nr.591 af 16.aug. 1990, der  

 medfører en liberalisering af kapitaltransaktioner mellem valutaindlændinge  

 og valutaudlændinge.
Det er efter bekendtgørelsens ikrafttræden 1.okt. 1988 muligt for alle at  

 foretage indskud i udenlandske pengeinstitutter.
Tilsvarende vil det på visse  

 nærmere angivne betingelser være muligt at erhverve udenlandske værdipapirer,  

 samt at tegne livs- og pensionsforsikringer hos forsikringsselskaber i  

 udlandet.
I nævnte bekendtgørelse er anført de nærmere regler, der skal overholdes  

 ved de nævnte transaktioner.
Opmærksomheden henledes særligt på  

 bekendtgørelsens §§ 9 og 10 (indskudskonti og indskudsbeviser), § 11  

 (udenlandske værdipapirer, danske obligationer og andre massegældsbreve) og §  

 12 (livs- og pensionsforsikringer).
3. Oplysningspligt efter opfordring 3.1. Regnskabsmateriale m.v.
SKL § 6 Enhver skatteyder, som er bogføringspligtig efter bogføringsloven eller  

 som er pålagt regnskabspligt efter SKL § 3, stk.1, skal  vedlægge  

 selvangivelsen et årsregnskab,  der opfylder de i bekendtgørelse nr.461  

 af 8.sept. 1976 (som ændret ved bkg. nr.546 af 13.aug. 1987) stillede  

 mindstekrav til årsregnskabet og til det regnskabsmæssige grundlag for dette.
 Ifølge SKL § 6, stk. 1, har erhvervsdrivende, der fører regnskab,  

pligt til på begæring at indsende regnskabsmateriale med bilag for såvel  

 tidligere som for det løbende regnskabsår.  Samme pligt påhviler  

 selskaber, foreninger, korporationer, stiftelser, legater og selvejende  

 institutioner, hvad enten de er erhvervsdrivende eller ikke og uanset om de  

 er skattepligtige eller ej.
Udover det egentlige regnskabsmateriale med bilag kan også kræves indsendt  

»andre dokumenter,  der kan have betydning for skatteligningen,  

 herunder for afgørelse af skattepligt.« Som eksempler på sådanne  

 dokumenter nævner bemærkningerne til lovforslaget »korrespondance,  

 kontrakter, revisionsbemærkninger og kalkulationer«.
Opregningen er  

 således ikke udtømmende.
Også bilagsmateriale, der ikke er det direkte  

 grundlag for posteringerne i bogholderiet, men som kan tjene til at  

 dokumentere eller sandsynliggøre disse, kan kræves indsendt.
Skattemyndighederne anses således for berettiget til at forlange  

 aktionær-/anpartshaveroverenskomster udleveret til gennemsyn, ligesom  

 selskabets revisionsprotokoller også anses for at være »andre  

 dokumenter, der kan have betydning for skatteligningen, herunder for  

 afgørelsen af skattepligt.« Aktionær- og anpartshaverfortegnelser anses ligeledes for »andre  

 dokumenter«, og skattemyndighederne er - uanset den automatiske  

 oplysningspligt, jf. § 8 D, stk.4 - berettiget til at kræve disse  

 fortegnelser udleveret.
 Med hensyn til  bestyrelsens forhandlingsprotokol  må spørgsmålet  

 alt efter omstændighederne antages i almindelighed at kunne løses ved, at  

 myndighederne forsynes med en bekræftet udskrift af forhandlingsprotokollen  

 vedrørende punkter af betydning for skatteligningen, jf. § 8 D.
 Udenlandsk regnskabsmateriale m.v.
Pligten efter § 6, stk.1, gælder også for virksomhed i udlandet og på  

 Færøerne eller i Grønland og påhviler såvel fuldt som begrænset  

 skattepligtige, jf.
SKL § 6, stk.2.
»Bilag« Ved »bilag«, herunder originalbilag, forstås i praksis de  

 dokumenter, hvorefter de enkelte grundposteringer foretages i selve  

 bogholderiet.
De til grund for en håndværksmesters salgsfakturaer  

 foreliggende opgørelser over anvendt arbejdstid i form af ugesedler,  

 timesedler eller lignende og opgørelse over anvendt materiale i form af  

 rekvisitioner, følgesedler eller lignende skal således indsendes på begæring.
Opbevares regnskabsmaterialet på mikrofilm, elektronisk medie eller anden  

 lignende måde, kan en offentlig myndighed, i det omfang den er berettiget til  

 at kræve oplysninger om en virksomheds bogføring, forlange, at den  

 bogføringspligtige vederlagsfrit stiller alt, hvad der er nødvendigt til  

 fremfinding og læsning af regnskabsmaterialet til disposition.
Endvidere kan  

 myndigheden forlange, at læsbare aftryk af regnskabsmaterialet leveres uden  

 vederlag, jf.
Industriministeriets bekendtgørelse nr.598 af 21.aug. 1990. I  

 sådanne tilfælde må en undersøgelse af regnskabsmaterialet normalt foretages  

 på stedet, jf.
SKL § 6, stk.4.
Krydsrevision Materialet kan kræves indsendt, hvis det har betydning for  

 »skatteligningen«.
Med anvendelsen af ordet  

 »skatteligning« er tilsigtet at fjerne den tvivl der har været om,  

 hvorvidt de skattelignende myndigheder har adgang til at bruge de  

 oplysninger, som fremkommer ved gennemgangen af indhentet regnskabsmateriale  

 m.v.,  ved kontrollen med andre skatteyderes skatteansættelse.  Udover  

 at give hjemmel for at kræve dokumentation af grundlaget for en skatteyders  

 egen skatteansættelse giver bestemmelserne i § 6 således også mulighed for,  

 at skattemyndighederne kan indsamle oplysninger til brug ved kontrol med  

 andre skatteydere.
 De skattelignende myndigheder er ikke pligtige at begrunde et krav om  

 indsendelse af dokumentationer efter SKL § 6 og kan afvise at afgive  

 erklæringer om, at oplysninger der fremkommer ved gennemgang af indkrævet  

 regnskabsmateriale alene vil blive anvendt til kontrol af skatteyderens egen  

 skatteansættelse.
En sammenslutning af taxavognmænd, der bl.a. administrerede regningskørsel  

 for sine medlemmer, var efter Handelsministeriets udtalelse, som  

 bogføringspligtig i henhold til bogføringslovens § 1, stk.1, litra a, nr.6,  

pligtig til at lade afregning af kunders kontokørsel hos medlemmerne  

 indgå i sit bogholderi.  Bilagsmaterialet vedrørende ind- og udbetalinger  

 skulle opbevares.
Skattedepartementet meddelte sammenslutningen, at den er  

 pligtig at indsende sit regnskabsmateriale med bilag til de skattelignende  

 myndigheder i henhold til bestemmelsen i SKL § 6, stk.1 (Skd. 49.115).
 Bestemmelserne i SKL § 6, stk. 1, indeholder ikke hjemmel til at forlange  

 udarbejdet særlige oversigter m.v., som ikke er krævet i anden lovgivning,  

 men alene hjemmel til at indkræve foreliggende materiale.
Advokater Skattedepartementet har den 2.juli 1986 udsendt cirkulære nr.74 om  

retningslinier for advokaters indsendelse/udlevering til  

 skattemyndighederne af regnskabsmateriale med bilag og andre dokumenter  

  i henhold til SKL § 6, stk.1 og 4.
 Ved udformningen af retningslinierne er der  taget hensyn til det  

 særlige fortrolighedsforhold,  der består mellem advokaten og klienten.  

 F.eks. kan  korrespondance mellem en forsvarer og en sigtet ikke kræves  

 udleveret.
 I tilfælde af uenighed om omfanget af pligten til at indsende materiale,  

 skal spørgsmålet forelægges T & S.
Også regnskabsmaterialet for det løbende år Skattemyndighederne har mulighed for, ved en gennemgang af en skatteyders  

 regnskab for det afsluttede år at se, om de deri opførte balanceposter:  

 debitorer, kreditorer og varelager, passer med bogføringen for det løbende  

 år.
»Ingen tidsbegrænsning bagud« Regnskabs- og bogføringspligtige skatteydere er ifølge SKL,  

 bogføringsloven og mindstekravsbekendtgørelsen  pligtige til at opbevare  

 regnskabsmateriale i 5 år  efter udløbet af det pågældende regnskabsår.  

 F.s.v. angår konkursboer har Industriministeriet udtalt, at der ikke er  

 hjemmel til at undtage disse fra opbevaringspligten i henhold til  

 bogføringsloven.
 Uanset denne begrænsede opbevaringspligt  kan skattemyndighederne  

 kræve indsendt  det regnskabsmateriale, som skatteyderen måtte have i  

 behold.
 Ifølge SD-cirk. 1979-10 kan opbevaringspligten for  

kontantsalgsbilag  efter ansøgning til Ligningsrådet indskrænkes til  

 1 år efter udgangen af det pågældende regnskabsår.
Regnskabsmaterialet hos trediemand Beror regnskabsmateriale hos trediemand, skal han,  selv om han har  

 tilbageholdelsesret  over materialet, udlevere det til  

 skattemyndighederne, som i så fald skal drage omsorg for, at materialet efter  

 afbenyttelsen tilbageleveres den pågældende trediemand, SKL § 6, stk.1.
 Regnskabsmateriale må kun tilbageholdes så længe sagens behandling gør det  

 påkrævet, og skatteyderens begrundede ønske om adgang til bøger og bilag bør  

 så vidt muligt imødekommes af skattemyndighederne.
Skønsmæssig ansættelse Efterkommes en begæring efter SKL § 6, stk.1 eller 2 ikke, vil indkomst og  

 formue i henhold til SKL § 6, stk.7, kunne ansættes skønsmæssigt.
Regnskab til andre myndigheder, f.eks. momsregnskabet I medfør af SKL § 6, stk. 3, skal »enhver erhvervsdrivende, som til  

 brug for andre offentlige myndigheder fører et regnskab, på begæring af  

 skattemyndighederne indsende regnskabet til disse«.
 Denne bestemmelse sigter først og fremmest på de særlige regnskabshæfter,  

 som skal føres af momsregistrerede virksomheder, der ikke fører  

 momsregnskabet i det almindelige bogholderi, men bestemmelsen er udformet  

 generelt med henblik på andre former for »specialregnskaber«.
Gennemgang af regnskabsmateriale m.v. på stedet Ifølge SKL § 6, stk. 4, er enhver erhvervsdrivende, der fører regnskab,  

 hvad enten han ifølge lovgivningen er regnskabspligtig eller ej, pligtig at  

 give skattemyndighederne adgang til på stedet at gennemgå hans  

 regnskabsmateriale med bilag tilligemed andre dokumenter, der kan have  

 betydning for skatteligningen og foretage opgørelse af kassebeholdninger  

 m.v., når der er rimelig grund dertil.
Udtrykket  »når der er rimelig grund dertil«  har givet  

 anledning til drøftelser om udtrykkets indhold.
Skattemyndigheden skal kunne  

 anføre en rimelig grund til, at der i det enkelte tilfælde skal foretages et  

 kontrolbesøg, og sådanne kontrolbesøg kan kun i særlige tilfælde finde sted  

 uanmeldt.
En brancheundersøgelse kan ikke i sig selv betragtes som rimelig  

 grund.
Opgørelse og vurdering af aktiver på stedet SKL § 6, stk.5, hjemler skattemyndighederne ret til på stedet at foretage  

 opgørelse og vurdering af erhvervsdrivendes driftsmæssige aktiver, når der er  

 rimelig grund dertil.
Denne bestemmelse har  særlig betydning for  

 ligningen af ikke-regnskabsførende erhvervsdrivende skatteydere,  som  

 f.eks. ikke-bogføringspligtige landmænd, men også for mindre næringsdrivende  

 med et mere enkelt regnskabssystem kan det være af betydning, at  

 skattemyndighederne ved besøg hos den erhvervsdrivende kan skaffe sig en  

 begrundet indsigt i en skatteyders formueforfatning og hans bedrifts omfang  

 og udbytte, såfremt ansættelsen i mangel af fyldestgørende oplysninger om  

 indkomst og formue må ansættes skønsmæssigt.
Undersøgelse kan aftales De lokale skattemyndigheder  kan træffe aftale med en skatteyder  

  om, at en undersøgelse af hans regnskabsmateriale m.v. foretages på  

 forretningsstedet eller på bopælen.
 Arbejdsgiverkontrol efter KL § 86 og ligningskontrol efter SKL § 6 kan  

 gennemføres ved samme kontrolbesøg.  Samtidig lignings- og  

 arbejdsgiverkontrol skal som hovedregel baseres på en aftale med skatteyderen  

 om, at kontrolbesøget med hjemmel i SKL § 6, stk.4, og KL § 86, stk.1,  

 omfatter både arbejdsgiverkontrol og ligningskontrol.
Retningslinier for gennemførelse af uanmeldt eftersyn Der er ikke i medfør af SKL § 6, stk.6 af skatteministeren fastsat nærmere  

 regler vedrørende praktiseringen af § 6, stk.1-5, eller truffet aftale med  

 justitsministeren om regler for politiets bistand ved gennemførelsen af  

 undersøgelser m.v. efter stk.4 og 5.
 Lovbestemmelsen praktiseres efter følgende retningslinier,  jf.  

 bilag til betænkning over forslag til SKL, lovforslag nr.21, Folketinget  

 1966/67 (2. samling).
a.
Beslutningen om, at der skal foretages et  uanmeldt eftersyn   

 træffes af:
 T & S eller told- og skatteregionerne (i København og Frederiksberg af  

 skattedirektoraterne). De samme organer træffer bestemmelse om, hvorvidt  

 politiet i en given situation skal tilkaldes for at yde bistand.
b.
Uanmeldte besøg vil blive  en undtagelse.  Der skal noget  

 særligt til, for at man ikke på forhånd træffer aftale med den  

 erhvervsdrivende om tidspunktet for en gennemgang af regnskabsmateriale m.v.  

 på stedet.
c.
Der skal foreligge en helt ekstraordinær situation for at  

politiet  skal være med fra besøgets start.
Det må forudsættes at man  

 på forhånd har viden om, at adgang vil blive nægtet.
d.
Ansvar for politiets tilkaldelse påhviler skattevæsenet (jf. pkt.a),  

 der stiller politiet den opgave, der skal løses.
Politiet afgør, om opgaven  

 er gennemførlig og på hvilken måde den skal løses.
e.
Politiets medvirken vil kun blive krævet, når betingelserne herfor  

klart  er til stede.
 Såfremt den pågældende skatteyder afviser krav om udlevering til gennemsyn  

 af materiale, der ikke kan betegnes som regnskabsmateriale, må denne del af  

 kontrollen opgives på det foreliggende, og skattevæsenet (jf. pkt.a) må være  

 henvist til at overveje, om sagen skal tages op som en overtrædelse af  

 skattekontrollovens afsnit III.
f.
Eftersyn skal foretages til mindst mulig gene for skatteyderen og  

 indenfor normal forretningstid.
g.
Kontrollen vil blive foretaget af embedsmænd, der vil være forsynet med  

 fornøden legitimation.
 Såfremt politiets bistand skønnes nødvendig  ved et uanmeldt  

 eftersyn efter SKL § 6, stk.4 og 5, jf. stk.6, antages det, at der skal  

indhentes retskendelse.
 Dette  gælder dog ikke, hvis formålet med undersøgelsen derved ville  

 forspildes,  såfremt kendelse skulle afventes, som f.eks. i tilfælde,  

 hvor eftersynet er led i en krydsrevision, jf. betænkning af den 28.feb. 1973  

 til lov om ændring af SKL (Folketingstidende 1972-73, tillæg B, spalte 743).
 Uanmeldt eftersyn med politiets bistand  kan foretages uden, at der  

 foreligger mistanke om strafbart forhold,  cfr. i det følgende om  

 ransagning.
Ransagning Undersøgelse hos skatteydere kan endvidere foretages af politiet i henhold  

 til bestemmelserne i  retsplejelovens §§ 794-800 om ransagning.
 Det er en forudsætning herfor, at skatteyderen  mistænkes for  

 overtrædelse af straffebestemmelserne  i straffelovens § 289 eller i SKL.  

 Begæring om politiets bistand til undersøgelsen, herunder i form af  

 ransagning, fremsættes af skattemyndighederne i medfør af SKL § 22.
 Den straffeprocessuelle ransagning  adskiller sig på følgende  

 punkter  fra den undersøgelse, som foretages i medfør af SKL § 6, stk.4  

 og 5, af skattemyndighederne med assistance fra politiet:
 a) Politiet leder ransagningen.
 b) Politiet yder under ransagningen en egentlig undersøgelsesmæssig  

 assistance, der går ud over bistand til overvindelse af fysiske hindringer  

 for undersøgelsen.
 c) Ransagning kan også foretages på skatteyderens private bopæl.
 d) Ransagning er ensbetydende med en sigtelse for overtrædelse af  

 straffelovens § 289 eller SKL.
 Ransagning  kan kun ske efter retskendelse, medmindre  der  

 foreligger særlige forhold, som bevirker, at undersøgelsens øjemed ville  

 forspildes, hvis kendelse skulle afventes.
 Kompetencen til at anmode om politiets bistand til den skattemæssige  

 undersøgelse er delegeret til told- og skatteregionerne samt Frederiksberg og  

 Københavns kommuners skattedirektorater.
3.2. Erhvervsdrivendes indbyrdes omsætning Efter SKL § 8 C har enhver, der driver selvstændigt erhverv, pligt til at  

 give skattemyndighederne oplysning  om den omsætning, vedkommende har haft  

 med andre erhvervsdrivende,  og om arbejder, vedkommende har udført for  

 eller ladet udføre hos andre erhvervsdrivende.
Sådanne oplysninger om  navngivne  erhvervsdrivende kan kræves af  

 alle skattemyndigheder.
For så vidt angår  ikke navngivne   

 erhvervsdrivende forudsætter oplysningspligten et pålæg fra Ligningsrådet.  

 Bestemmelsen kan ikke anvendes generelt, men kun lejlighedsvis over for  

 enkelte erhvervsdrivende eller enkelte brancher.
Bestemmelsen kan ikke  

 anvendes i tilfælde, hvor køberes navne almindeligvis ikke opnoteres, som  

 f.eks. ved torvehandel.
3.2.1. Kredsen af oplysningspligtige Oplysningspligtige er selvstændige erhvervsdrivende, herunder mæglere og  

 auktionsholdere.
Oplysningspligten for produktions-, indkøbs- og  

 salgsforeninger og lignende erhvervsorganisationer omfatter også  

 organisationernes mellemværender med medlemmer.
 Det er en forudsætning, at såvel den, der afkræves oplysninger, som den,  

 hvorom oplysninger kræves, er  erhvervsdrivende.  Det antages, at SKL  

 § 8 C ligesom SKL § 8 D  kan anvendes over for 
pengeinstitutter  i det omfang, de ønskede oplysninger ikke kan  

 indhentes i medfør af de øvrige bestemmelser om pengeinstitutters  

 oplysningspligt.
3.2.2. Hvilke oplysninger? Der kan kræves oplysninger om arten af omsætningen eller arbejdet, omsatte  

 varemængder, vederlagets størrelse, tidspunktet for omsætningen eller  

 arbejdets udførelse og om, hvornår og hvorledes vederlaget er erlagt.
Denne  

 opregning antages at være  udtømmende.  SKL § 8 C giver således  

ikke mulighed  for at afkræve en bilforhandler original eller genpart  

 af en købekontrakt, eller til at afkræve en advokat oplysning om, hvilke  

 ejendomsmæglere, der har medvirket ved de af advokaten ordnede  

 ejendomshandler, og hvilke mæglersalærer, der er udbetalt.
Oplysninger kan kræves for en nærmere angivet periode og med oplysning om  

 mellemværendets størrelse ved begyndelsen og slutningen af perioden.
SKL § 8  

 C omfatter også  kontant salg.
 Den omsætning, der kræves oplyst, behøver ikke at vedrøre erhvervet, men  

 kan  også vedrøre privatforbruget.
3.2.3. Oplysningernes tilgængelighed Efter praksis omfatter oplysningspligten  alle foreliggende  

 oplysninger, uanset det besvær, fremfindelsen medfører.  Denne praksis  

 støttes på en HD, UfR 1960.332, hvorved et slagteri blev pålagt at give  

 oplysninger om navngivne kunders omsætning med slagteriet, uanset at  

 slagteriets regnskabssystem - der i øvrigt var fuldt forsvarligt - var  

 opbygget således, at pligten medførte en betydelig arbejdsbyrde for  

 slagteriet.
 Tilsvarende har Skattedepartementet resolveret, at et selskab, hvis  

 bogføring skete ved EDB-system, der gjorde det særdeles bekosteligt for  

 selskabet at meddele enkeltstående oplysninger, var pligtig at meddele de  

 skattelignende myndigheder oplysninger om dets omsætning med en navngiven  

 erhvervsdrivende.
 I tilfælde, hvor det viser sig vanskeligt for den erhvervsdrivende at  

 fremskaffe oplysningerne,  bør der i en vis udstrækning tages hensyn  

 hertil  ved fastlæggelsen af, i hvilket omfang oplysninger skal afgives.
3.3. Kredsen af oplysningspligtige i medfør af SKL § 8 D Oplysningspligtige efter SKL § 8 D er offentlige myndigheder, bestyrelser  

 for selskaber som nævnt i SSL § 1, nr. 1, 2 og 2a, kommanditselskaber,  

 kommanditaktieselskaber, partrederier, foreninger, stiftelser, legater og  

 andre institutioner.
Oplysningspligten omfatter også interessentskaber, såfremt samtlige  

 interessenter hver for sig er omfattet af oplysningspligten.
Undtaget fra  

 oplysningspligten i SKL § 8 D er Danmarks Statistik.
 De i Erhvervs- og Selskabsstyrelsens bkg.nr.101 af 19.feb. 1990 angivne  

 takster for udskrifter, kopier og regnskaber finder også anvendelse på  

 oplysninger, som skattemyndighederne anmoder om i medfør af SKL § 8 D.
3.3.1. Oplysningspligtens omfang SKL § 8 D pålægger den nævnte kreds en oplysningspligt, der ligger ud  

 over, hvad der gælder ifølge lovens andre bestemmelser, idet pligten omfatter  

 alle oplysninger, der kan tjene skattemyndighederne til vejledning ved  

 udførelsen af deres arbejde.
Der bør i almindelighed gives den skattepligtige  

 lejlighed til selv at fremkomme med de ønskede oplysninger, forinden der  

 rettes henvendelse til tredjemand.
Kun i særlige tilfælde, hvor formålet med  

 undersøgelsen ville forspildes, eller hvor den skattepligtige ikke er i  

 besiddelse af oplysningerne, eller på forhånd har godkendt, at myndighederne  

 indhenter disse, må der rettes henvendelse direkte til tredjemand.
Pengeinstitutter Med hjemmel i SKL § 8 D kan der indkræves oplysning om pengeinstitutters  

 mellemværende med kunder, i det omfang de ønskede oplysninger ikke kan  

 indhentes i medfør af de øvrige bestemmelser om pengeinstitutters  

 oplysningspligt.
SKL § 8 A (se herom P 3.4) indeholder ingen begrænsninger i  

 oplysningspligten efter § 8 D.
Der kan således under henvisning til SKL § 8 D  

 indkræves oplysninger om køb og salg af værdipapirer.
Postvæsenet Spørgsmålet om, hvorvidt postvæsenet efter bestemmelsen i SKL § 8 D er  

 pligtige til uden retskendelse at give de skattelignende myndigheder  

 oplysninger om postale forhold, herunder om kunders brug af postvæsenet som  

 betalingsformidler, har været forelagt kammeradvokaten.
Med baggrund i  

 kammeradvokatens udtalelse meddelte Skattedepartementet, at anmodninger til  

 postvæsenet om i medfør af SKL § 8 D at give oplysning om kunders brug af  

 postvæsenet som betalingsformidler, kun bør ske efter indhentelse af  

 retskendelse herom, Skat 1986.6.419.
Det tilføjes, at departementets opfattelse ikke bevirker ændringer i  

 anvendelsen af SKL § 8 G, hvorefter postgirokontoret i egenskab af  

 pengeinstitut er pligtig uden retskendelse at afgive de af bestemmelsen  

 omfattede oplysninger.
Oplysninger, der går ud over denne bestemmelses  

 rækkevidde, kan herefter indhentes i medfør af § 8 D efter retskendelse.
Det  

 skal understreges, at synspunktet alene er gældende for postvæsenet.
Erhvervsdrivende selskaber m.v., foreninger, stiftelser, legater og andre  

 institutioner Ønskes oplysninger om erhvervsdrivendes indbyrdes omsætning - oplysninger  

 af samme art som de i SKL § 8 C nævnte - kan disse oplysninger ifølge SKL § 8  

 D, 2.pkt., ikke kræves i videre omfang end hjemlet i § 8 C (se P 3.2).  

 Erhvervsdrivende er således på dette område underlagt samme oplysningspligt,  

 uanset i hvilken form virksomheden drives.
3.3.2. Oplysninger om ikke navngivne personer Oplysningspligten i SKL § 8 D kræver kun Ligningsrådets bestemmelse, når  

 der er tale om  ikke navngivne  skattepligtige.
 Oplysninger kan efter denne bestemmelse indkræves af enhver  

 skattemyndighed, når det drejer sig om oplysninger om  navngivne  

 personer.
Oplysninger hvert år i visse tilfælde I medfør af SKL § 8 D er der i en række tilfælde indhentet oplysninger,  

 alene vedrørende et enkelt indkomstår.
 Af mere generel interesse er de tilfælde, hvor oplysninger er indkrævet  

 også for fremtiden, således at der på samme måde som ved oplysningspligt  

uden opfordring indsendes oplysninger hvert år.  Disse tilfælde er  

 for tiden:
 1) Domstolene er pålagt at meddele oplysning om honorarer udbetalt til  

 nævninge, domsmænd, sagkyndige retsmedlemmer og lægdommere i boligretterne.
 2) Statens Jordlovsudvalg er pålagt at meddele oplysning om tilskud, der  

 ydes i henhold til § 7 i lov om udlån til yngre landmænd m.v.
 3) Kommunerne er pålagt at meddele oplysning om diæter, der udbetales til  

 valgstyrere og tilforordnede vælgere.
 4) Direktoratet for Markedsordningerne er pålagt at meddele oplysning om  

 udbetalinger i medfør af markedsordninger - markfrøstøtte m.v.
 5) Statens Uddannelsesstøtte meddeler skattemyndighederne oplysninger om  

 udbetalte stipendier og om gæld og renter.
 6) Kongeriget Danmarks Hypotekbank og Finansforvaltning meddeler  

 skattemyndighederne oplysninger om eftergivelser af statslån ydet til husmænd  

 i medfør af statshusmandsloven af 1948 og om ændringer i tidligere givne  

 oplysninger.
 7) Sikringsstyrelsen meddeler oplysning om modtagere af visse udenlandske  

 pensioner, såfremt modtagerne tillige får udbetalt dansk folkepension.
 8) Praktiserende Lægers Organisation meddeler oplysning om udbetalte  

 understøttelser til pensionerede læger m.fl.
 9) Støttekomiteer, der etableres i forbindelse med arbejdsnedlæggelser og  

 lign. skal meddele oplysning om udbetalinger til strejkende m.fl.
 10) Arbejdsformidlingskontorerne er pålagt fra og med indkomståret 1981 at  

 meddele oplysning om udbetalte mobilitetsfremmende ydelser til  

 arbejdssøgende.
 11) Dansk Landbrugs Grovvareselskab er pålagt at meddele oplysning om  

 beløb, der udbetales til medlemmer ved integration af lokalforeninger i DLG.
 12) Dyrlægernes Understøttelsesforening meddeler oplysning om udbetaling  

 af understøttelse til pensionerede dyrlæger.
 Oplysningssedlen S 74 kan i et vist omfang anvendes ved afgivelse af  

 oplysninger efter SKL § 8 D.
3.3.3. Oplysningspligtens forhold til offentlige myndigheders tavsheds- og  

 hemmeligholdelsespligt Når offentlige myndigheder foreslås pålagt oplysningspligt efter SKL § 8  

 D, kan pligten kollidere med særlige bestemmelser om hemmeligholdelsespligt.  

 SKL § 8 D gælder  på trods af den almindelige tavshedspligt,  der  

 påhviler alle offentligt ansatte,  men kan  ikke uden lovhjemmel  

 fortrænge en særlig hemmeligholdelsespligt  pålagt offentlige myndigheder  

 ifølge særskilt bestemmelse.
 Det er således antaget, at postloven § 9 a hindrer, at der kan indkræves  

 oplysninger om navn og adresse på  indehavere af en postboks.
 Særlig hjemmel for tilsidesættelse af en hemmeligholdelsespligt findes for  

postgirokontoret  i SKL § 11 A, hvor det bestemmes, at  

 postgirokontoret er underkastet samme oplysningspligt som offentlige  

 myndigheder og pengeinstitutter.
 Endelig kan nævnes, at  politimestre  kan pålægges at udlåne akter  

 i straffesager, i det omfang de vedrører økonomiske forhold.
Skatte- og afgiftsmyndighedernes indbyrdes udveksling af oplysninger SKL § 8 D begrænser ikke mulighederne for udveksling af oplysninger mellem  

 skattemyndighederne indbyrdes.
En sådan udveksling kan ske, hvad enten der er  

 tale om navngivne eller ikke navngivne skattepligtige.
Videregivelse af oplysninger til andre myndigheder Ved videresendelse af oplysninger til andre myndigheder skal reglerne i  

 cirk. nr.51 af 6.marts 1987 om skattemyndighedernes tavshedspligt efter  

 gennemførelsen af forvaltningsloven iagttages.
Oplysning om ejerforhold til aktier Hjemmelen for skattemyndighederne til hos et selskab at kræve oplysning om  

 navn, adresse og cpr.nr. eller SE-nr. på personer, selskaber m.v., som har  

 været ejere af aktier eller anparter m.v. i selskabet, samt om størrelsen af  

 de pågældende aktieposter m.v. eller stemmerettigheder er fastslået i SKL § 8  

 D, stk.2. Der henvises i øvrigt til skd.cirk. nr.1 af 2.jan. 1984 om  

 beskatning ved afståelse af aktier m.v.
Skattemyndighederne kan videregive de i medfør af denne bestemmelse  

 indhentede oplysninger, dog undtaget cpr.nr., til aktionærer i selskabet,  

 hvis de pågældende aktionærer ikke selv har adgang til disse oplysninger.
Det  

 er dog en forudsætning, at aktionæren enten har solgt eller afgivet tilbud om  

 salg af aktierne, alene betinget af at han ikke er omfattet af ABL § 4, stk.2  

 og 3.
3.4. Pengeinstitutternes egne forhold Pengeinstitutter er for så vidt angår egne forhold undergivet samme  

 oplysningspligt som andre erhvervsdrivende/selskaber.
3.5. Pengeinstitutters oplysningspligt vedr. kunder Ved SKL §§ 8 A, 8 G, 8 H-P og §§ 10 A og 10 B er der pålagt  

 pengeinstitutter særlig oplysningspligt vedrørende kunders forhold. § 8 A er  

 omtalt i P 3.4.3, §§ 8 H-P, 10 A og 10B er omtalt i P 2.4.
3.5.1. SKL § 8 G, stk.1 Navngivne Hovedbestemmelsen om pengeinstitutters oplysningspligt vedrørende kunders  

 forhold findes i SKL § 8 G.
Efter § 8 G, stk. 1, 1. pkt. skal  

 pengeinstitutterne efter anmodning give skattemyndighederne alle oplysninger  

 om  navngivne  personers indskud, lån, depoter eller boks,  når det  

 er af væsentlig betydning for skatteligningen.  Samme pligt påhviler  

 andelskasser, bankierer, vekselerere, advokater og andre, der modtager penge  

 og andre værdier til forvaltning eller erhvervsmæssigt udlåner penge.
§ 8 G, stk. 1 anses for  udtømmende  inden for sit område, d.v.s.  

 vedrørende indskud, lån, depot og boks.
Dette udledes af ØLD, UfR 1962.204  

 vedrørende Morsø Bank A/S, hvori det fastslås, at hjemlen for  

 skattemyndighederne til at kræve oplysninger vedrørende et indestående i bank  

 alene må søges i SKL § 8 G, stk. 1 (tidligere 8 C, stk. 2).  

 Pengeinstitutternes oplysningspligt vedrørende bankindeståender kan således  

 ikke udvides med henvisning til SKL's øvrige bestemmelser.
 Til illustration af, hvilke  oplysninger, der bl.a. kan kræves   

 vedrørende indskud, lån, depot og boks nævner bestemmelsen i stk. 1, 2. pkt.:  

 »Størrelsen af lån og af indestående eller forvaltede midler og disses  

 afkastning, om bevægelser på indskuds- eller lånekonti, herunder oplysninger  

 om trukne og indsatte checks, om diskonterede veksler samt om  

 sikkerhedsstillelse for lån og kreditter«.
 Værdipapircentralen kan ikke afkræves oplysninger i medfør af SKL § 8 G,  

 hvorfor skattemyndigheden henvises til at indhente oplysninger omfattet af  

 SKL § 8 G hos det kontoførende institut, såfremt det er bekendt.  

 Enkeltoplysninger om obligationskonti vil dog stadig kunne indhentes hos  

 værdipapircentralen i medfør af SKL § 8 D.
Hjemlen til at kræve oplysninger om indestående på en  postgirokonto  

 og om brug af  postvæsenet som betalingsformidler  i øvrigt,  

 herunder betaling ved postanvisninger, findes i SKL § 8 G.
Bestemmelsen  

 begrænser imidlertid ikke skattemyndighedernes adgang til under henvisning  

 til SKL § 8 D at kræve andre oplysninger om postgirokontorets mellemværende  

 med en kontohaver i det omfang, de ønskede oplysninger ikke kan indhentes i  

 medfør af de øvrige bestemmelser om pengeinstitutters oplysningspligt.
Se P  

 3.3.
 Beføjelsen til at indhente oplysninger efter SKL § 8 G, stk. 1, 1. og 2.  

 pkt. tilkommer  skattemyndighederne  jf. skd. cirk. nr. 96 af 11.juli  

 1983.
Skattedepartementet har i cirkulære nr. 117 af 29.juni 1982 fastsat regler  

 om tilvejebringelse af oplysninger fra banker og sparekasser m.fl.
I  

 cirkulæret er det bl.a. præciseret, at oplysninger  i videst muligt omfang  

 skal fremskaffes af den pågældende skatteyder selv.
Såfremt det skønnes, at skatteyderen ikke er i stand til at fremskaffe de  

 nødvendige oplysninger, bør man søge at opnå den pågældendes bemyndigelse til  

 at rette henvendelse til det pågældende pengeinstitut.  

 Skatteyderen/kontohaverens bemyndigelse bør gives skriftligt og vedlægges  

 henvendelsen til pengeinstituttet.
Foreligger der efter skattemyndighedens  

 opfattelse særlige forhold som bevirker, at bemyndigelse ikke kan eller bør  

 indhentes, kan der rettes henvendelse til pengeinstituttet.
I skrivelsen til  

 pengeinstituttet gøres opmærksom på, at der foreligger særlige forhold.
Det forhold, at oplysningerne i et pengeinstitut skal indhentes til brug  

 for en skattepligtssag, berettiger ikke i sig selv til at undlade at søge  

 oplysningerne indhentet hos skatteyderen selv.
Begrebet »særlige  

 forhold« skal således forstås ret snævert.
 Cirkulæret indfører endelig  særlige underskriftsregler  ved  

 anmodning om indsendelse af oplysninger efter SKL § 8 G, stk.1, 1.pkt. og  

 2.pkt.
 Oplysninger efter SKL § 8 G, stk.1, 1. og 2.pkt. kan kun kræves om  

 navngivne personer.
Ikke navngivne Oplysninger om  ikke navngivne  personer kan ifølge § 8 G, stk. 1,  

 3. pkt., kun indhentes efter Ligningsrådets vedtagelse, og kun om indestående  

 og forvaltede midler, disses afkastning samt oplysninger til identifikation  

 af ejeren.
En henvendelse til et pengeinstitut vedrørende ikke navngivne  

 personer kan følges op af en henvendelse vedrørende navngivne, når personen  

 ved den første henvendelse er identificeret.
Forældelse SKL § 8 G, stk.1, fastsætter ikke nogen begrænsning i tidsmæssig henseende  

 for oplysninger, der er mere end 5 år gamle, og opbevaringspligten efter  

 bogføringslovens § 2 er uden betydning for oplysningspligten efter SKL § 8 G,  

 stk.1.
 Såfremt det pågældende materiale er i behold, er pengeinstituttet  

 forpligtet til at efterkomme en anmodning om oplysninger, der er mere end 5  

 år gamle.
3.5.2. SKL § 8 G, stk.2 Til brug for  skattemæssig stikprøvekontrol  med navngivne og ikke  

 navngivne personer kan de skattelignende myndigheder med hjemmel i SKL § 8 G,  

 stk.2, foretage  gennemgang på stedet  af bankers, sparekassers,  

 andelskassers, bankierers og vekselereres regnskabsmateriale.
Der er ligesom  

 i § 8 G, stk.1, tale om indsamling af oplysninger, der vedrører de  

 oplysningspligtiges kunder.
 Gennemgangen på stedet  forudsætter Ligningsrådets vedtagelse  og  

 kan således ikke iværksættes af de lokale skattemyndigheder.
3.5.3. Oplysningspligt vedrørende køb og salg af værdipapirer I SKL § 8 A er det bestemt, at banker, vekselmæglere m.v. er pligtige  

 efter skatteministerens nærmere bestemmelse at meddele de skattelignende  

 myndigheder oplysninger vedrørende køb og salg af værdipapirer.
Bestemmelsen  

anvendes ikke for tiden,  idet nærmere bestemmelse ikke er truffet af  

 skatteministeren.
 På grund af bestemmelsens generelle formulering antages den ikke at  

 indeholde hjemmel for indkrævning af oplysninger i enkeltstående tilfælde.  

 Derimod antages oplysninger som nævnt i SKL § 8 A at kunne indkræves under  

 henvisning til SKL § 8 D.
 3.6. Indløsning af udbyttekuponer vedrørende aktier m.v.
Efter SKL § 10 kan told- og skatteregionerne bestemme, at der ved  

 indløsning af udbyttekuponer skal iagttages  nærmere  

 legitimationsregler,  og de derved fremkomne oplysninger skal indsendes  

 til skattemyndighederne.
Sådan bestemmelse er ikke truffet, og § 10 har  

 således  ikke virkning for tiden.
Vederlag for opfyldelse af oplysningspligten De oplysningspligtige har  ikke krav på godtgørelse  af de  

 udgifter, der er forbundet med opfyldelse af oplysningspligten.
 I ganske særlige tilfælde, hvor der er udført et meget omfattende  

 oplysningsarbejde, vil spørgsmålet om dækning af pengeinstituttets udgifter  

 dog kunne rejses over for told- og skatteregionerne, hvis afgørelse kan  

 påklages til T & S.
4. Sanktioner 4.1. Skatteforhøjelse 4.1.1 Personskat (»Skattekontrollovstillæg«) Ifølge SKL § 1, stk.3, og § 2, stk.3 og 4, forhøjes alm. indkomstskat,  

 formueskat og særlig indkomstskat i mangel af behørig selvangivelse og i  

 mangel af rettidig selvangivelse med såkaldt  skattekontrollovstillæg.
 Forhøjelse sker efter følgende regler:
 a) selvangivelsen anses for  rettidigt  indgivet, dersom den er  

 skattemyndigheden i hænde med morgenposten dagen efter udløbet af fristen for  

 rettidig aflevering.
 b) kontrollovstillæg pålægges dog ikke for  yderligere  1 døgns  

 forsinkelse.
 c) 2-9 dages forsinkelse - forhøjelse 2 pct., maks. 2.000 kr.
 d) 10 dages eller længere forsinkelse - forhøjelse 5 pct., maks. 2.000 kr.
 e) hvor der foreligger ikke-behørig selvangivelse pålægges et  

 kontrollovstillæg på indtil 5 pct., maks. 2.000 kr. (se dog P 1.4.).
 Er der indrømmet udsættelse af fristen for selvangivelse, beregnes  

 overskridelsen af fristen fra den dag, hvortil udsættelse er givet.
 Forhøjelsen foretages på henholdsvis formueskat, indkomstskat og særlig  

 indkomstskat, således at maksimeringen gælder for hver af disse kategorier.  

 Forhøjelse beregnes ikke af kirkeskatten.
 Vedrørende almindelig indkomstskat fremkommer maksimumbegrænsningen  

 således: Indkomstskat til staten 1.200 kr., til kommunen 600 kr. og til  

 amtskommunen 200 kr. - ialt 2.000 kr.
 Reglerne om kontrollovstillæg finder også anvendelse, hvis årsregnskab  

 eller regnskabsoplysninger, der skal vedlægges selvangivelsen, ikke indsendes  

 rettidigt, eller hvis regnskabet ikke er udarbejdet i overensstemmelse med  

 bestemmelserne i mindstekravsbekendtgørelsen, jf. lsr. 1983.156.
 Hvis påligning af tillæg foretages i anledning af ikke-behørig eller ikke  

 rettidig indgivet selvangivelse, skal der  tilsendes skatteyderen  

 underretning  herom.
Efter ændringen af KL § 81 og SKL § 16 ved lov nr.152 af 15.marts 1989 kan  

 kontrollovstillæg næppe anvendes overfor skatteydere, der modtager den  

 forudprintede selvangivelse, altså stor set alle lønmodtagere. Årsagen er, at  

 det ikke er muligt at udskille de skatteydere, der finder de forudprintede  

 oplysninger korrekte og fyldestgørende, fra de skatteydere, der burde  

 indsende ændringer til selvangivelsen, men undlader dette.
Disse skatteydere  

 kan i givet fald straffes efter SKL § 16. Hvis en modtager af en forudprintet  

 selvangivelse har fået individuel indsendelsesfrist efter ansøgning, og denne  

 frist overskrides, kan der kun pålægges kontrollovstillæg, hvis det i  

 henstandsmeddelelsen er oplyst, at selvangivelsen  skal  indsendes  

 inden fristens udløb.
Bevillingsmæssig fritagelse Samtidig med underretningen om tillægget skal det oplyses, at  

ansøgning om bevillingsmæssig fritagelse  for tillægget kan indgives  

 til de kommunale skattemyndigheder.
Ved underretning om skattemyndighedens  

 afgørelse, skal det oplyses, at afgørelsen kan påklages til skatteankenævnet.  

 Nævnets afgørelse kan ikke indbringes for højere administrativ myndighed.
Klagevejledning Bestrides lovligheden af et tillæg, idet det f.eks. påstås, at  

 selvangivelsen er indgivet rettidigt, og der ikke gives skatteyderen medhold  

 heri, oplyses skatteyderen om at  klage indgives i sædvanlig  

 instansfølge.
Undladelse af påligning af skattekontrollovstillæg.
Fritagelse og lempelse I medfør af SKL § 4 A, stk. 1, har Ligningsrådet bemyndiget de kommunale  

 skattemyndigheder og de regionale told- og skatteforvaltninger til under  

 særlige omstændigheder at undlade påligning af skatteforhøjelser i henhold  

 til § 1, stk. 3, og § 2, stk. 3 og 4.
 Når påligning af skattekontrollovstillæg har fundet sted, kan de  

 skattelignende myndigheder i medfør af § 4 A, stk. 2, helt eller delvis,  

 fritage for tillægget, når den skattepligtiges forhold taler herfor.
 Delvis fritagelse for tillægget (lempelse) bør gives ved nedsættelse af  

 den anvendte procentsats.
Ved større skattepligtig indkomst eller formue indebærer en nedsættelse af  

 kontrollovsprocenten på grund af lovens overgrænse på 2.000 kr., ikke  

 nedsættelse af tillægget.
I sådant tilfælde bør kontrollovstillægget  

 fastsættes til et beløb, der indberettes manuelt.
Den indkodede  

 kontrollovsprocent skal så slettes.
 Der henvises i øvrigt til SD-cirk. 1982-7.
 Fristen for indskud på spærret konto efter investeringsfondslovens § 5.
Efter investeringsfondslovens § 5, stk.1, skal der efter henlæggelsesårets  

 udløb, men inden udløbet af fristen for indgivelse af selvangivelse for  

 henlæggelsesåret på spærret konto i et pengeinstitut indsættes et beløb lig  

 den foretagne henlæggelse.
For regnskabspligtige m.v skal indskuddet på  

 spærret konto kun andrage 70 pct. af henlæggelsen.
Told- og skattergionerne  

 (i København og på Frederiksberg skattedirektoratet) kan, når særlige  

 omstændigheder taler derfor, godkende for sent foretagne indskud, se L  

 5.7.3.1.
4.1.2. Selskabsskat Se ligningsvejledningen om aktionærer og selskaber afsnit SE 1.2.
4.2. Tvangsbøder 1) I medfør af SKL § 4 kan de kommunale skattemyndigheder pålægge daglige  

 bøder (tvangsbøder) til fremtvingelse af behørig selvangivelse og  

 årsregnskab.
De kommunale skattemyndigheders afgørelse kan ændres af  

 Ligningsrådet.
Også indgivelse af selskabers selvangivelse og de i SSL § 29, stk. 1,  

 nævnte meddelelser kan af de kommunale skattemyndigheder fremtvinges ved  

 pålæg af tvangsbøder, jf.
SSL § 28, stk. 3, (jf. § 29, stk. 1).
 2) Vægring ved afgivelse af det i øvrigt af SKL § 9, stk. 1, omfattede  

 oplysningsmateriale må forelægges  told- og skatteregionerne,  der  

 afgør om pligtens efterkommelse skal fremtvinges ved pålæg af tvangsbøder.
 3) Tvangsbøder kan ikke pålægges skatteydere, der er omfattet af KL § 81,  

 jf. ovenfor under pkt. 4.1, medmindre der har været givet henstand.
Normalsatsen er 100 kr. pr. dag.
Se i øvrigt skd. cirk. nr. 246 af 24.nov.  

 1969 og nr. 108 af 15.maj 1973. Hvis pålægget ikke følges, kan tvangsbøderne  

 successivt forhøjes.
 I almindelighed bør tvangsbøderne inddrives med et stadig stigende antal,  

 således at der f.eks. først inddrives bøder for 10 dage, derefter for 20  

 dage, 40 dage og så fremdeles, og således at yderligere bøder ikke overgives  

 til inddrivelse, førend de tidligere er indgået eller afgivet til  

 politimæssig behandling.
 Ved lov nr.375 af 7.juni 1989 er inddrivelsen af de tvangsbøder, der  

 pålægges efter SKL § 4, jf. ovenfor punkt 1, overført til pantefogeden.  

 Bestemmelsen trådte i kraft den 15.aug. 1989.
 Inddrivelse af de under punkt 2 og 3 nævnte tvangsbøder kan ske ved udlæg,  

 der foretages af pantefogeden, jf. både lov nr. 278 af 26.maj 1976 om  

 fremgangsmåden ved inddrivelse af skatter og afgifter m.v. og SD cirk.  

 1978-13.
 Såfremt udlæg helt eller delvis er forgæves, kan den pågældende indsættes  

 til afsoning af det resterende beløb.
 Når det begærede materiale afleveres, bortfalder ikke-betalte bøder.
4.3. Kontospærring Ifølge SKL § 11 kan konti i banker og sparekasser, hos advokater,  

 vekselerere og andre, der modtager penge som indskud,  spærres af told- og  

 skatteregionerne i 6 måneder,  når indskudsmodtageren ikke har sikker  

 kundskab om kontohaverens navn og adresse, f.eks. hvis kontohaveren ikke kan  

 findes på grundlag af foreliggende navne- og adresseoplysninger, eller hvis  

 den opgivne kontohaver ikke vil vedkende sig indskuddet.
 Når der overfor indskudsmodtageren foretages anmeldelse om ejerforholdet  

 ved afgivelse af en af told- og skatteregionerne fastsat legitimation for  

 den, som første gang efter spærringen vil disponere over kontoen, ophører  

 spærringen, uden at der hertil kræves erklæring fra nogen myndighed.
 Forevises legitimation ikke, og kan de kommunale skattemyndigheder ikke  

 henføre en konto til den virkelige ejer, kan kontoen efter told- og  

 skatteregionens nærmere bestemmelse  yderligere spærres i et af told- og  

 skatteregionen fastsat åremål.
Er kontoen efter udløbet heraf stadig ikke henført til en berettiget,  

 indberettes dette til Skatteministeriet.
Efter forudgående offentlig varsling  

 med 1 års frist,  inddrages indeståendet til fordel for statskassen,  

  såfremt ingen berettiget melder sig.
Told- og skatteregionen kan dog under  

 særlige omstændigheder dispensere fra sådan inddragelse eller tillade  

 godtgørelse af allerede inddragne beløb.
Et pengeinstitut kan ikke gøre en  

 gennemført kontospærring illusorisk ved at inddrage kontoens indestående  

 under henvisning til forældelse, skd.71.642.
 Adgang til at foretage spærring efter denne bestemmelse har  fortsat  

 betydning  for konti oprettet før 1.juli 1977, som i henhold til  

 valutalovgivningen er noteret som tilhørende  valutaudlændinge.  Disse  

 konti er ikke omfattet af reglerne i SKL § 8 J om oplysning af cpr.nr. eller  

 SE-nr.
4.4. Bødesager 4.4.1. Ansvar efter SKL afsnit III Reglerne for udmåling af administrative bøder ved overtrædelse af SKL § 13  

 og § 16 er gengivet i T&S-cirk. 1990-32.
Ifølge reglerne udgør normalsatsen for skattesvig og grov uagtsomhed  

 henholdsvis 2 gange og 1 gang skatteunddragelsen.
Normalsatsen fraviges ved  

 indkomstdifferencer under 30.000 kr. samt ved  

 »forskydningsdifferencer«.
 Hvis den samlede ansvarspådragende skatte- og eventuelle  

 afgiftsunddragelse er mindre end 4.000 kr., ved forsæt, eller 8.000 kr. ved  

 grov uagtsomhed rejses ikke bødekrav, men sagen kan afsluttes med en  

 »advarsel«.
 Hvis en skatteyder kan anses for »selvmelder«, nedsættes bøden  

 til en trediedel.
 Ved forsøg på eller medvirken til skattesvig fastsættes bøden til  

 halvdelen af normalbødetaksten.
4.4.2. Kompetence Sager om grov uagtsomhed kan - når der ikke foreligger skærpende  

 omstændigheder - uanset de unddragne skatters størrelse afgøres  

 administrativt.
 Ved skattesvig kan alle sager, hvor de samlet unddragne skatter tillige  

 med evt. unddraget moms og punktafgifter ikke overstiger 100.000 kr., afgøres  

 administrativt.
4.4.3. Udtagelse af bødesager Ved SD's skrivelse af 27.dec. 1977 til de kommunale ligningsmyndigheder er  

 givet  retningslinier for udtagelse af sager, hvor der antages at  

 foreligge overtrædelse af SKL § 13.  Udtagelsen sker under tilsyn af  

 told- og skatteregionerne.
 Ved SD's skrivelse af 28.feb. 1984 og T&S-cirk.1990-32, er der  

 foretaget justeringer af nogle af de beløbsgrænser, som er afgørende for  

 udtagelse af ansvarssager.
 Efter at ændring af ansættelsen har fundet sted indsender kommunen  

 selvangivelsen til told- og skatteregionen bilagt sagsfremstilling og  

 eventuelt revisionsrapport m.v.
 I ganske særlige tilfælde,  kan det være hensigtsmæssigt at undlade  

 egentlig ændring af skatteansættelserne og i stedet foranledige, at sagen  

 behandles som efterbetalingssag  i medfør af SL § 42, jf.  

 skattestyrelsesloven § 17.
 Såfremt der i en sag,  hvor ansættelsen påklages til  

 Landsskatteretten,  må antages at foreligge ansvar efter SKL, skal sagen  

 udtages og indsendes til told- og skatteregionen uden at afvente afgørelse i  

 klagesagen.
 I følgende tilfælde sker der ikke udtagelse:
1) hvor en forskydningsdifference ikke overstiger eller har oversteget  

 30.000 kr., 2) hvor en forskydningsdifference ikke er væsentlig i forhold til den  

 ak-tiv-/passivmasse, differencen vedrører.
Ved »ikke væsentlig« vil  

 man normalt forstå en difference, der er mindre end 10 pct. af den pågældende  

 aktiv-/passivmasse og ikke overstiger 200.000 kr.
Området omfatter først og  

 fremmest varelagre, igangværende arbejder, varedebitorer, varekreditorer og  

 forudbetalte omkostninger.
3) hvor der foreligger en difference, der kan konstateres ved en direkte  

 afstemning af selvangivelse og/eller regnskab med oplysninger, der uden  

 opfordring tilgår skattemyndighederne.
Se nærmere om disse oplysninger i SD's  

 skrivelse af 27.dec. 1977 til de kommunale ligningsmyndigheder.
Det er told- og skatteregionerne og Københavns og Frederiksberg  

 skattedirektorater der træffer afgørelse om, hvorvidt der i de af  

 ligningsmyndighederne udtagne sager skal rejses bødesag.
Told- og  

 skatteregionerne kan på egen hånd og uden ligningsmyndighedernes medvirken  

 udtage sager med henblik på strafansvar.
De for ligningsmyndighederne  

 fastsatte regler gælder i så fald også for told- og skatteregionerne.
 Om kompetencen til at afslutte bødesager, se T&S-cirk.1990-33.
4.4.4. Forsvarerbistand Der er indført regler om adgang til forsvarerbistand under en  

 administrativ skatte- eller afgiftsstraffesag.
Reglerne findes i  

 lovbekendtgørelse nr.489 af 19.sept. 1984 samt i bekendtgørelse nr.500 af  

 1.okt. 1984 udstedt af Skatteministeriet.
 Der er adgang til at begære en forsvarer beskikket, når en sag kan medføre  

 strafansvar for overtrædelse af skattekontrolloven og for visse overtrædelser  

 af kildeskatteloven, sømandsskatteloven, investeringsfonds- og  

 etableringskontoloven.
 Forsvarer kan beskikkes, når det efter sagens beskaffenhed, skatteyderens  

 person eller omstændighederne i øvrigt må anses for ønskeligt.
Begæring om beskikkelse af forsvarer kan fremsættes af skatteyderen selv,  

 men også af skattemyndighederne, når særlige forhold foreligger.
Det er i  

 alle tilfælde skattemyndighederne, der skal indbringe spørgsmålet for retten.
 Forsvareren har som hovedregel adgang til at gøre sig bekendt med det  

 materiale, skattemyndighederne har tilvejebragt til brug for den  

 administrative straffesag.
 Såfremt skatteyderen findes skyldig, har denne pligt til at erstatte det  

 offentlige udgifterne til vederlaget til den beskikkede forsvarer.
 Skatteyderen skal skriftligt vejledes om adgangen til at begære en  

 forsvarer beskikket, om forsvarerens beføjelser og om betalingen af  

 forsvarerens vederlag.
 Statsskattedirektoratet har udarbejdet en vejledning til  

 amtsskatteinspektoraterne samt Københavns og Frederiksberg skattedirektorater  

 vedrørende reglerne om forsvarerbeskikkelse.
