CIRKULÆRE OM YDELSE AF UDLIGNINGSTILLÆG VED INSTITUTIONERS FLYTNING TIL LAVERE STEDTILLÆGSOMRÅDE Finansministeriet har i de senere år indgået et antal enkeltaftaler om  

 udligningstillæg ved institutioners flytning til et lavere stedtillægsområde.
For ikke at hindre mobilitet har Finansministeriet indgået den som bilag 1 vedhæftede aftale, hvorefter en institutions ledelse og de stedlige  

 tillidsrepræsentanter kan aftale, at der ydes et udligningstillæg ved en  

 institutions flytning til et lavere stedtillægsområde.
 Indgåelsen af aftaler forudsætter enighed mellem parterne.
 Formålet med aftalen er at imødegå den umiddelbare lønnedgang ved  

 flytningen til det lavere stedtillægsområde.
 Tillægget beregnes som forskellen mellem stedtillægssatserne på  

 flytningstidspunktet på det hidtidige skalatrin, og tillægget aftrappes med  

 al fremtidig lønstigning, således at den ansatte efter et tidsrum vil få den  

 løn, der svarer til det lavere stedtillægsområde.
 Når der er indgået aftale om ydelse af udligningstillæg, skal  

 institutionens ledelse snarest underrette Finansministeriet om summen af  

 udligningstillæg på udflytningstidspunktet, opdelt på hver enkelt  

 personalegruppe for sig.
 Merudgifter ved aftalen afholdes inden for institutionens bevillinger.
Finansministeriet Administrations- og Personaledepartementet Den 25. maj 1992 P.
M.
V.
E.
B.
T.T.
Lind Bilag 1 AFTALE OM YDELSE AF UDLIGNINGSTILLÆG VED INSTITUTIONERS FLYTNING TIL LAVERE STEDTILLÆGSOMRÅDE § 1. Denne aftale gælder for tjenestemænd og  

 tjenestemandslignende ansatte.
Aftalen gælder endvidere for  

 overenskomstansatte, der aflønnes efter statstjenestemændenes skalatrins- og  

 stedtillægsordning, og som er omfattet af en overenskomst indgået af  

 Finansministeriet på den ene side og Statsansattes Kartel,  

 Statstjenestemændenes Centralorganisation II eller Overenskomstansattes  

 Centralorganisation på den anden side.
Aftalen gælder endelig for de  

 tilsvarende overenskomster, der er indgået efter bemyndigelse fra henholdsvis  

 Finansministeriet og de anførte centralorganisationer/ karteller.
 § 2. Der kan mellem en institutions ledelse og de stedlige  

 tillidsrepræsentanter indgås aftale om ydelse af et udligningstillæg ved en  

 institutions flytning til et lavere stedtillægsområde.
 § 3. Udligningstillægget ydes som et personligt tillæg, der ved  

 fuldtidsbeskæftigelse udgør forskellen på udflytningstidspunktet mellem  

 lønnen på det hidtidige stedtillægsområde og lønnen på det nye  

 stedtillægsområde på det skalatrin, som den ansatte er indplaceret på.
 § 4. Udligningstillægget er ureguleret og aftrappes med enhver  

 fremtidig lønstigning.
 § 5. Udligningstillægget justeres forholdsmæssigt ved ændring af  

 den ansattes beskæftigelsesgrad og bortfalder helt ved fratræden fra  

 institutionen eller ved ydelse af tjenestefrihed uden løn.
 § 6. Aftalen træder i kraft den 1. januar 1992.
København, den 25. maj 1992 Statsansattes Kartel Finansministeriet Ove Hygum/Johan Overgaard P.
M.
V.
