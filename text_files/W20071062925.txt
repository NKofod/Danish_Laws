Klager over at vagtlæger ikke foretog en korrekt behandling (strubelågsbetændelse) Patientklagenævnet fandt grundlag for kritik af vagtvægen As behandling af patienten ved konsultationen kl. 05.43.
Patientklagenævnet oplyste, at diagnosen epiglottitis er meget vanskelig at stille alene på de objektive synlige kliniske tegn.
Klager over stærke synkesmerter og øget spytproduktion i forbindelse med manglende objektive forandringer i halsen bør lede tanken hen på epiglottitis.
Diagnosen bør i sådanne tilfælde be- eller afkræftes ved undersøgelse på en øre-næse-halsafdeling, efter ledsaget transport.
Det var nævnets opfattelse, at vagtlæge A den 27. juli kl. 00.55 foretog en relevant vurdering og behandling af kvinden.
Nævnet fandt dog, at der havde været hensigtsmæssigt, om der i besøgsnotatet var taget stilling patientens klager om meget slim og vejtrækningsproblemer.
Det var videre nævnets opfattelse, at vagtlæge A den 27. juli 2005 kl. 05.43 undersøgt patienten på ny og fik oplyst, at hun havde flere smerter i halsen.
Nævnet fandt på den baggrund, at vagtlæge A burde have indlagt patienten på en øre-næse-halsafdeling til udredning.
Det var endelig nævnets opfattelse, at vagtlæge B den 31. juli 2005 foretog en relevant klinisk undersøgelse samt behandling af patienten.
Herunder var det nævnets opfattelse, at det på baggrund af de objektive fund var relevant at henvise til eventuelt at kontakte en privatpraktiserende øre-næse-halslæge.
