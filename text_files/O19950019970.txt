Resumé  


  

 En mand, der var idømt livsvarigt fængsel, havde flere gange fået afslag på  

 ansøgninger om benådning med henvisning til hans potentielle farlighed.
Med  

 henblik på at få en ny vurdering af den domfældtes farlighed iværksatte  

 Justitsministeriet i 1991 en psykiatrisk undersøgelse.
Ifølge undersøgelsen  

 var  

 der ikke holdepunkter for at hans farlighed var aftaget.
Retslægerådet var  

 enig  

 i denne vurdering, men bemærkede samtidig at mulighederne for at forudsige  

 farligt recidiv for ikke-sindssyge personer var begrænsede.
Med henvisning  

 til  

 de lægelige vurderinger afslog ministeriet benådning den 31. august 1993.
 Inden afgørelsen havde justitsministeren i pressen først udtalt  

 sig positivt og herefter negativt om mulighederne for benådning.
 Ombudsmanden bemærkede at der var sket en meget væsentlig  

 forskelsbehandling i sagen, men at den byggede på fagkyndige vurderinger af  

 domfældtes farlighed som han ikke havde nærmere forudsætninger for at tage  

 stilling  

 til.
Ombudsmanden udtalte at domfældte under afsoningsforhold som  

 stort set havde været uforandrede i en årrække, ikke ved sin adfærd havde  

 haft  

 og ikke ville få mulighed for helt eller delvist at afkræfte den vurdering af  

 hans potentielle farlighed som var grundlaget for Justitsministeriets  

 afgørelse.
Ombudsmanden henstillede til Justitsministeriet at iværksætte  

 gradvise lempelser af afsoningsforholdene således at der ville kunne  

 tilvejebringes nye præmisser for en fremtidig vurdering af spørgsmålet om  

 benådning.
 Ombudsmanden mente at justitsministerens udtalelser til pressen  

 under sagens behandling var betænkelige og uheldige.
Justitsministeriet traf afgørelse om at overføre domfældte til  

 fortsat strafudståelse i et åbent statsfængsel og bestemte at han efter ca.  

 et  

 års ophold dér skulle undergives en ny mentalundersøgelse.
Han ville  

 fortsætte  

 sit igangværende udståelsesforløb med ledsagede udgange. (J. nr.  

 1994-357-620).
Afslag på ansøgning om benådning af livstidsfange Advokat A klagede for B over  

 Justitsministeriets afgørelse om afslag på en ansøgning om benådning af B.
 A klagede endvidere over den  

 daværende justitsministers udtalelse til pressen den 19. juli 1993.
 B var født den 26. marts  

 1927.
 Ved Østre Landsrets dom af  

 18. marts 1966 blev B idømt livsvarigt fængsel efter straffelovens §§ 237,  

 266  

 og 285, stk. 1, jf. § 276, jf. til dels § 21, samt våbenlovens § 10, stk. 1,  

 jf. § 2, jf. § 1, nr. 1, 2 og 5.
 Højesteret stadfæstede Østre  

 Landsrets dom den 24. august 1966.
 B havde flere gange ansøgt om  

 benådning og fået afslag.
B havde siden 1983 - med en  

 afbrydelse i en periode i 1988-89 - regelmæssigt haft ledsagede udgange.
Fra  

 1983 til 1988 var der tale om halvårlige ledsagede udgange.
Fra september  

 1989  

 til september 1993 var der tale om månedlige ledsagede udgange.
Fra den 1. september 1993  

 havde B haft ledsagede udgange hver 14. dag.
Under de senere års udgange  

 havde  

 B været ledsaget af en fængselsfunktionær og to politifolk (tidligere var der  

 flere ledsagere). B havde gennemført godt 100 ledsagede udgange.
 Statsfængslet i Nyborg  

 oplyste i marts måned 1995 at alle udgange var forløbet helt uden problemer.
I brev af 28. november 1991  

 havde Justitsministeriet afslået en ansøgning fra A om benådning af B.  

 Ministeriet  

 henviste til den begrundelse der var givet i ministeriets afslag af 2.  

 oktober  

 1990 på en ansøgning om benådning.
I skrivelsen havde ministeriet henvist til  

 at der fortsat var risiko for alvorlig, affektpræget kriminalitet.  

 Justitsministeriet  

 oplyste i skrivelsen af 28. november 1991 at en ændret vurdering af denne  

 risiko forudsatte at der blev foretaget en ny psykiatrisk vurdering af B,  

 som blev baseret på observationer over en længere periode.
 Efter at have indhentet B's  

 samtykke foreslog A Justitsministeriet at der blev foretaget en ny  

 psykiatrisk  

 vurdering af B på Sikringsanstalten i Nykøbing Sjælland.
Justitsministeriet  

 undersøgte mulighederne for en psykiatrisk undersøgelse af B.
A og  

 ministeriet  

 blev enige om at en bestemt overlæge på Middelfart Sygehus skulle stå for  

 undersøgelsen.
B blev herefter indlagt fra den 17. september til den 22.  

 oktober  

 1992 på den psykiatriske afdeling på Middelfart Sygehus til  

 mentalobservation.  

 Undersøgelsen bestod af henholdsvis døgnobservationer ved personalet i  

 afdelingen, psykologiske undersøgelser og lægelige samtaler ved overlægen og  

 en 1. reservelæge.
 Overlægen sammenfattede i en  

 erklæring undersøgelsen af B på følgende måde:
"Observanden er en nu 65  

 år gammel mand, der har tilbragt 40 år af sit liv i fængsel.
Afsoningen i  

 forbindelse med den pådømte kriminalitet har varet nu 27 år.
 Fra han første gang kom i  

 fængsel som 20-årig har han således samlet kun været uden for fængslet i 5  

 år.
 Observanden er ved  

 undersøgelsen fundet normalt begavet.
 Observanden er ikke ved  

 undersøgelsen fundet psykotisk (sindssyg).
Observanden er  

 karakterafvigende.
Han er selvovervurderende, umoden og ekspansiv i  

 tankegang.  

 Han synes ganske ude af stand til at reflektere over eget liv og  

 tankeindhold.  

 Han er emotionel affladet og uden engagement i andre mennesker.
Andre  

 mennesker  

 synes blot at være kulisser i forhold til egen forestillingsverden.
Han er  

 selvovervurderende i forhold til egne evner og muligheder, som han ikke  

 stiller  

 spørgsmål ved, uagtet det liv han har haft.
De kriminelle handlinger, han er  

 dømt for, betragter han som uheld, skabt af situationen.
De konsekvenser,  

 hans  

 kriminalitet har skabt for andre, omtaler han ikke på noget tidspunkt.  

 Derimod  

 fremhæver han ofte de konsekvenser, pådømte kriminalitet har fået for ham  

 selv,  

 og han finder sig alt for hårdt straffet.
Han mener, der er tale om hævn.
Under omtale af såvel  

 tidligere som nuværende pådømte kriminalitet synes det væsentligste element  

 at  

 være, at han blev opdaget.
Han mener, at sidst pådømte kriminalitet aldrig  

 ville være sket, såfremt det økonomiske udbytte fra tidligere kriminalitet  

 havde været større.
Så ville han ikke have behøvet at foretage yderligere  

 kriminalitet.
 Observanden viser ingen tegn  

 på intellektuel reduktion.
 Karakterologisk må  

 observanden beskrives som ganske uforandret i forhold til tidligere  

 undersøgelser.
 Der er ingen holdepunkter for  

 at antage, at den tidligere beskrevne farlighed er aftaget.
 En eventuel benådning kan  

 således ikke begrundes i, at den tidligere beskrevne farlighed skulle være  

 aftaget under afsoningsforløbet.
Det ligger uden for det  

 psykiatriske ekspertområde at vurdere forholdet mellem retssikkerheden og  

 observandens ønske om benådning, begrundet i den lange afsoningstid.
Dette  

 gælder også, hvad angår lempelser af afsoningsforhold." B berigtigede på en lang  

 række punkter de faktiske oplysninger i erklæringen.
Han mente at  

 oplysningerne  

 var enten forkerte eller forkert gengivet.
 Statsfængslet i Nyborg afgav  

 til Justitsministeriet følgende om erklæringen:
 "Under hensyntagen til  

 det i mentalerklæringen anførte om uændret farlighed, finder inspektionen  

 ikke  

 grundlag for at overveje benådning.
 Uanset den psykiatriske  

 vurdering af den indsattes farlighed såfremt den pågældende kommer på fri  

 fod,  

 finder man imidlertid, at hans helt problemfri afsoningssituation sammenholdt  

 med de mange ledsagede udgange der også er foregået uden problemer af nogen  

 art, taler for, at man uden risiko kunne lempe afsoningsforholdene.
Man skal på denne baggrund  

 indstille, at det tages op til overvejelse at overføre den pågældende til  

 afsoning  

 under mere lempelige forhold, idet hans potentielle farlighed ikke kan  

 antages  

 at ville komme til udtryk, når rammerne for hans tilværelse dog fortsat er  

 overskuelige og strukturerede." I et brev til  

 Justitsministeriet skrev overlægen at B's kommentarer til mentalerklæringen  

 ikke gav ham anledning til ændringer eller tilføjelser i den afgivne  

 erklæring.
 Justitsministeriet bad  

 Retslægerådet om en udtalelse dels om benådningsansøgningen, dels om det  

 ville  

 være forsvarligt at lempe B's afsoningsforhold, eventuelt i form af uledsaget  

 udgang.
 Retslægerådet udtalte:
"I sagen vedrørende (B)  

 skal Retslægerådet henvise til tidligere responsae, senest af 25.06.86 og  

 15.06.87 og på grundlag af sagens akter med mentalobservationserklæring af  

 20.11.92 fra overlæge ..., Middelfart Sygehus, psykiatrisk afdeling udtale,  

 at  

 (B), som ved tidligere mentalobservationer, ikke er fundet sindssyg.
Han er  

 velbegavet og der er ved psykologiske undersøgelser ikke fundet tegn på  

 åndelig  

 svækkelse.
Han har intet misbrug.
Karakterologisk beskrives han i det  

 væsentlige som uforandret fra tidligere undersøgelser.
Han er præget af at  

 være  

 selvovervurderende, selvoptaget, umoden, uden engagement i andre mennesker,  

 uden evne til at sætte sig ind i andres opfattelse.
Den med hans  

 personlighedstræk forbundne, tidligere manifesterede og fortsat potentielle  

 farlighed, er således næppe afgørende ændret, hvis han kommer i uventede,  

 uoverskuelige og trængte situationer.
I en vurdering af farlighed  

 bør det bemærkes, at også psykiatrisk ekspertise har begrænset mulighed for  

 at  

 forudsige farligt recidiv med ønskelig sikkerhed, især hvad angår ikke  

 sindssyge personer.
Det er tillige meget vanskeligt endeligt at vurdere  

 eventuel farlighed under forløbet af en afsoning. (B) har ikke under den  

 meget  

 langvarige afsoning udvist manifeste tegn på farlighed, heller ikke under  

 mange ledsagede udgange.
Rådet finder ikke, ud fra lægevidenskabelige grunde,  

 at kunne vurdere sandsynligheden for, at (B) under eventuelle uledsagede  

 udgange vil komme i potentielt farlige situationer og tilsvarende  

 betragtninger  

 gælder vedrørende eventuel benådning.
 I tilfælde af lempelse af  

 afsoningsforholdene, herunder også med henblik på at tilvejebringe eventuelle  

 nye præmisser for en mulig fremtidig vurdering af spørgsmålet om benådning,  

 skal Retslægerådet, ud fra lægelige grunde, anbefale, at de øgede friheder  

 etableres gradvist og under fast strukturerede forhold, således at risikoen  

 for  

 uventede uoverskuelige og trængte situationer, mindskes mest muligt.
..." A kom med følgende kommentarer  

 til Retslægerådets udtalelse:
 "...
at  

  

 der tilsyneladende nu kan bortses fra overlæge ... udtalelser -  

 i erklæring af 20.11. 1992 - om indsattes potentielle farlighed, al den stund  

 Retslægerådet forkaster, ud fra lægevidenskabelige grunde,  

 at det er muligt at vurdere "farligt recidiv med ønskelig  

 sikkerhed", og at  

  

 Rådet relevant fremhæver, at (B) under den meget langvarige  

 afsoning  


  

 ikke  


  

 har "udvist manifeste tegn på farlighed, heller ikke  

 under mange ledsagede udgange ...." På denne baggrund skal jeg  

 anbefale,  

  

 at  

  

 der tilståes (B) et  

 større antal udgange, evt. 24 på årsbasis,  

  

 at  

  

 en del af disse udgange gøres uledsagede med døgns varighed,  

  

 at  

  

 der indenfor det kommende års forløb  

 sker overførsel til "Kastanienborg", og  

  

 at  

  

 endelig benådning genvurderes efter ét års ophold på  

 "Kastanienborg", på baggrund af de indtil da gjorte  

 iagttagelser." Justitsministeriet traf  

 følgende afgørelse i en skrivelse til A:
 "I den anledning  

 meddeler man, at Justitsministeriet ikke har fundet grundlag for at  

 imødekomme ansøgningen om benådning eller anmodningen om uledsaget udgang og  

 overførsel til Fængselsafdelingen Kastanienborg.
 Derimod tillader man, at  

 Deres klient fremover kan få ledsaget udgang hver 14. dag.
 Afviklingen af et øget antal  

 af disse udgange vil bl.a. kunne forbedre muligheden for at vurdere om  

 eventuelle andre lempelser i Deres klients afsoningsforhold på et senere  

 tidspunkt vil være forsvarlige.
Man har ved afgørelsen af  

 ansøgningen om benådning navnlig lagt vægt på, at det af den til brug for  

 sagen  

 indhentede psykiatriske erklæring fremgår, at der ingen holdepunkter er for  

 at  

 antage, at Deres klients tidligere beskrevne farlighed er aftaget, samt at  

 Retslægerådet har vurderet, at hans tidligere manifesterede og fortsat  

 potentielle  

 farlighed næppe er afgørende ændret, hvis han kommer i uventede,  

 uoverskuelige  

 og trængte situationer." Det Fri Aktuelt indeholdt for  

 den 19. juli 1993 på forsiden følgende:
Overskrift: "Minister  

 overvejer at benåde (B)" Under overskrift: "Justitsminister  

 Erling Olsen overvejer at benåde livstidsfangen (B), når denne fylder 67.  

 "Nu nærmer han sig pensionsalderen, og så er spørgsmålet, om han ikke  

 burde pensioneres fra fængslet", siger Erling Olsen. (B) har siddet i  

 fængsel i 28 år for drabet på fire betjente." Læs side 3" I en artikel på s. 3 under  

 overskriften "Politimorderen kan blive pensioneret fra fængslet"  

 var  

 anført følgende:
"Nu nærmer han sig  

 pensionsalderen, og så er spørgsmålet, om han ikke burde pensioneres fra  

 fængslet.
Jeg har ærlig talt overvejet at lukke ham ud, når han bliver  

 67," siger Erling Olsen til Det Fri Aktuelt.
Han har bedt om nye  

 mentalundersøgelser af livstidsfangen.
De er i øjeblikket til vurdering i  

 Retslægerådet.
"Hvis sagkundskaben - og  

 det er ikke mig - siger, at vi skal lade være med at løslade ham, så gør vi  

 det  

 naturligvis ikke.
Men vi har valgt at give ham en ekstra chance denne gang -  

 fordi han nærmer sig pensionsalderen" siger justitsministeren." B's benådningssag blev omtalt  

 kl. 7 og 8 i Radioavisen for den 19. juli 1993. Efter afskriften af Danmarks  

 Radios båndoptagelse af de to indslag (som Justitsministeriet havde  

 fremskaffet)  

 skete det på følgende måde:
 "Kl. 7.00:
 Radioavisoplæser:
Justitsminister Erling Olsen  

 overvejer at benåde livstidsfangen (B), når han fylder 67, skriver Det Fri  

 Aktuelt. "Nu nærmer han sig pensionsalderen, og så har vi valgt at give  

 ham en chance for at blive pensioneret fra fængslet" siger  

 justitsministeren.  

 Han har bedt Retslægerådet vurdere den nye mentalobservation på  

 livstidsfangen.  

 "Hvis eksperterne siger, at vi ikke skal løslade ham, gør vi det  

 naturligvis ikke", siger Erling Olsen. (B) har siddet i fængsel i 28 år  

 efter at han i 1965 skød 4 politibetjente på Amager i København.
Skiftende  

 justitsministre har hidtil afslået at benåde ham. "Livstidsfanger  

 løslades  

 normalt efter godt 14 år, så (B) har afsonet den længste livstidsdom i  

 Danmark", siger hans advokat (A). Han afviser pure, at (B) er farlig for  

 sine omgivelser.
 Kl. 8.00:
 Radioavisoplæser:
Politimorderen (B) bliver ikke  

 løsladt.
Justitsminister Erling Olsen har overvejet at løslade  

 livstidsfangen,  

 når han bliver 67, men "mentalundersøgelser af ham viser, at han er for  

 farlig at lukke ud", siger Erling Olsen.
 Erling Olsen:
 "Jeg tænkte, at da han  

 nu blev 67, og havde tilbragt det meste af sit liv i fængsel, så kunne vi  

 spørge om ikke at vi kunne "pensionere ham" og slippe ham ud, fordi  

 livsvarig straf er en meget lang straf; men afgørende er, om han kan  

 betragtes  

 som farlig for sine omgivelser, fordi når det drejer sig om fængselsstraffe,  

 har vi ikke bare hensynet til den indsatte, vi har også hensynet til dem, som  

 en løsladelse kan gå ud over, og de erklæringer vi har fået fra læger, er af  

 en  

 sådan art, at det ikke er forsvarligt at slippe ham ud.
 Journalisten:
"Og det vil sige, at (B)  

 må regne med at tilbringe resten af sit liv i fængsel?" Erling Olsen:
"Det tror jeg  

 desværre." Radioavisoplæser:
(B) har siddet i fængsel i 28  

 år, siden han i 1965 skød og dræbte 4 unge politibetjente.
Justitsminister  

 Erling Olsen blev interviewet af ..." I brev af 26. juli 1993 skrev  

 A følgende til Justitsministeriet:
 "Af meddelelser i  

 pressen 19/7 1993 kunne man få den misforståede opfattelse, at der foreligger  

 et responsum fra Retslægerådet, som (...) har fået forelagt sagen til  

 udtalelse  

 1/6 1993.
Direktoratet bedes bekræfte,  

 at Retslægerådets udtalelse endnu ikke foreligger, og at der herefter endnu  

 ikke er taget stilling til mit ubesvarede benådningsandragende." En medarbejder fra Justitsministeriet  

 orienterede telefonisk den 27. juli  

 1993  

 A  

 om at sagen fortsat var hos Retslægerådet, og at der  

 først når der forelå en udtalelse derfra, ville blive taget stilling til  

 benådningsspørgsmålet.
 Som nævnt ovenfor tog  

 Justitsministeriet stilling til benådningsansøgningen ved skrivelsen af 31.  

 august 1993 til A.
 I sin klage til mig anførte A  

 bl.a.:
 "Efter lang og moden  

 overvejelse har jeg besluttet på vegne af (B), Nyborg Statsfængsel, at  

 påklage  

 Justitsministeriets Direktoratet for Kriminalforsorg, herunder  

 Justitsministeren personligt, i to anledninger:
(A)  

  

 Det forhold, at Ministeriet fortsat begrunder afslag på benådningsandragender  

 med henvisning til en konkret farligheds-vurdering, uagtet en sådan vurdering  

 ikke kan foretages på et lægevidenskabeligt sagligt grundlag, og (B)  

  

 Konkret at Justitsministeren 19/7 1993 i radioens  

 morgennyhedsudsendelser dels  

  

 har udtalt sig om et verserende benådningsandragendes skæbne,  

 forinden sagsbehandlingen var afsluttet, dels  

  

 i den ene udsendelse har givet udtryk for en positiv holdning  

 til benådningsmuligheden, for derefter i udsendelsen en time senere at  

 indtage  

 den stik modsatte holdning, alt uden underretning til (B) eller  

 undertegnede." Efter A's opfattelse gav  

 Retslægerådet i sin udtalelse udtryk dels for betænkeligheder ved overhovedet  

 at foretage en konkret farlighedsvurdering af personer som er indsat i et  

 lukket fængsel, dels for at rådet ikke kunne vurdere sandsynligheden for at B  

 ville komme i potentielt farlige situationer.
A fandt det derfor betænkeligt  

 at  

 Justitsministeriet fortsat anvendte farlighedsbegrebet ved afgørelser  

 om benådning af B.
 Med hensyn til den daværende  

 justitsministers udtalelser i Radioavisen oplyste A at udsendelsen kl. 7  

 spontant blev fejret i Statsfængslet i Nyborg.
 Justitsministeriet anførte  

 i en udtalelse til mig bl.a. følgende:
 "...
Ved skrivelse af 31. august  

 1993 meddelte Justitsministeriet på baggrund af den af overlæge (...)  

 udarbejdede mentalerklæring af 20. november 1992 samt Retslægerådets  

 udtalelse  

 af 4. august 1993 afslag på ansøgningen om benådning.
Det var anført nærmere  

 i  

 afgørelsen, at man  

  

 navnlig  

  

 lagde  

 vægt på, at det af mentalerklæringen fremgik, at der ingen holdepunkter er  

 for  

 at antage, at den pågældendes tidligere beskrevne farlighed er aftaget, samt  

 at Retslægerådet i dets udtalelse vurderede, at den pågældendes tidligere  

 manifesterede og fortsat potentielle farlighed næppe er afgørende ændret,  

 hvis  

 den pågældende kommer i uventede, uoverskuelige og trængte situationer.
 Der er således ikke tale om,  

 at man ikke bl.a. lagde Retslægerådets udtalelse i sin helhed til grund ved  

 vurderingen af sagen.
 For så vidt angår indsigelsen  

 om, at den pågældendes farlighed (gennem citat af Retslægerådets udtalelse)  

 blev anført som begrundelse for afslaget på benådning, skal man henvise til  

 Justitsministeriets skrivelse af 18. februar 1971 om løsladelse fra  

 fængsel på livstid, (Kriminalforsorgens cirkulæresamling, T 109), hvoraf det  

 følger, at dette hensyn efter fast praksis kan være afgørende for  

 benådningssagens udfald.
 Endelig skal man oplyse, at  

 Justitsministeren alene blev interviewet en enkelt gang til radioavisen den  

 19.  

 juli 1993, jfr. bilag 38. Udtalelserne i interviewet fremkom i forbindelse  

 med  

 den løbende, omfattende debat i medierne vedrørende spørgsmålet om benådning  

 af  

 (B).
Justitsministerens udtalelser  

 var således alene udtryk for hans foreløbige holdning til spørgsmålet og ikke  

 en foregribelse af den endelige, administrative afgørelse i den verserende  

 sag." A kommenterede i et brev Justitsministeriets  

 udtalelse på følgende måde:
Jeg blev af flere journalister 19/7 1993 telefonisk  

 foreholdt, at Justitsministeren henviste til, at Retslægerådets svar forelå,  

 og  

 at det var på den baggrund han udtalte sig i kl. 8.00-radioavisen.
Jeg måtte  

 til sidst henvise journalisterne til at henvende sig direkte i Retslægerådet,  

 der oplyste, at svaret endnu ikke var afgivet (Det forelå senere, dateret 4/8  

 1993).
 Justitsministeriet begrunder påberåbelsen af en  

 persons farlighed i benådningsovervejelsen til en Justitsministeriel  

 skrivelse af 18/2 1971. Jeg skal blot henvise til, at Retslægerådets  

 stillingtagen  

 til farligheds-vurderinger (4/8 93) er noget mere forbeholden.
Justitsministerens "foreløbige holdning ..."  

 varede åbenbart 19/7 1993 fra kl. 7.00-8.00, og jeg finder Ministerens svar  

 (kl. 8.00) "Det tror jeg desværre" som udtryk for en eklatant  

 "foregribelse af den endelige, administrative afgørelse ...",  

 specielt på baggrund af udsagnet en time tidligere." I et brev til A udtalte jeg  

 følgende:
"  

  

 A.
Udtalelser til pressen Som det fremgår af det der er  

 anført ovenfor, blev den daværende justitsminister kun interviewet i  

 Radioavisens udsendelse kl. 8 den 19. juli 1993. I udsendelsen en time  

 tidligere samme dag blev den daværende justitsminister udelukkende citeret  

 for nogle udtalelser som han skulle have afgivet til Det fri Aktuelt, og som  

 var offentliggjort den 19. juli 1993.
 De udtalelser som Det Fri  

 Aktuelt og Radioavisen citerede ministeren for, og ministerens egne  

 udtalelser  

 i Radioavisen er ubestridte, og jeg har derfor lagt artiklen og afskriften af  

 de to indslag i deres helhed til grund for min bedømmelse af denne del af  

 sagen.
 1.  

  

 I artiklen i Det Fri Aktuelt blev den daværende justitsminister  

 citeret for at overveje at benåde (B) fordi (B) på det tidspunkt nærmede sig  

 "pensionsalderen". Det blev oplyst at ministeren havde bedt  

 Retslægerådet om at vurdere en ny mentalobservation, og justitsministeren  

 blev  

 citeret for et forbehold om at (B) ikke ville blive løsladt hvis  

 "eksperterne" frarådede det. (Efter sammenhængen er der ingen tvivl  

 om at ministeren sigtede til Retslægerådet).
 Justitsministeren tog således  

 et udtrykkeligt forbehold for den verserende benådningssags udfald, og de  

 citerede udtalelser kunne derfor efter en objektiv og naturlig sproglig  

 forståelse ikke give grundlag for at skabe (udelukkende) positive  

 forventninger til benådningssagens udfald.
Det må imidlertid lægges til  

 grund at Radioavisen kl. 7 rent faktisk skabte positive forventninger hos  

 (B),  

 og at disse forventninger en time senere bristede som følge af  

 justitsministerens mere forbeholdne udtalelser i udsendelsen kl. 8. Jeg har  

 stor forståelse for at de citerede udtalelser, i den situation som (B)  

 befandt  

 sig i, umiddelbart og isoleret set kunne skabe positive forventninger.
Jeg  

 har  

 i den forbindelse hæftet mig ved at (B) i samtlige afslag på sine ansøgninger  

 om benådning gennem tiderne havde fået den begrundelse at han var farlig for  

 sine omgivelser.
Hermed har Justitsministeriet - omend indirekte -  

 gentagne gange (især i afslaget af 28. november 1991) givet udtryk for at det  

 var en betingelse for benådning at denne farlighed aftog.
De citerede  

 udtalelser i Det Fri Aktuelt og i udsendelsen kl. 7 gav således - så vidt ses  

 -  

 for første gang et positivt indtryk af at (B's) (efterhånden fremskredne)  

 alder  

 i sig selv kunne få betydning for sagens udfald.
Disse overvejelser gav  

 justitsministeren  

 udtryk for på et tidspunkt da overlæge (...) for længst - hvad (B) var  

 bekendt  

 med - havde afgivet sin mentalerklæring.
Overlægen havde ikke fundet  

 holdepunkter  

 for at antage at (B's) farlighed, som den tidligere var blevet beskrevet,  

 skulle være aftaget.
Under disse omstændigheder -  

 og selv om den daværende justitsminister tog et forbehold for Retslægerådets  

 udtalelse - finder jeg det betænkeligt at der under sagens behandling  

 offentligt blev tilkendegivet overvejelser om at (B) eventuelt kunne blive  

 benådet på grund af sin alder.
Efter min opfattelse bør en  

 forvaltningsmyndighed under behandlingen af en sag af denne meget alvorlige  

 karakter bestræbe sig på at undgå at skabe forventninger om sagens udfald,  

 når  

 det endelige resultat fortsat må anses for usikkert.
2  

.  


  

 I udsendelsen kl. 8  

 udtalte den daværende justitsminister nu direkte - på et helt uændret  

 grundlag  

 - at de erklæringer som Justitsministeriet havde fået fra lægerne, var af  

 en sådan art at det ikke var forsvarligt at løslade (B). Journalisten spurgte  

 herefter om det betød at (B) måtte regne med at tilbringe resten af sit liv i  

 fængsel.
Justitsministeren svarede - med beklagelse - at det troede han.
Justitsministeriet har  

 i udtalelsen til mig anført at justitsministerens udtalelser i udsendelsen  

 kl. 8 var udtryk for hans foreløbige holdning til spørgsmålet om benådning og  

 ikke en foregribelse af den endelige, administrative afgørelse i den  

 verserende sag.
Dette har jeg ikke grundlag for at betvivle.
Men ved således  

 at have givet udtryk for at det ikke ville være forsvarligt at løslade (B),  

 og  

 dermed at benådning var udelukket, kan udtalelserne efter min opfattelse ikke  

 forstås på anden måde end at justitsministeren - omend utilsigtet - gav  

 indtryk af at (B's) benådningssag allerede var afgjort.
Og det på et  

 tidspunkt  

 da sagsforberedelsen ikke var afsluttet; forelæggelsen af sagen for  

 Retslægerådet  

 må anses for et væsentligt undersøgelsesskridt.
Hvis Justitsministeriet  

 havde truffet en afgørelse, ville det efter min opfattelse have været bedst  

 stemmende med god forvaltningsskik at (B) eller De var blevet gjort bekendt  

 med  

 den før offentligheden blev orienteret om den.
 Jeg finder det på denne  

 baggrund uheldigt at den daværende justitsministers udtalelser i udsendelsen  

 kl. 8 således gav anledning til misforståelser.
 Jeg har gjort Justitsministeriet  

 bekendt med min opfattelse under 1 og 2, men foretager mig herudover ikke  

 yderligere.
B.
Justitsministeriets afslag på benådning 1  

.  


  

 De straffe som  

 domstolene idømmer en person, skal som altovervejende hovedregel fuldbyrdes i  

 overensstemmelse med deres indhold.
Justitsministeren (Justitsministeriet)  

 kan dog benåde den pågældende hvis særligt tungtvejende hensyn taler for det.
En afgørelse om benådning  

 bygger på en afvejning af en række hensyn; hertil kommer - som i den  

 foreliggende sag - visse sagkyndige vurderinger af lægevidenskabelig  

 karakter.  

 Efter de regler der gælder for min virksomhed, kan jeg kun kritisere en sådan  

 afgørelse hvis der foreligger særlige omstændigheder.
Hermed sigter jeg  

 navnlig  

 til forvaltningsretlige mangler i forbindelse med afgørelsen, f.eks. at der  

 er  

 blevet lagt vægt på ulovlige hensyn, at der er handlet i strid med en  

 lighedsgrundsætning, eller at der i øvrigt er begået fejl der kan have haft  

 betydning for sagens udfald.
 2  

.  


  

 Jeg har fra  

 Justitsministeriet indhentet oplysninger om benådningspraksis for personer  

 der  

 fra 1951 er idømt livsvarigt fængsel.
 56 personer er fra 1951 til  

 udgangen af 1994 idømt livsvarigt fængsel. 45 af disse personer er blevet  

 benådet. 11 personer er (endnu) ikke blevet benådet.
De 45 personer der er blevet  

 benådet for deres livstidsstraf, har i gennemsnit udstået 14 år og én måned  

 af  

 deres straf.
De fem personer af de 45 der har udstået den længste straf, har  

 afsonet henholdsvis 20 år og fire måneder, 19 år og syv måneder, 19 år og  

 seks  

 måneder, 18 år og to måneder og 18 år af deres livstidsstraf.
Siden 1965 (hvor (B's)  

 frihedsberøvelse indledtes) er 18 personer benådet for livstidsstraf.
Den  

 gennemsnitlige afsoningstid for denne gruppe har været 13 år og ni måneder.
 Blandt de 11 personer der fra  

 1965 til udgangen af 1994 er idømt livstidsstraf og som (endnu) ikke er  

 benådet, havde tre personer ved udgangen af 1994 udstået mere end 14 års  

 fængsel:
 B havde udstået 29 år og tre  

 måneder.
 Én person havde udstået 16 år  

 og syv måneder.
 Én person havde udstået 14 år  

 og to måneder.
Forholdet er således det at  

  

 (B) er den person der af livstidsdømte siden 1951 har udstået  

 den længste straf (ca. ni år længere end den næstlængste afsoning), og at  

  

 (B) har udstået ca. 15 år længere end gennemsnittet af livstidsstraffe.
At der er tale om en meget  

 væsentlig forskelsbehandling, er uden videre klart.
Spørgsmålet er herefter  

 om  

 forskelsbehandlingen sagligt er tilstrækkeligt velbegrundet.
3.  

  

 Justitsministeriets afgørelse bygger på en vurdering af (B's)  

 farlighed.
Ministeriet støtter sig ved vurderingen på overlæge (...)  

 erklæring af 20. november 1992 og Retslægerådets udtalelse af 4. august 1993.  

 Som ovenfor citeret anførte overlægen om (B's) farlighed:
 "...
 Der er ingen holdepunkter for  

 at antage, at den tidligere beskrevne farlighed er aftaget.
 En eventuel benådning kan  

 således ikke begrundes i, at den tidligere beskrevne farlighed skulle være  

 aftaget under afsoningsforløbet.
Det ligger uden for det  

 psykiatriske ekspertområde at vurdere forholdet mellem retssikkerheden og  

 observandens ønske om benådning, begrundet i den lange afsoningstid.
Dette  

 gælder også, hvad angår lempelser af afsoningsforhold.
..." Retslægerådet anførte om  

 farlighed:
 "...
 Den med hans  

 personlighedstræk forbundne, tidligere manifesterede og fortsat potentielle  

 farlighed, er således næppe afgørende ændret, hvis han kommer i uventede,  

 uoverskuelige og trængte situationer.
I en vurdering af farlighed  

 bør det bemærkes, at også psykiatrisk ekspertise har begrænset mulighed for  

 at  

 forudsige farligt recidiv med ønskelig sikkerhed, især hvad angår ikke  

 sindssyge personer.
Det er tillige meget vanskeligt endeligt at vurdere  

 eventuel farlighed under forløbet af en afsoning. (B) har ikke under den  

 meget  

 langvarige afsoning udvist manifeste tegn på farlighed, heller ikke under  

 mange ledsagede udgange.
Rådet finder ikke, ud fra lægevidenskabelige grunde,  

 at kunne vurdere sandsynligheden for, at (B) under eventuelle uledsagede  

 udgange vil komme i potentielt farlige situationer og tilsvarende  

 betragtninger  

 gælder vedrørende eventuel benådning.
 I tilfælde af lempelse af  

 afsoningsforholdene, herunder også med henblik på at tilvejebringe eventuelle  

 nye præmisser for en mulig fremtidig vurdering af spørgsmålet om benådning,  

 skal Retslægerådet, ud fra lægelige grunde, anbefale, at de øgede friheder  

 etableres gradvist og under fast strukturerede forhold, således at risikoen  

 for  

 uventede uoverskuelige og trængte situationer, mindskes mest muligt.
..." Om muligheden for at foretage  

 en vurdering af om en ikke-sindssyg må antages i fremtiden at kunne foretage  

 personfarlig kriminalitet, har Retslægerådet i rådets årsberetning for 1988  

 udtalt følgende:
 "...
Denne sag omhandler et af de  

 vanskeligste problemer, rådet stilles overfor - en vurdering af, hvorvidt en  

 ikke-sindssyg, men personlighedsmæssig, herunder seksuelt, afvigende person  

 må  

 antages i fremtiden at kunne foretage personfarlig kriminalitet.
Det har  

 været  

 kraftigt debatteret, også internationalt, hvorvidt psykiatrien som fag  

 overhovedet havde grundlag for at afgive sådanne udtalelser.
Det overvejende  

 synspunkt i dag synes at være, at psykiatrien ikke kan påberåbe sig nogen  

 særlig ekspertise indenfor dette område, men at psykiatriske/psykologiske  

 vurderinger bør indgå sammen med andre i disse sager.
Udover  

 psykologisk/psykiatriske  

 aspekter afhænger recidivrisikoen af en lang række andre f.eks. sociale og  

 situative faktorer.
Rådet vil derfor i denne type sager være tilbøjelig til  

 blot at fremlægge de psykiatriske synspunkter, men - som det også fremgår af  

 denne sag - afstå fra at udtale sig om, hvorvidt en idømt foranstaltning kan  

 anbefales ændret respektive må tilrådes opretholdt, idet afgørelsen heraf må  

 bero på en samlet vurdering, hvor de lægelige synspunkter kan indgå med  

 større  

 eller mindre vægt.
Hertil kommer, at i sager vedrørende udskrivning fra  

 forvaring kan proportionalitetsmæssige betragtninger spille en væsentlig  

 rolle,  

 men sådanne synspunkter er af ikke-lægelig karakter og vil som hovedregel  

 ikke  

 indgå i rådets overvejelser.
..." 4  

.  


  

 Således som sagen  

 foreligger oplyst, må jeg lægge til grund at (B) ikke på noget tidspunkt  

 under  

 de 29 år og fem måneders frihedsberøvelse ved handling eller ved ytringer har  

 udvist nogen form for farlighed.
Heller ikke under gennemførelsen af de godt  

 100 ledsagede udgange har (B) efter det oplyste udvist nogen form for  

 farlighed.
 (B's) adfærd i de forløbne år  

 må naturligvis vurderes på baggrund af de ydre vilkår han har haft under den  

 velstrukturerede dagligdag i fængslet og under udgang.
Retslægerådets bedømmelse af  

 (B's) farlighed bygger på en opfattelse af at (B's) "tidligere ... og  

 fortsat potentielle farlighed næppe (er) afgørende ændret, hvis han kommer i  

 uventede, uoverskuelige og trængte situationer." Denne fagkyndige vurdering  

 har jeg ikke forudsætninger for nærmere at tage stilling til.
Men jeg  

 henviser  

 til den afgørende generelle begrænsning i udtalelsens rækkevidde som fremgår  

 af  

 Retslægerådets egen udtalelse i rådets ovenfor citerede årsberetning for  

 1988.
 Forholdet er herefter det at  

 (B) ved fortsættelse under de nuværende afsoningsforhold, som stort set har  

 været uforandrede i en årrække, ikke ved sin adfærd har haft og ikke vil få  

 nogen som helst mulighed for helt eller delvist at afkræfte den vurdering af  

 hans potentielle farlighed som er grundlaget for Justitsministeriets  

 afgørelse.
 5  

.  


  

 Jeg forstår  

 Retslægerådets udtalelse af 4. august 1993, sidste afsnit (gengivet ovenfor  

 side 00) således at rådet finder at en bedømmelse af (B's) eventuelle  

 farlighed, til brug for en fornyet vurdering af en sag om benådning,  

 forudsætter at der sker ændringer i (B's) afsoningsforhold i form af øgede  

 friheder.
 Jeg er enig i dette.
 Jeg har herefter fundet - på  

 baggrund af det jeg har anført ovenfor - at måtte henstille til  

 Justitsministeriet at træffe beslutning om at iværksætte lempelser af (B's)  

 afsoningsforhold efter en plan der gør det muligt, ved stedse mere og mere  

 vidtgående friheder til (B), at tilvejebringe eventuelle nye præmisser for en  

 fremtidig vurdering af spørgsmålet om benådning.
 Jeg har bedt Justitsministeriet  

 underrette mig om hvad der sker i anledning af min henstilling.
 6  

.  


  

 Som grundlag for en  

 betydelig del af de ovenfor omtalte 45 benådninger der er sket af  

 livstidsdømte fra 1951 til 1994, er indgået farlighedsvurderinger der er  

 støttet på psykiatriske udtalelser.
I lyset af sagens  

 overordentlig alvorlige karakter og de elementære humane hensyn den  

 involverer,  

 den iøjnefaldende forskelsbehandling i forhold til alle andre livstidsdømte  

 siden 1951 samt Retslægerådets generelle forbehold vedrørende psykiatrisk  

 funderede farlighedsprognose, finder jeg det påkrævet at der foretages en  

 sammenlignende gennemgang af farlighedsvurderingerne i de sager hvor der er  

 sket benådning, og de tilsvarende vurderinger i (B's) sag.
Jeg har bedt  

 Retslægerådet om at foretage (eller foranledige foretaget) en sådan  

 gennemgang.  

 Samtidig har jeg indbudt repræsentanter for rådet til en mundtlig drøftelse  

 vedrørende tilrettelæggelsen og indholdet af en sådan gennemgang, samt med  

 henblik på at sikre at de tidsmæssige rammer for gennemgangen bliver  

 acceptable  

 i forhold til en fornyet benådningsansøgning fra (B).
