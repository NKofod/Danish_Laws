Betænkning afgivet af Sundhedsudvalget den 1. marts 2022 Betænkning over Forslag til folketingsbeslutning om retten til en værdig afslutning på livet og ret til lægesamtale og om flere læger med specialviden om palliation [af Jane Heitmann (V) m.fl.]:
1. Ændringsforslag Venstres medlemmer af udvalget har stillet 1 ændringsforslag til beslutningsforslaget.
2. Indstillinger Et flertal i udvalget (S, SF, RV og EL) indstiller beslutningsforslaget til forkastelse.
Mindretallet vil stemme for det stillede ændringsforslag.
 Et mindretal i udvalget (V, DF, KF, FG, Karina Adsbøl (UFG) og Liselott Blixt (UFG)) indstiller beslutningsforslaget til vedtagelse med det stillede ændringsforslag.
 Et andet mindretal i udvalget (NB) vil redegøre for sin stilling til beslutningsforslaget ved 2. (sidste) behandling.
 Et tredje mindretal i udvalget (LA) vil redegøre for sin stilling til beslutningsforslaget ved 2. (sidste) behandling.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Socialdemokratiet, Socialistisk Folkeparti, Radikale Venstre og Enhedslisten Et flertal udvalget (S, SF, RV og EL) ønsker at styrke den palliative indsats med fokus på tidlig identificering af patienternes individuelle behov og forskellige sygdomsforløb.
Dette kan sikres gennem bredere viden og kompetencer inden for palliation på tværs af sundhedsvæsenet.
Flertallet ser gerne, at Sundhedsstyrelsen som formand for Det Nationale Råd for Lægers Videreuddannelse kommer med anbefalinger til, hvordan palliation kan indgå i relevante kliniske speciallægeuddannelser, så flere speciallæger får kompetencer til at håndtere patienter med palliative behov.
Flertallet ønsker i den forbindelse også, at der udarbejdes anbefalinger til en national systematisk ramme for, hvilke lægelige fagområdeuddannelser der er behov for, herunder også i forhold til palliation.
Flertallet finder det positivt, at der er nedsat en tværregional arbejdsgruppe, der er kommet med anbefalinger til en dansk fagområdeuddannelse i palliativ medicin, og at regionerne den 18. november 2021 har godkendt, at uddannelsen etableres på baggrund af arbejdsgruppens anbefalinger.
Flertallet har noteret sig, at Danske Regioner har oplyst, at der er en ambition om udbud af første kursusrække i efteråret 2022.
 Flertallet ser gerne, at Det Nationale Råd for Lægers Videreuddannelse indtænker regionernes igangværende arbejde med den danske fagområdeuddannelse i palliativ medicin i det nationale arbejde vedrørende fagområdeuddannelser, så deres viden og erfaringer inddrages.
Karina Adsbøl (UFG) og Liselott Blixt (UFG) Vi støtter forslaget, da vi mener, at der skal sikres en bedre og mere værdig afslutning på livet.
Vi ønsker, at der sikres bedre uddannelse af alle sundhedspersonaler i kommuner og regioner.
Vi havde gerne set en handlingsplan på området, så man sikrede, at det blev implementeret hele vejen rundt.
Det er nødvendigt med flere speciallæger i palliation, som kan være med til at løfte hele området og sikre, at deres viden blev videreformidlet til andre sundhedspersoner, og sikre en bedre sammenhæng på tværs af sektorer.
 Vi er bekendt med, at Lise Beck (UFG), Bent Bøgsted (UFG), Marie Krarup (UFG) og Hans Kristian Skibby (UFG) også støtter disse bemærkninger.
4. Ændringsforslag med bemærkninger Ændringsforslag Til teksten Af et mindretal (V), tiltrådt af et flertal (det øvrige udvalg med undtagelse af NB og LA):
 1) Datoen »30. december 2021« ændres til: »1. maj 2022«.
[Ændret dato for fremsættelse af lovforslag] Bemærkninger Til nr. 1 Det fremgår af beslutningsforslaget, at regeringen inden den 30. december 2021 skal fremsætte det pågældende lovforslag.
 Med ændringsforslaget foreslås denne dato ændret til den 1. maj 2022.
5. Udvalgsarbejdet Beslutningsforslaget blev fremsat den 6. oktober 2021 og var til 1. behandling den 27. januar 2022. Beslutningsforslaget blev efter 1. behandling henvist til behandling i Sundhedsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 3 bilag på beslutningsforslaget.
Annette Lind (S) Birgitte Vind (S) Brian Bressendorff (S) Camilla Fabricius (S) nfmd.
Theis Kylling Hommeltoft (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Kirsten Normann Andersen (SF) Trine Torp (SF) Stinus Lindgreen (RV) Christina Thorholm (RV) Peder Hvelplund (EL) Pernille Skipper (EL) Susanne Zimmer (FG) Jane Heitmann (V) fmd.
Anne Honoré Østergaard (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (UFG) Karina Adsbøl (UFG) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
