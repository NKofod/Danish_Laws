Bekendtgørelse om folkeskolens undervisning i dansk som  

 andetsprog I medfør af § 5, stk. 7 og 8, og § 30 a i lov om  

 folkeskolen, jf. lovbekendtgørelse nr. 393 af 26. maj 2005, som ændret ved  

 lov  

 nr. 594 af 24. juni 2005, fastsættes:
Kapitel 1 Tilrettelæggelse af undervisningen § 1.  

  

 Denne bekendtgørelse indeholder bestemmelser om undervisning i dansk som  

 andetsprog for tosprogede elever i børnehaveklasser og i 1.-10. klasse.
 Stk. 2.  

  

 Ved tosprogede  

 børn forstås børn, der har et andet modersmål end dansk, og som først ved  

 kontakt med det omgivende samfund, eventuelt gennem skolens undervisning,  

 lærer  

 dansk.
 Stk. 3.  

  

 Ved optagelse  

 forstås i denne bekendtgørelse den ordinære optagelse ved skolestart samt  

 optagelse i forbindelse med skoleskift ved flytning m.v.
 § 2.  

  

 Ved  

 optagelse af tosprogede elever i folkeskolen træffes med fornøden inddragelse  

 af sagkyndig bistand og efter samråd med forældrene beslutning om, hvorvidt  

 vedkommende elev skal henvises til særlig undervisning i dansk som  

 andetsprog,  

 jf. §§ 3 og 4. Kommunalbestyrelsen kan beslutte, at der skal indgå bestemte  

 screeningsmaterialer eller test, ekstern sagkyndig bistand eller lignende som  

 grundlag for beslutning om iværksættelse af særlig undervisning i dansk som  

 andetsprog.
 Stk. 2.  

  

 Kommunalbestyrelsen træffer beslutning om, hvorvidt vurderingen af tosprogede  

 elevers sprogstøttebehov skal ske centralt i kommunen eller på den enkelte  

 skole.
§ 3.  

  

 Elever, der ved optagelsen har behov for støtte, men som er i stand til at  

 deltage i den almindelige undervisning, henvises til supplerende undervisning  

 i  

 dansk som andetsprog som en dimension i undervisningen i klassen, på hold  

 eller  

 lign.
Omfanget af undervisningen og den forventede varighed fastsættes ud fra  

 elevens behov.
 Stk. 2.  

  

 Undervisning i  

 dansk som andetsprog, jf. stk. 1, som ikke foregår som en integreret del af  

 undervisningen i den almindelige klasse, skal foregå uden for den almindelige  

 undervisningstid, jf. dog stk. 3. For elever i børnehaveklasse til 3. klasse  

 skal dette dog ske under hensyntagen til den i folkeskolelovens § 16, stk. 3,  

 fastsatte højeste daglige undervisningstid.
 Stk. 3.  

  

 Hvis det  

 vurderes, at den tosprogede elev på grund af utilstrækkeligt dansk ikke vil  

 få  

 tilstrækkeligt udbytte af at deltage i klassens undervisning, selv om der  

 ydes støtte  

 i klassen, kan undervisning i dansk som andetsprog i visse fag eller dele af  

 et  

 fag foregå parallelt med klassens undervisning.
§ 4.  

  

 Elever, der ved optagelsen ikke har tilstrækkeligt kendskab til dansk til at  

 kunne deltage i den almindelige undervisning, henvises til basisundervisning  

 i  

 dansk som andetsprog.
Denne undervisning foregår uden for klassens rammer.
 Stk. 2.  

  

 Undervisningen  

 gives i en af følgende former:
 1)  

 	  

 Modtagelsesklasser,  

 hvor eleverne i begyndelsen har alle eller den overvejende del af deres  

 timer,  

 således at de efterhånden får en del af deres timer i en almindelig klasse.
 2)  

 	  

 Særlige hold eller  

 lignende eller som enkeltmandsundervisning.
Stk. 3.  

  

 Elevtallet i  

 modtagelsesklasser må ikke overstige 12 ved skoleårets begyndelse, medmindre  

 klassen  

 undervises af 2 lærere i fællesskab.
Det skal tilstræbes, at elevtallet ikke  

 i  

 løbet af skoleåret kommer til at overstige 12. En modtagelsesklasse må højst  

 spænde over 3 klassetrin.
 Stk. 4.  

  

 Elevtallet på  

 hold og lignende i henhold til stk. 2, nr. 2, må ikke overstige 7.
Stk. 5.  

  

 Timetallet i  

 modtagelsesklasser fastsættes i timeplanen for skolen.
Elevernes samlede  

 timetal,  

 herunder eventuelle timer i den almindelige klasse, skal svare til det  

 timetal,  

 som skolens øvrige elever får på det pågældende klassetrin.
Timetallet kan  

 dog  

 i en kortere periode efter påbegyndelsen af danskundervisningen - normalt  

 højst  

 3 måneder - være lavere, dog mindst 20 timer.
Stk. 6.  

  

 Undervisningen  

 efter stk. 1-4 ophører, når eleverne vurderes at kunne deltage i klassens  

 almindelige  

 undervisning med fornøden sprogstøtte, og senest efter 2 års forløb.
Dette  

 gælder dog ikke for elever, der optages i folkeskolen efter afslutningen af  

 de  

 yngste klassetrin, og som ikke tidligere har modtaget undervisning i at læse.
 § 5.  

  

 På  

 8.-10. klassetrin kan der oprettes særlige klasser for elever, der er flyttet  

 til Danmark, efter at de er fyldt 14 år.
 Stk. 2.  

  

 Undervisningen  

 omfatter undervisning i dansk som andetsprog og i folkeskolens almindelige  

 fag  

 for 8.-10. klassetrin, som er tilrettelagt efter elevernes særlige  

 forudsætninger og behov.
§ 6.  

  

 For  

 elever, der under skoleforløbet har behov for særlig støtte, kan der  

 etableres  

 særlig undervisning i dansk som andetsprog på hold eller lignende eller  

 særlig  

 støtte i klassen.
Beslutningen træffes af skolens leder efter indstilling fra  

 klasselæreren og efter samråd med eleven og dennes forældre.
§ 7.  

  

 Undervisning i dansk som andetsprog, jf. §§ 3-6, varetages af lærere, der  

 gennem særlig uddannelse eller på anden måde har kvalificeret sig til  

 opgaven.
I  

 børnehaveklasser gives undervisningen af pædagoger med tilsvarende  

 forudsætninger.
 § 8.  

  

 En  

 elev kan med forældrenes samtykke i ganske særlige tilfælde fritages for  

 undervisningen i et fag, hvis det skønnes umuligt at afhjælpe elevens  

 vanskeligheder gennem supplerende undervisning, jf. folkeskolelovens § 5,  

 stk.  

 6. Det er en betingelse, at eleven får anden undervisning i stedet.
Kapitel 2 Henvisning til anden skole end distriktsskolen § 9.  

  

 Elever kan henvises til en anden skole end distriktsskolen, hvis det ved  

 optagelsen vurderes, at eleven har et ikke uvæsentligt behov for sprogstøtte  

 i  

 form af undervisning i dansk som andetsprog, og det vurderes at være  

 pædagogisk  

 påkrævet at henvise eleven.
Stk. 2.  

  

 Kommunalbestyrelsen træffer efter en individuel vurdering af elevens  

 sproglige  

 behov beslutning efter stk. 1. Heri skal indgå en vurdering af omfanget og  

 den  

 forventede varighed af elevens sprogstøttebehov.
Herudover skal foretages en  

 vurdering af mulighederne for at tilgodese elevens behov på distriktsskolen  

 set  

 i forhold til de muligheder, der er for at give eleven en bedre  

 læringssituation  

 på en anden af kommunens skoler.
I vurderingen skal indgå skolernes  

 pædagogiske  

 tilbud til tosprogede elever med sprogstøttebehov og graden af  

 danskpåvirkning  

 på modersmåls- og modersmålslignende niveau på den enkelte skole.
 Stk. 3.  

  

 Kommunalbestyrelsen kan beslutte, at beslutninger efter stk. 1 og 2 træffes  

 af  

 skolens leder.
 § 10.  

  

 Der skal løbende ske en vurdering af, om eleven fortsat har et ikke  

 uvæsentligt  

 behov for sprogstøtte.
Stk. 2.  

  

 Henvisningen til  

 en anden skole end distriktsskolen kan opretholdes, så længe eleven har et  

 ikke  

 uvæsentligt behov for sprogstøtte.
Når dette behov ikke længere er til stede,  

 kan forældrene vælge, enten at eleven overføres til sin distriktsskole, at  

 benytte sig af det frie skolevalg eller at lade eleven fortsætte på den  

 skole,  

 hvor undervisningen hidtil har fundet sted.
Hvis forældrene vælger at lade  

 eleven fortsætte på den skole, hvor skolegangen hidtil har fundet sted, har  

 eleven ret til fri befordring efter gældende regler.
 Stk. 3.  

  

 For elever, som  

 modtager basisundervisning i dansk som andetsprog, jf. § 4, og er henvist til  

 en anden skole end distriktsskolen i medfør af § 9, stk. 1, kan henvisningen  

 opretholdes ved basisundervisningens ophør, hvis det på dette tidspunkt  

 vurderes, at eleven stadig har et ikke uvæsentligt behov for sprogstøtte.
 § 11.  

  

 I  

 et bilag til styrelsesvedtægten optages bestemmelser om, hvilke skoler i  

 kommunen der kan henvises til efter denne bekendtgørelses regler.
Kapitel 3 Ikrafttræden m.v.
 § 12.  

  

 Undervisningsministeren kan i særlige tilfælde fravige reglerne i nærværende  

 bekendtgørelse.
 § 13.  

  

 Bekendtgørelsen træder i kraft den 1. februar 2006, jf. dog stk. 2 og 3.
 Stk. 2.  

  

 § 3, stk. 2 og  

 3, træder i kraft den 1. august 2006.
 Stk. 3.  

  

 §§ 9 og 10  

 gælder alene for optagelse i folkeskolen med virkning for skoleåret 2006/07  

 eller  

 senere.
 Stk. 4.  

  

 Bekendtgørelse  

 nr. 63 af 28. januar 1998 om folkeskolens undervisning i dansk som andetsprog  

 ophæves, dog således, at § 6 forbliver i kraft for de elever, som ikke er  

 omfattet af stk. 3.
