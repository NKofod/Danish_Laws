Betænkning afgivet af Europaudvalget den 31. maj 2016 Betænkning over Forslag til folketingsbeslutning om afholdelse af en vejledende folkeafstemning i Danmark forud for Tyrkiets optagelse i EU [af Kenneth Kristensen Berth (DF) m.fl.]:
1. Udvalgsarbejdet Beslutningsforslaget blev fremsat den 13. april 2016 og var til 1. behandling den 31. maj 2016. Beslutningsforslaget blev efter 1. behandling henvist til behandling i Europaudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et flertal i udvalget (udvalget med undtagelse af DF) indstiller beslutningsforslaget til forkastelse.
Enhedslistens medlemmer af udvalget mener, at Dansk Folkepartis beslutningsforslag om at gøre det særlig vanskeligt for Tyrkiet at blive medlem af EU vender tingene på hovedet.
Beslutningsforslaget udtrykker i virkeligheden en begejstring for EU, som EL ikke deler.
I EL synes vi, hverken at det er vores opgave eller vores ret at forhindre andre lande i at blive medlem af en klub, som vi selv ønsker at komme ud af.
Hvis Tyrkiet engang i fremtiden måtte opfylde betingelserne for optagelse i EU, og hvis landets beslutning om at søge optagelse ellers er truffet på demokratisk vis,  har Tyrkiet lige så meget ret til at være en del af EU, som Danmark har.
Til gengæld er det så også Danmarks suveræne ret at tage stilling til, om vi fortsat ønsker at være med i den forening.
En fremtidig optagelse af lande som Tyrkiet, Ukraine eller Rusland i EU kalder derfor ikke på en dansk folkeafstemning for at blive godkendt.
Til gengæld vil optagelse af disse lande rejse spørgsmålet om en folkeafstemning om fortsat dansk medlemskab.
EL undrer sig i øvrigt over, hvorfor beslutningsforslaget kommer nu, hvor ingen seriøst diskuterer en optagelse af Tyrkiet på hverken kort eller mellemlangt sigt.
Hvis DF virkelig ønsker at udvise reel handlekraft over for den negative udvikling i Tyrkiet,  burde partiet i stedet kræve Tyrkiet suspenderet fra NATO og kræve ophævelse af landets mange privilegerede aftaler med EU.
At stille forslag om en folkeafstemning om noget, som tidligst vil blive aktuelt om 20-30 år, er derimod at bruge fremtiden som undskyldning for dagens passivitet.
 Et mindretal i udvalget (DF) indstiller beslutningsforslaget til vedtagelse uændret.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Kenneth Kristensen Berth (DF) nfmd.
Peter Kofod Poulsen (DF) Claus Kvist Hansen (DF) Mikkel Dencker (DF) Hans Kristian Skibby (DF) Marlene Harpsøe (DF) Jan E.
Jørgensen (V) Marcus Knuth (V) Erling Bonnesen (V) Jakob Ellemann-Jensen (V) Eva Kjer Hansen (V) Thomas Danielsen (V) Christina Egelund (LA) Merete Riisager (LA) Rasmus Jarlov (KF) Jens Joel (S) Lars Aslan Rasmussen (S) Kaare Dybvad (S) Mette Gjerskov (S) fmd.
Mette Reissmann (S) Peter Hummelgaard Thomsen (S) Anne Paulin (S) Søren Søndergaard (EL) Nikolaj Villumsen (EL) Finn Sørensen (EL) Rasmus Nordqvist (ALT) Christian Poll (ALT) Zenia Stampe (RV) Holger K.
Nielsen (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
