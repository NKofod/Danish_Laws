Betænkning afgivet af  

 Arbejdsmarkedsudvalget den 10. maj 2000 Betænkning over Forslag til lov om ændring af lov om  

 arbejdsløshedsforsikring m.v. og lov om Arbejdsmarkedets  

 Tillægspension (Ændring af bopælskravet i  

 efterlønsordningen m.v.) Udvalget har behandlet lovforslaget i en række  

 møder og har herunder stillet spørgsmål til  

 arbejdsministeren, som denne har besvaret skriftligt.
Nogle af udvalgets  

 spørgsmål og arbejdsministerens svar herpå er optrykt som  

 bilag til betænkningen.
 Herefter indstiller et  

flertal (udvalget med undtagelse af Dansk Folkepartis og Enhedslistens  

 medlemmer) lovforslaget til vedtagelse uændret.
 Et mindretal (Dansk  

 Folkepartis medlem af udvalget) indstiller lovforslaget til  

forkastelse ved 3. behandling.
 Mindretallet bemærker, at man med lovforslaget endnu  

 engang ser EU´s magt og indflydelse på dansk lovgivning.
 Af bemærkningerne til lovforslaget fremgår  

 det, at Kommissionen betragter kravet om bopæl i Danmark for at  

 få efterløn som værende i strid med EF-traktatens  

 bestemmelser om arbejdskraftens fri bevægelighed inden for  

 fællesskabet.
 Lovforslaget betyder, at alle a-kassemedlemmer, der har  

 ret til efterløn, i fremtiden kan tage ophold i et andet EU-land og de  

 øvrige EØS-lande, Norge, Island og Liechtenstein, og modtage  

 efterløn fra Danmark.
Det kan naturligvis være fristende for mange  

 efterlønsmodtagere at kunne opnå en større  

 købekraft og en lavere beskatning, hvis man vælger et af de  

 lande, som Danmark har dobbeltbeskatningsaftale med.
Efter regeringens  

 skøn vil der på sigt være tale om, at ca. 3.500  

 efterlønsmodtagere vil rejse ud af Danmark.
Så er  

 spørgsmålet, om regeringen skønner rigtigt.
Det gjorde  

 den i hvert fald ikke ved den sidste ændring af  

 efterlønsreglerne.
 Det, der bekymrer Dansk Folkeparti ved denne  

 implementering af EU s krav til den danske efterlønslov, er, at de  

 samme muligheder, der gives danske efterlønsmodtagere, også  

 gives til alle andre EU- og EØS-borgere, hvilket kan blive en  

 økonomisk belastning for Danmark.
Implementering af EU-direktiver i dansk lovgivning er ikke  

 acceptabelt for Dansk Folkeparti.
Vi ønsker ikke en overstatslig  

 styring fra Bruxelles af det danske arbejdsmarked, den danske socialpolitik  

 og den danske finanspolitik, eller på andre områder.
På den  

 baggrund kan Dansk Folkeparti ikke støtte lovforslaget.
 Et andet mindretal (Enhedslistens medlem af  

 udvalget) vil redegøre for sin stilling til lovforslaget ved 2.  

 behandling.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Bilag Nogle af udvalgets spørgsmål til  

 arbejdsministeren og dennes svar herpå optrykt efter ønske fra  

 udvalget Spørgsmål 1:
Hvordan er en dansker, der arbejder i Grønland  

 eller på Færøerne, og som er medlem af en dansk a-kasse og  

 betaler til efterlønsordningen, stillet i forhold til at kunne  

 gå på efterløn, hvis vedkommende fastholder sin  

 bopæl i Grønland eller på Færøerne på  

 tidspunktet for overgangen til efterløn? Spørgsmål 2:
 Ministeren bedes kommentere vedlagte henvendelse fra Hans  

 Meinel vedrørende muligheden for at omfatte Grønland og  

 Færøerne af lovforslaget.
 Svar:
 Da spørgsmålene har indbyrdes  

 sammenhæng, har jeg valgt at besvare spørgsmålene  

 samlet.
Det fremgår af bemærkningerne til  

 lovforslaget, at forslaget ikke medfører ændringer i de  

 gældende regler om bopælskrav i forhold til Færøerne  

 og Grønland.
Opretholdelse af bopælskravet skal ses i  

 sammenhæng med de særlige regler for medregning af forsikrings-  

 og beskæftigelsesperioder, der gælder for Færøerne  

 og Grønland.
I forlængelse af L 276 vil regeringen  

 undersøge mulighederne for en ændring af bopælskravet for  

 Færøerne og Grønland.
Samspillet mellem  

 bopælskravet og de øvrige elementer i efterlønsordningen  

 vil indgå i disse overvejelser.
Færøerne og Grønland er ikke omfattet  

 af arbejdsløshedsforsikringsloven.
Det betyder, at  

 Færøerne og Grønland i forhold til  

 arbejdsløshedsforsikringen, herunder også efterløn,  

 betragtes som udland.
Et medlem af en dansk a-kasse, der betaler til  

 efterlønsordningen, skal efter gældende lov have bopæl i  

 Danmark for at overgå til efterløn.
Efter lovforslaget skal  

 pågældende have bopæl inden for EØS-området  

 for at overgå til efterløn.
Samtidig skal medlemmet opfylde  

 samtlige øvrige betingelser for ret til efterløn.
Medlemmet vil  

 således ikke kunne overgå til efterløn, hvis  

 pågældende har bopæl på Færøerne eller i  

 Grønland.
I forbindelse med overvejelserne om muligheden for at  

 ændre bopælskravet for Færøerne og Grønland  

 bemærkes, at såvel Færøerne som Grønland har  

 valgt ikke at deltage i EØS-samarbejdet.
Det bemærkes videre, at  

 der gælder nogle særlige (gunstige) regler for medregning af  

 forsikrings- og beskæftigelsesperioder til opfyldelse af betingelserne  

 for ret til efterløn for personer bosat på Færøerne  

 eller i Grønland.
Det er også vigtigt at tage hensyn til, at  

 Grønland ikke har noget arbejdsløshedsforsikringssystem, og at  

 Færøerne har valgt af have deres eget obligatoriske  

 arbejdsløshedsforsikringssystem.
På den baggrund er det  

 nødvendigt nærmere at undersøge mulighederne for en  

 ændring af bopælskravet i forhold til Færøerne og  

 Grønland.
 Jeg forventer, at undersøgelsen vil være  

 afsluttet i løbet af sommeren 2000, hvorefter jeg kan vende tilbage  

 til Folketingets Arbejdsmarkedsudvalg med en nærmere orientering om  

 resultatet af disse undersøgelser.
 Spørgsmål 6:
Hvordan kan det sikres, at a-kasserne fritages for  

 ansvarsforpligtelsen i § 86, stk. 4, i de tilfælde, hvor der fejlagtigt  

 er udbetalt efterløn til et medlem bosat i udlandet, fordi medlemmet  

 har afgivet urigtige eller uklare ukontrollable oplysninger om f.eks.  

 arbejde? Svar:
 Indledningsvist skal jeg bemærke, at jeg ikke  

 finder, at de foreslåede regler om ændring af bopælskravet  

 skulle begrunde en ændring af refusionsreglerne.
 Det er min opfattelse, at de gældende  

 refusionsregler i lovens § 86, stk. 4, jf. stk. 6 vil være fuldt ud  

 dækkende også i de tilfælde, hvor det kan være  

 vanskeligt for a-kassen at få den samme dokumentation eller foretage  

 den samme kontrol som i de tilfælde, hvor efterlønsmodtageren  

 har bopæl i Danmark.
I forhold til udbetalt efterløn eller  

 overgangsydelse, der er sket med urette, gælder som hovedregel, at  

 a-kassen ikke har ret til refusion fra statskassen.
Dette gælder dog  

 som udgangspunkt ikke, hvis fejludbetaling skyldes medlemmets svigagtige  

 forhold, hvis fejludbetalingen skyldes en skønsmæssig  

 afgørelse og kassen har sikret sig et tilstrækkeligt grundlag  

 for det udøvede skøn, og skønnet kan anses for  

 forsvarligt, hvis fejludbetalingen skyldes urigtige oplysninger fra fx  

 arbejdsgivere eller offentlige myndigheder, med mindre kassen vidste eller  

 burde vide, at oplysningerne var urigtige.
Herudover kan direktøren for  

 Arbejdsløshedsforsikringen i ganske særlige situationer ud over  

 de ovennævnte situationer give tilladelse til, at kassen får ret  

 til refusion for fejludbetalte beløb.
Denne bestemmelse vil efter en  

 konkret vurdering kunne anvendes i tilfælde, hvor a-kassen ikke har  

 mulighed for at kontrollere medlemmets oplysninger om arbejde og  

 indtægt i udlandet.
 Jeg finder derfor, at de eksisterende regler vil  

 være fuldt tilstrækkelige i forhold til udbetaling af  

 efterløn eller overgangsydelse for personer bosat i et andet  

 EØS-land.
 Der er således som udgangspunkt ikke tale om  

 større risiko for kassernes ret til refusion end efter gældende  

 lovgivning.
Det er dog min opfattelse, jf. mit svar på  

 spørgsmål 5, at de vanskeligheder, der kan opstå for  

 a-kassen for at kontrollere og validere de oplysninger, som danner grundlag  

 for udbetalingen, må føre til, at a-kassen anvender muligheden  

 for at suspendere udbetalingen, indtil modtageren har afgivet  

 tilstrækkelig dokumentation.
En sådan forsinkelse må efter  

 min opfattelse være en risiko, modtageren tager i forbindelse med  

 bopæl i et andet EØS-land.
 Der vil i forbindelse med udarbejdelsen af de  

 administrative regler blive taget højde for de omtalte  

 problemstillinger.
