Nr LSF 215 Forslag til Lov om ændring af lov om arbejdsmarkedsfonde (Nedsættelse af  

 arbejdsgiverbidraget) Fremsat af skatteministeren (Carsten Kock) den 6. april 1995 Vedtaget ved tredjebehandling den 2. juni 1995 Lov nr. 422 af 14/06/1995 § 1 I lov om arbejdsmarkedsfonde, jf. lovbekendtgørelse nr. 837 af 28.  

 september 1994, som senest ændret ved § 3 i lov nr. 1127 af 21. december  

 1994, foretages følgende ændringer:
 1. § 5, stk. 7, 1. pkt., affattes således:
»Dagpengefonden tilføres provenu fra arbejdsgiverbidraget beregnet  

 med satserne efter stk. 3 samt det resterende provenu, der opkræves ved  

 lønmodtagernes og de selvstændigt erhvervsdrivendes bidrag, efter at  

 Aktiveringsfonden og Sygedagpengefonden er tilført provenu efter stk. 5 og  

 6.« 2. I § 6, stk. 2, litra a, indsættes efter  

 »budgetterede overførsel til fonden«: », bortset fra  

 overførsler som følge af § 6 A,».
 3. Efter § 6 indsættes i afsnittet om fondenes opbygning og  

 indtægter:
» § 6 A.
Arbejdsgiverbidraget efter § 5, stk. 3, jf. § 5, stk.  

 4, og § 6 nedsættes ved opkrævningen med 0,11 procentenheder i 1997, med 0,27  

 procentenheder i 1998, med 0,32 procentenheder i 1999 og med 0,53  

 procentenheder i 2000 og senere år.
Der kan dog højst ske nedsættelse af  

 bidragssatsen til 0 pct. ved opkrævningen.« § 2 Tidspunktet for lovens ikrafttræden fastsættes af skatteministeren.
Loven  

 kan dog tidligst træde i kraft den 1. januar 1997.
Oprindeligt fremsat forslag § 1 I lov om arbejdsmarkedsfonde, jf. lovbekendtgørelse nr. 837 af 28.  

 september 1994, som senest ændret ved § 3 i lov nr. 1127 af 21. december  

 1994, foretages følgende ændringer:
 1. § 5, stk. 7, 1. pkt., affattes således:
 »Dagpengefonden tilføres provenu fra arbejdsgiverbidraget beregnet  

 med satserne efter stk. 3 samt det resterende provenu, der opkræves ved  

 lønmodtagernes og de selvstændigt erhvervsdrivendes bidrag, efter at  

 Aktiveringsfonden og Sygedagpengefonden er tilført provenu efter stk. 5 og  

 6.«.
 2. I § 6, stk. 2, litra a, indsættes efter  

 »budgetterede overførsel til fonden«: », bortset fra  

 overførsler som følge af § 6 A,».
 3. Efter § 6 indsættes i afsnittet om fondenes opbygning og  

 indtægter:
» § 6 A.
Arbejdsgiverbidraget efter § 5, stk. 3, jf. § 5, stk.  

 4, og § 6 nedsættes ved opkrævningen med 0,11 pct.-enheder i 1997, 0,27  

 pct.-enheder i 1998, 0,32 pct.-enheder i 1999 og med 0,53 pct.-enheder i 2000  

 og senere år.
Der kan dog højst ske nedsættelse af bidragssatsen til 0 pct.  

 ved opkrævningen.«.
§ 2 Tidspunktet for lovens ikrafttræden fastsættes af skatteministeren.
Loven  

 kan dog tidligst træde i kraft den 1. januar 1997.
Bemærkninger til lovforslaget Almindelige bemærkninger Lovforslaget er en del af afgifts- og aftaleinitiativerne over for  

 erhvervene på energiområdet.
Der henvises til bemærkningerne i forslag til  

 lov om ændring af lov om kuldioxidafgift af visse energiprodukter (ændring af  

 reglerne for tilbagebetaling).
Nærværende lovforslag tilsigter en nedsættelse af det arbejdsgiverbidrag,  

 der efter lov om arbejdsmarkedsfonde skal opkræves i 1997 og senere år.  

 Nedsættelsen medvirker til en tilbageførsel til erhvervslivet af det provenu,  

 der er forbundet med forslagene om indførelse af visse grønne afgifter.
Den  

 reguleringsmekanisme, der er fastsat i lov om arbejdsmarkedsfonde §§ 5 og 6  

 videreføres i øvrigt uændret.
Der henvises til bemærkningerne til  

 lovforslagets § 1, nr. 1-3.
 Forudsætningerne fra skattereformen om, at arbejdsgivernes  

 arbejdsmarkedsbidrag i 1997 og 1998 helt eller delvis kunne stilles i bero,  

 hvis erhvervenes konkurrenceevne blev betydeligt forringet, f.eks. på grund  

 af væsentligt ændrede forhold i Danmarks vigtigste samhandelslande,  

 opretholdes.
Administrative konsekvenser Der henvises til bemærkningerne i forslag til lov om ændring af lov om  

 kuldioxidafgift af visse energiprodukter (ændring af reglerne for  

 tilbagebetaling).
Provenumæssige konsekvenser Den foreslåede nedsættelse af satsen for arbejdsgiverbidraget skønnes fra  

 1997 til år 2000 at medføre en reduktion af bidragene med følgende beløb:
Anm.
Beregnet på et bidragsgrundlag, der skønnes til i alt 490 mia. kr.,  

 heraf private momsregistrerede erhverv ca. 305 mia. kr. (1995-niveau), som er  

 fremskrevet med 2 pct. p.a.
For den offentlige sektor neutraliseres  

 virkningerne af satsreduktionen fuldt ud ved en reduktion i  

 bevillingsrammerne samt bloktilskud m.v.
For de private erhverv, der ikke er  

 momsregistrerede, sker neutraliseringen ved en forhøjelse af lønsumsafgiften.
 Der henvises i øvrigt til provenubemærkningerne i forslag til lov om  

 ændring af lov om kuldioxidafgift af visse energiprodukter (ændring af  

 reglerne for tilbagebetaling).
 Forholdet til EU-retten.
Forslaget er en del af det samlede kompleks af lovforslag om grønne  

 afgifter, som i sin helhed notificeres for EU-Kommissionen i medfør af EU's  

 statsstøtteregler.
Kommissionens godkendelse skal foreligge, før de  

 notificerede lovforslag kan sættes i kraft.
Bemærkninger til de enkelte bestemmelser Til § 1 Til nr. 1 Den foreslåede affattelse af § 5, stk. 7, 1. pkt., er en konsekvens af den  

 i nr. 3 foreslåede § 6 A. Ændringen sikrer i sammenhæng med den under nr. 2  

 foreslåede ændring af § 6, stk. 2, litra a, at betingelserne for nedsættelse  

 af bidragssatsen efter § 5, stk. 2, for lønmodtagere og selvstændigt  

 erhvervsdrivende i tilfælde af, at de særskilt fastsatte lofter over  

 bidragssatserne til Dagpengefonden overstiges, er uændrede.
Til nr. 2 Den foreslåede tilføjelse i § 6, stk. 2, litra a, sikrer, at de gældende  

 regler for regulering af bidragssatserne, herunder fremgangsmåden for  

 nedsættelse af bidragssatserne før udgangen af 1998, fastholdes.
Det betyder,  

 at betingelsen for en nedsættelse af bidragssatserne under og efter  

 indfasningen af arbejdsmarkedsbidraget om, at de tre fonde set under et skal  

 være fuldfinansierede efter lovens principper uden særligt statsbidrag,  

 videreføres som oprindeligt forudsat.
Det reducerede provenu til  

 Dagpengefonden og - i tilfælde af regulering - til Aktiveringsfonden og  

 Sygedagpengefonden fra arbejdsgiverbidraget i 1997 og fremefter, som dækkes  

 gennem øgede statsoverførsler, får således ikke betydning for beregningen og  

 fordelingen af reguleringsbehovet, idet det ekstraordinære statsbidrag til  

 dækning af provenutabet fra nedsættelsen af arbejdsgiverbidraget efter  

 lovforslaget holdes uden for beregningen af reguleringsbehovet efter § 6,  

 stk. 2.
Til nr. 3 Efter den foreslåede § 6 A nedsættes bidragssatsen for arbejdsgivere efter  

 § 5, stk. 3, jf. § 5, stk. 4, og § 6 med 0,11 pct.-enheder i 1997, 0,27  

 pct.-enheder i 1998, 0,32 pct.-enheder i 1999 og med 0,53 pct.-enheder i 2000  

 og senere år ved opkrævningen.
Den foreslåede bestemmelse om, at der højst  

 kan ske nedsættelse af bidragssatsen til 0 pct. ved opkrævningen, bevirker,  

 at der ikke vil ske tilbageførsel i tilfælde af, at den beregnede bidragssats  

 for og/eller den sats, hvormed bidraget skal opkræves hos arbejdsgivere, er  

 negativ.
Efter forslaget vil der opstå difference mellem det forudsatte bidrag fra  

 arbejdsgiverne efter § 5, stk. 3, og det reelt opkrævede efter den foreslåede  

 § 6 A.
Denne difference vil efter de gældende regler, der ikke ændres, blive  

 dækket gennem overførsler fra staten, jf. arbejdsmarkedsfondsloven § 2, stk.  

 1, litra d, § 3, stk. 1, litra c, og § 4, stk. 1, litra c.
Til § 2 Det foreslås, at tidspunktet for lovens ikrafttræden fastsættes af  

 skatteministeren.
EU-Kommissionens godkendelse efter statsstøttereglerne skal  

 foreligge, før bestemmelserne kan sættes i kraft.
Loven kan dog tidligst  

 træde i kraft den 1. januar 1997.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om arbejdsmarkedsfonde, jf. lovbekendtgørelse nr. 837 af 28.  

 september 1994, som senest ændret ved § 3 i lov nr. 1127 af 21. december  

 1994, foretages følgende ændringer:
 1. § 5, stk. 7, 1. pkt., affattes således:
 »Dagpengefonden tilføres provenu fra arbejdsgiverbidraget beregnet  

 med satserne efter stk. 3 samt det resterende provenu, der opkræves ved  

 lønmodtagernes og de selvstændigt erhvervsdrivendes bidrag, efter at  

 Aktiveringsfonden og Sygedagpengefonden er tilført provenu efter stk. 5 og  

 6.«.
§ 5. - - - Stk. 7. Dagpengefonden tilføres provenuet fra arbejdsgiverbidraget  

 efter stk. 3 samt det resterende provenu, der opkræves ved lønmodtagernes og  

 de selvstændigt erhvervsdrivendes bidrag, efter at Aktiveringsfonden og  

 Sygedagpengefonden er tilført provenu efter stk. 5 og 6. - - - 2. I § 6, stk. 2, litra a, indsættes efter  

 »budgetterede overførsel til fonden«: », bortset fra  

 overførsler som følge af § 6 A, ».
§ 6. - - - Stk. 2. Reguleringsbehovet for den enkelte fond beregnes på  

 grundlag af forskellen mellem:
a) Fondens budgetterede indtægter i det kommende finansår fra øremærkede  

 arbejdsmarkedsbidrag beregnet med finansårets bidragssats efter § 5, stk. 2  

 og 3, eller med det foregående finansårs bidragssatser tillagt fondens andre  

 indtægter, herunder en beregnet overførsel fra staten svarende til det  

 foregående finansårs budgetterede overførsel til fonden opregnet med 2 pct.  

 tillagt eller fratrukket tilpasningsprocenten for det pågældende finansår,  

 jf. lov om en satsreguleringsprocent, og - - - 3. Efter § 6 indsættes i afsnittet om fondenes opbygning og  

 indtægter:
» § 6 A.
Arbejdsgiverbidraget efter § 5, stk. 3, jf. § 5, stk.  

 4, og § 6 nedsættes ved opkrævningen med 0,11 pct.-enheder i 1997, 0,27  

 pct.-enheder i 1998, 0,32 pct.-enheder i 1999 og med 0,53 pct.-enheder i 2000  

 og senere år.
Der kan dog højst ske nedsættelse af bidragssatsen til 0 pct.  

 ved opkrævningen.«.
