 Vedlagt sendes kopi af Justitsministeriets brev af 24. juni 1998 til  

 Folketingets Retsudvalg om ændring af praksis i forbindelse med navngivning  

 af piger, hvis forældre har tilknytning til den navneskik, at piger ved  

 navngivning tillægges et pigefornavn efterfulgt af faderens, farfaderens og  

 eventuelt oldefaderens fornavn.
 Civilretsdirektoratet skal anmode statsamterne om at være opmærksomme på  

 den ændring af praksis, som er er beskrevet i brevet til Folketingets  

 Retsudvalg.
 I forbindelse med denne ændring af praksis henledes opmærksomheden på § 2,  

 stk. 2, i Justitsministeriets cirkulære af 1. marts 1982 om udfærdigelse af  

 navnebevis, hvorefter navneforandring skal ske ved navnebevis, hvis der  

 samtidig ansøges om ændring af fornavn og mellemnavn eller efternavn, når  

 ændring til et af de ansøgte navne ikke kan ske ved anmeldelse.
