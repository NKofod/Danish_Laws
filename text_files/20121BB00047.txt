Fremsat den 19. december 2012 af Kim Andersen (V), Anne-Mette Winther Christiansen (V), Preben Bang Henriksen (V), Kristian Jensen (V), Michael Aastrup Jensen (V), Torsten Schack Pedersen (V), Mads Rørvig (V), Hans Christian Schmidt (V) og Brian Mikkelsen (KF) Forslag til folketingsbeslutning om indførelse af faste implementeringsdatoer for erhvervsrettet lovgivning Folketinget pålægger regeringen at indføre faste implementeringsdatoer for erhvervsrettet lovgivning.
Bemærkninger til forslaget I Storbritannien har man haft succes med at indføre faste tidspunkter for indførelse af ny erhvervsrettet lovgivning.
Ny lovgivning på erhvervsområdet bliver i Storbritannien årligt indført den 6. april og den 1. oktober.
Forslagsstillerne foreslår, at en lignende ordning indføres i Danmark, således at ny erhvervsrettet lovgivning kun kan træde i kraft på to faste tidspunkter om året  og at en samlet tværministeriel orientering til erhvervslivet følger med.
Kun undtagelsesvis kan hasteindgreb gennemføres på andre tidspunkter  f.eks. inden for miljøbeskyttelse eller fødevaresikkerhed, ved lukning af skattehuller i forbindelse med eller hastesager fra EU m.v., hvor den tidsmæssige faktor vurderes at overstige fordelen ved en samlet ikrafttrædelse af erhvervslovgivningen.
Det vil være enklere for virksomhederne at følge med i implementeringen af nye regler og ny lovgivning på erhvervsområdet, hvis man overgår til faste tidspunkter for ikrafttræden af ny og ændret erhvervsrettet lovgivning.
Dertil kommer, at det vil lette de offentlige myndigheders informationsopgave, når det er op til faste datoer, der skal informeres og oplyses om nye regler og lovgivning.
 Forslagsstillerne forslår, at der indføres faste ændringsintervaller i al erhvervsrettet lovgivning, og at ikrafttrædelsesdatoerne ligger fast  f.eks. den 2. april og den 2. oktober.
Skriftlig fremsættelse Kim Andersen: (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om indførelse af faste implementeringsdatoer for erhvervsrettet lovgivning.
(Beslutningsforslag nr.
B 47) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
