Nr BSF 52 Forslag til folketingsbeslutning om udstyr til lastbiler Fremsat af Ole Espersen (S) Pia Gjellerup (S) Frank Jensen (S) Korneliusen  

 (S) Torben Lund (S) Lissa Mathiasen (S) Erik B.
Smith (S) den 26. november 1987 Folketinget opfordrer justitsministeren til at ændre reglerne om lastbilers udstyr, således at det bliver påbudt, at bilerne forsynes med nærzone- og vidvinkelspejle.
BEMÆRKNINGER TIL FORSLAGET De gældende EF-regler tillader ikke et påbud om påsætning af de omhandlede spejle. (Direktiv 71/127 EØF).
Det er konstateret, at manglende spejle af den karakter hvert år i gennemsnit koster otte menneskeliv i forbindelse med lastbilers svingning til højre samt derudover formentlig 40-50 kvæstede cyklister.
Justitsministeren har oplyst, at der ikke efter disse regler er muligheder for ændringer i den danske retstilstand, før man eventuelt på EF-plan enes om nye regler.
Socialdemokratiet mener, at det er helt uforsvarligt at opretholde den gældende retstilstand med de beskrevne konsekvenser uanset de gældende EF-normer.
Ud fra nødretlige betragtninger finder vi derfor, at regeringen hurtigst muligt bør ændre de danske regler og selv sagt omgående tage initiativ til en orientering herom af EF's myndigheder med henblik på hurtig behandling deer.
