Den i patentlovens § 31, stk. 1 nævnte frist blev overskredet ved  

 videreførelse af PCT-ansøgning i Danmark, fordi fristen ved en fejl var  

 blevet slettet i den tyske patentagents kalender.
Betingelserne for  

 genoprettelse efter patentlovens § 72, stk. 1 anset for opfyldt, idet det  

 blev lagt til grund, at agenten have udvist al den omhu, der med rimelighed  

 kunne kræves.
Lagt vægt på, at fristkalenderen blev ført af erfarent  

 personale efter det klassiske tyske fristovervågningssystem, og de vigtigste  

 rutiner blev kontrolleret af agenten selv.
Fristkalenderen kunne ikke  

 betegnes som uoverskuelig, men det burde fremgå af kalenderen, hvem der havde  

 slettet fristen.
År 1990, den 24. august afsagde Patentankenævnet (Grønning-Nielsen, Hans  

 Chr.
Thomsen, Terndrup Pedersen) følgende K E N D E L S E i sagen j.nr.
P 14/89: Klage fra Lohmann GmbH & Co.
KG., Forbundsrepublikken Tyskland, v/Plougmann & Vingtoft Patentbureau over Patentdirektoratets afgørelse af 11. april 1989 af patentansøgning nr.  

 2700/88.
 Den 17. maj 1988 indleverede klageren til videreførelse en PCT-ansøgning  

 om patent på et »Transdermal terapeutisk system, samt anvendelse og  

 fremstilling deraf«.
Det fremgår af sagen, at den tyske fuldmægtig dr.
Cornelia Neidl-Stippler  

 skulle have foranlediget ansøgningen indleveret den 28. april 1988.
 Om baggrunden for, at dette ikke skete, anføres:
I fristbogen på dr.
Niedl-Stipplers patentbureau var de korrekte frister  

 på sagen blevet noteret, nemlig på en frist den 28. marts 1988 til  

 fremsendelse af PCT-ansøgningen til den danske patentagent og en frist på  

 selve 20-måneders dagen, nemlig den 28. april 1988.
 Sletning af en frist kan kun foretages af de to sekretærer Judith Habich  

 eller Eva Cassirer ved at akterne gennemgås for at sikre, at de fornødne  

 dokumenter er sendt, og derefter udstreges fristen.
 Sekretærerne, der har henholdsvis 20 års og 18 års erfaring, kontrolleres  

 jævnligt.
 Uvist af hvilken grund er begge frister blevet slettet, uden at der er  

 blevet taget skridt til indledning af national fase i Danmark.
 I skrivelse af 11. april 1989 udtalte Patentdirektoratet:
 »Under henvisning til Deres redegørelse af 05 sep 1988 skal  

 direktoratet meddele, at Deres begæring om genoprettelse af patentansøgning  

 nr. 2700/88 ikke er imdødekommet.
Baggrunden herfor er, at Deres tyske fuldmægtig-kollega efter  

 direktoratets opfattelse ikke kan anses for at have udvist al den omhu, som  

 med rimelighed kan kræves af ham.
Hans fristovervågningssystem - nemlig  

 kalenderen - er efter bilagene 1a og 1b at dømme uoverskueligt, og det  

 fremgår ikke af redegørelsen eller kalenderbladet fra den 28 mar 1988, hvem  

 der skal sørge for, at ansøgningen på 19 månedersdagen bliver korrekt  

 behandlet med hensyn til i hvilke lande, ansøgningen skal til  

 patenterbarhedsprøvning og i hvilke lande der skal indledes national fase.
At  

 systemet er uoverskueligt understøttes af, at fristen er fejlagtigt slettet  

 to gange.
En uforklarlig menneskelig fejl kan ske en gang, men at den sker to  

 gange i samme sag vidner om uoverskuelighed og dermed utilstrækkelig  

 omhu.« Denne afgørelse blev ved skrivelse af 7. juni 1989 indbragt for  

 Patentankenævnet.
 Klageren har i skrivelse af 16. august 1989 nedlagt påstand om, at de  

 rettigheder, der gik tabt ved overskridelsen af fristen i patentlovens § 31,  

 stk. 1, genoprettes i medfør af patentlovens § 72.
 Klageren har bl.a. anført følgende:
» a) Det forhold, at kalenderen er håndskreven, gør den ikke  

 mere uoverskuelig for brugerne end en maskinskreven eller EDB-udskreven  

 fristliste.
Hvis Direktoratets sagsbehandler har haft svært ved at tyde  

 kalenderens meddelelser, skyldes det formodentlig især, at den oprindelige  

 tydelighed er forringet på grund af fotokopiering samt det forhold, at alle  

 fristerne er overstreget på en utvetydig måde.
Brugerne, som i dette tilfælde  

 er de to sekretærer, Judith Habich og Eva Cassirer, er vant til at læse  

 hinandens håndskrift og har gennem deres lange ansættelse hos dr.  

 Neidl-Stippler indarbejdet faste rutiner i forbindelse med kalenderens  

 førelse og overvågning af fristerne.
Vi henviser til de underskrevne  

 erklæringer af Judith Habich og Eva Cassirer.
b) I kalenderen er under mandag den 28. marts 1988 ialt opført 6  

 frister.
Det kan vel næppe påstås, at opførelse af fx 5-10 frister på et  

 kalenderblad (adskilt fra hinanden) skulle kunne forekomme  

 »uoverskueligt« for en sekretær.
Fristerne for henholdsvis  

 forberedelse af national fase og anmodnig om præliminær prøvning i de lande,  

 hvor dette var muligt, er opført på kalenderbladet for den 28. marts.  

 Fristernes ordlyd er:
»LOH 6/86 PCT: Vorbereitung nat.
Phase o.
Pr.
A.« »LOH 6/86 PCT: Frist f.
Prufungsantrag letzte.« »LOH 6/86 PCT« er sagens referencnummer hos vor tyske kollega  

 (ansøgers navn er Lohmann GmbH & Co.
KG og den tyske stamansøgning er fra  

 1986). Den uforkortede ordlyd af indførelsen i fristkalenderen lyder:  

 »Vorbereitung nationaler Phase ohne Prufungsantrag«, dvs.  

 forberedelse til national fase i de lande, der ikke havde ratificeret PCT  

 Kap.
II, og hvor der derfor ikke var mulighed for at anmode om præliminær  

 prøvning.
Dette var på daværende tidspunkt 3 lande, nemlig Danmark, Norge og  

 Korea.
Nedenunder denne fristindførelse er opført »Frist fur  

 Prufungsantrag letzte«, dvs. sidste frist for anmodning om præliminær  

 prøvning (19 måneder fra prioritetsdatoen) i de lande, hvor dette var muligt.
c) Det er urealistisk at påstå, at sekretærerne skulle kunne være  

 i tvivl om betydningen af disse indførelser i fristkalenderen.
De to erfarne  

 sekretærer er instrueret om og er fuldt fortrolige med, i hvilke lande der  

 skal annmodes om præliminær prøvning, og i hvilke lande den nationale fase  

 skal forberedes.
Uvist af hvilken grund er fristen »Vorbereitung nat.
Phase«  

 blevet slettet, uden at der blev taget skridt til indledning af national fase  

 i de lande, hvor dette som for Danmarks vedkommende var aktuelt.
d) Den endelige frist for national videreførelse i lande uden  

 mulighed for præliminær prøvning er anført i fristkalenderen under torsdag  

 den 28. april 1988. For torsdag den 28. april er anført: »Letzte Frist  

 nat.
Phase LOH 6/86 PCT«.
Betydningen af denne fristindførelse har vært  

 klar for sekretærerne: sidst frist for indledning af nationale fase i sagen  

 LOH 6/86 PCT, og det kan således ikke påstås, at fristbogsførelsen ikke er  

 sket med fornøden omhu eller at den skulle være uoverskuelig.
Imidlertid er  

 denne frist ligeledes blevet slettet, uden at der var sket videreførelse af  

 PCT-ansøgningen i Danmark eller i de andre lande, hvor dette skulle ske inden  

 20 måneder fra den internationale ansøgnings prioritetsdato.
 3) Direktoratet anfører endvidere:
»at systemet er uoverskueligt understøttes af, at fristen er  

 fejlagtigt slettet to gange.
En uforklarlig menneskelig fejl kan ske en gang,  

 men at den sker to gange i samme sag vidner om uoverskuelighed og dermed  

 utilstrækkelig omhu.« Vi kan ikke anerkende, at det forhold, at begge frister er slettet i  

 kalenderen (28. marts og 28. april), skulle være et argument for, at  

 »systemet er uoverskueligt«.
Som det tidligere er påpeget, har det  

 altid været kutyme i branchen at opføre og slette frister på denne måde i et  

 manuelt fristovervågningssystem - naturligvis med mindre variationer i den  

 måde, det enkelte kontor har indrettet sine procedurer på, men systemet er  

 principielt det samme.
Det forhold, at ikke blot en men to frister med en  

 måneds tidsinterval fejlagtigt er blevet slettet af kalenderen, og at disse  

 samtidig vedrører den samme sag (LOH 6/86), er ihvert fald ikke et argument  

 for, at systemet er uoverskueligt.
Det af Direktoratet anførte argument om, at hvis der sker en menneskelig  

 fejl to gange, vidner det om manglende omhu, må vi ligeledes afvise, da det  

 forekommer os ulogisk.
En omhyggelig patentagent vil netop altid sikre sig,  

 at der er et godt »sikkerhedsnet«, således at en menneskelig fejl  

 ikke kan påføre ansøgeren er retstab, og dette vil nødvendigvis medføre, at  

 der skal ske to fejl, for at risikoen for, at ansøgeren lider et retstab,  

 overhovedet kan opstå.
Hvis fejlen var blevet opdaget på dagen, hvor  

 videreførelsen i Danmark skulle være sket, nemlig den 28. april 1988, ville  

 det stadig have være muligt at overholde fristen, og der ville så ikke have  

 været behov for at udnytte den mulighed for genoprettelse, der blev givet  

 ansøgeren med indførelsen af PTL § 72 ved patentlovsændringen i 1978.  

 Direktoratets udsagn og den tankeslutning, der ligger bagved, er således  

 ulogisk.
4) Med hensyn til Direktoratets udsagn om, at det ikke fremgår af  

 redegørelsen, hvem der skule sørge for, at ansøgningen på 19-måneders dagen  

 blev korrekt behandlet, mener vi, at det af redegørelsen og af erklæringerne  

 fra de to sekretærer, der sammen med dr.
Neidl-Stippler (som var bortrejst)  

 skulle sørge for, at de i kalenderen nævnte frister blev overholdt, således  

 at videreførelse i national fase blev forberedt i de lande, hvor det ikke var  

 muligt at få præliminær prøvning.
PCT-ansøgninger behandles jævnligt i dr.  

 Neidl-Stipplers kontor, og behandlingen heraf har aldrig voldt nogen  

 problemer, da sekretærerene var fuldt fortrolige med de forskellige fristers  

 betydning.
Da begge sekretærer er betroede medarbejdere med mange års  

 erfaring, mener vi i alle tilfælde, at den fornødne omhu har været udvist.
Vi  

 gør i den forbindelse opmærksom på, at patentbureauet på det pågældende  

 tidspunkt var et enmandskontor, der blev drevet af patentagenten, dr.  

 Cornelia Neidl-Stippler med assistance af de to nævnte sekretærer.
5) Som nævnt ovenfor skulle den nationale fase indledes i 3 lande  

 på 20-måneders dagen.
Som følge af den fejlagtige sletning af fristerne, som  

 skyldes en uforklarlig menneskelig fejl, blev den nationale fase ikke indledt  

 i nogen af de tre lande, hvor den skulle have været indledt inden 20 måneder  

 fra prioritetsdatoen, dvs. inden den 28. april 1988. Vi gør opmærksom på, at  

 genoprettelse er blevet meddelt af den norske patentmyndighed på nøjagtig det  

 samme grundlag som har været vurderet af den danske patentmyndighed i den  

 omhandlede sag.
I Korea findes ingen lovregler, der svarer til  

 genoprettelsesinstituttet.' Ankenævnet har behandlet sagen i sit møde den 29. maj 1990.
 For klageren mødte ingeniør Ole Plougmann med advokat Bjørn Ryberg og Dr.  

 Cornelia Neidl-Stippler.
Ingeniør Ole Plougmann forelagde sagen under henvisning til den skriftlige  

 klagebegrundelse og anførte navnlig, at det anvendte fristovervågningssystem,  

 som er det tyske klassisk anvendte, ikke med rette kan betegnes som  

 uoverskueligt.
Systemet indebærer, at der sker en fristberegning på et  

 særligt fristberegningsblad, der kontrolleres af den tyske patentagent  

 personligt, hvorefter een af de to sekretærer indfører fristen i  

 overvågningskalenderen.
Kun de to sekretærer- og patentagenten selv, der med  

 hyppigt korte mellemrum foretager stikprøvekontrol - kan slette frister.
Den  

 skete sletning er uforklarlig: men det er logisk, at såvel for fristen den  

 28. marts 1988 og den endelige frist den 28. april 1988 er slettet samtidigt,  

 idet dette er sket i den tro, at den nødvendige ekspedition er foretaget.
Det  

 fremgår af selve PCT-dokumenterne, hvilke lande, de er designeret som  

 ansøgerlande, og det er derfor fejlfare-fremkaldende at notere dette i  

 overvågningskalenderen.
 Advokat Ryberg supplerede redegørelsen.
 Ankenævnet skal udtale:
 Der findes at måtte gives klageren medhold i, at fristovervågnigssystemet  

 ikke kan betegnes som uoverskueligt.
 Det lægges til grund, at fristnoteringen i overvågningskalenderen sker  

 efter beregning af fristen på et særligt fristberegningsblad, der  

 kontrolleres af patentagenten selv, at alene to rutinerede sekretærer under  

 rimelig stikprøvekontrol fra patentagenten indfører og sletter frister i  

 overvågningskalenderen efter kontrol af, at den nødvendige ekspedition er  

 foretaget, og at de to sekretærer på tro og love har erklæret sig ude af  

 stand til at forklare den fejlagtige sletning.
Uanset at det ved anførsel af initaler eller på lignende måde burde fremgå  

 af overvågningskalenderen, hvem der have foretaget sletningen, findes det  

 betænkeligt at fastslå, at der ikke er udvist al fornøden omhu, hvorfor bestemmes:
 De bortfaldne rettigheder vedrørende patentansøgning nr. 2700/88  

 genoprettes.
