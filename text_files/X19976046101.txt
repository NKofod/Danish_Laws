Tandskader som følge af behandling af kræft i næse og mundhule I de senere år er opmærksomheden om sammenhængen mellem kræft- sygdomme og  

 arbejdsmiljøet blevet skærpet.
 Dette gælder også for de mere sjældne lidelser såsom næsekræft og  

 mundhulekræft, som kan være forårsaget af arbejde med træ og udsættelse for  

 træstøv.
 Vi får et stadigt større antal sager af sådanne lidelser.
 Når disse kræftlidelser behandles, for eksempel med stråler, kan  

 behandlingen have bivirkninger i form af tandskader og tab af tænder.
 KOMMENTAR:
 Hvis kræftlidelsen er en arbejdsskade, og behandlingen af sygdommen har  

 medført skader af patientens tænder, kan udgiften til nødvendig  

 tandbehandling erstattes efter arbejdsskadeforsikringsloven.
Det er derfor vigtigt, at især læger og tandlæger er opmærksomme på, at  

 der kan opstå følgevirkninger i forbindelse med behandling af en  

 arbejdsbetinget kræftlidelse.
Eventuelle følgevirkninger i form af tandskader  

 skal anmeldes til Arbejdsskadestyrelsen, således at behandlingsudgifter kan  

 dækkes.
 Det tilføjes, at læger og tandlæger har pligt til at anmelde på den blotte  

 mistanke.
 Yderligere oplysninger fås ved henvendelse til kontorchef Torben Langer.
