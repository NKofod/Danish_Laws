Laveste invalidepension tilkendt 43-årig fraskilt kvinde, der som  

 følge af radiumbehandling havde fået en stråleskade, der bevirkede, at hun  

 ikke havde kontrol med afføring.
Hun fandtes på grund af lidelsen ikke i  

 stand til at påtage sig mere end deltidsarbejde.
 MEDDELELSE OM AFGØRELSEN:
En 43-årig fraskilt kvinde med 3 hjemmeværende børn på 17, 13 og 11 år  

 klagede over afslag på invalidepension.
Hun havde ingen erhvervsmæssig  

 uddannelse.
Under ægteskabet havde hun haft lidt rengøringsarbejde.
Hun blev  

 skilt i 1975.
Samme år fik hun konstateret livmoderhalskræft.
Hun blev behandlet herfor  

 med radium. 4 1/2 år senere var der ikke konstateret recidiv, og hun ansås  

 for at være helbredt for kræftlidelsen.
Som følge af strålebehandlingen havde  

 hun imidlertid fået en skade, som bevirkede, at hun ikke havde kontrol over  

 sin afføring.
Hun var meget afhængig af hurtigt at kunne komme på toilettet  

 og have adgang til at vaske sig.
 I august 1978 fik hun deltidsarbejde som ekspedient.
I december 1978 søgte hun invalidepension.
Hun oplyste i ansøgningen, at  

 hun ikke mente sig i stand til at klare heltidsarbejde på grund af sit  

 »renlighedsproblem«, men nok deltidsarbejde, blot der ikke var tale  

 om hårdt arbejde, hvor hun skulle løfte.
 Revaliderings- og pensionsnævnet gav afslag på pension med den  

 begrundelse, at der skulle være adskillige erhvervsområder, hvorved  

 ansøgeren, eventuelt efter erhvervsmæssig optræning, skulle kunne opnå egnet  

 fuldtidsbeskæftigelse.
 Ankestyrelsen fandt, at ansøgerens lidelse vanskeliggjorde hendes  

 muligheder for at påtage sig fuldtidsarbejde i en sådan grad, at hun opfyldte  

 betingelserne for laveste invalidepension.
