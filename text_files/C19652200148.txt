 Efter indslag fra bogbinderfagets fællesudvalg fastsætter lærlingerådet  

 herved i medfør af § 24, stk. 5, i lov nr. 261 af 2. oktober 1956 om  

 lærlingeforhold nedenstående uddannelsesregler, som angiver mindstemål for  

 uddannelsen af lærlinge inden for bogbinderfaget.
 Lærlingen skal have lejlighed til i løbet af læretiden at deltage i alt  

 almindeligt forefaldende bogbinderarbejde.
 Lærlingen skal således, enten på lærerstedet eller gennem undervisningen  

 på fagskolen, under hensyntagen til lærestedets karakter, opnå øvelse i  

 følgende discipliner:
 Fremstilling af forlagsbind fra maskinheftningen, helbind såvel som  

 halvbind.
 Presseforgyldning af bind eller rygge.
 Fremstilling af håndindbundne bøger, hel- eller halvbind i såvel lav- som  

 dybfalser, og med hånd- eller presseforgyldning.
 Lærlinge, der er beskæftiget på protokolværksteder, kan oplæres ved  

 fremstilling af 1/1 og 1/2 engelske protokoller og øvrigt protokolarbejde.
 Endvidere skal lærlingen have øvelse i at betjene de på lærerstedet  

 forekommende maskiner samt fagets almindelige hjælpemaskiner, således at han  

 efter udstået læretid kan aflægge en af de for faget fastsatte svendeprøver.
 Såfremt et lærested ikke er i stand til at give den fornødne uddannelse i  

 faget, kan der ved lærekontraktens oprettelse bestemmes, at oplæringen kan  

 suppleres med en uddannelse i et på kontrakten nærmere angivet lærested.
 Alle bogbinderlærlinge skal i læretiden deltage i undervisningen på  

 bogbinderfagets fagskole, jfr. lærlingelovens § 13.
 Lærlingerådet, den 18. januar 1965.
