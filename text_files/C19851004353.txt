 I henhold til bekendtgørelse om generelle bestemmelser for afholdelse af  

 eksaminer ved navigations- og skipperskoler fastsættes som betingelse for  

 indstilling til de ved disse skoler afholdte eksaminer, at de af direktøren  

 foreskrevne kurser er gennemført med tilfredsstillende resultat.
 De enkelte obligatoriske kurser er omhandlet i særlige rundskrivelser, og  

 formålet med denne rundskrivelse er i oversigtsform at klarlægge, hvilke  

 kurser der i henhold til bekendtgørelsen skal være gennemført som betingelse  

 for indstilling til eksamen, og at beskrive de administrative rutiner, der  

 kræves gennemført, for at skolerne overfor direktoratet kan dokumentere, at  

 disse kurser er gennemført som foreskrevet.
 KYSTSKIPPEREKSAMEN, FISKESKIPPEREKSAMEN AF 3. GRAD.
1. Brandkursus.
Kurset er omhandlet i rundskrivelsen  

 om motorlære og brandbekæmpelse.
Kurset er et tre-dages kursus, der afholdes  

 ved godkendte brandskoler.
Gennemførelse af kurset med tilfredsstillende  

 resultat dokumenteres ved indsendelse til direktoratet af »fortegnelse  

 over uddannelsesbeviser« (kursus C). Fortegnelsen indsendes, når kurset  

 er gennemført, jvf. rundskrivelsen om uddannelsesbeviser.
Såfremt en  

 kursusdeltager ikke har gennemført de i kurset indlagte øvelser i røgdykning,  

 skal dette anføres på fortegnelsen under »bemærkninger«.
Under  

 forudsætning af gennemført kursus og af bestået eksamen udstedes af  

 direktoratet et uddannelsesbevis i forebyggelse af brand og brandbekæmpelse.
2. Kursus i motorbetjening.
Kurset er omhandlet i  

 rundskrivelse om motorlære og brandbekæmpelse.
Efter gennemført kursus med  

 tilfredsstillende resultat indsendes til direktoratet en dateret navneliste  

 over de elever, der har gennemført kurset.
Kurset skal være gennemført i  

 henhold til sønæringsloven, hvorefter ihændehaver af sønæringsbevis anses at  

 have duelighedsbevis i motorpasning.
Betingelse herfor er, at kurset er  

 gennemført, og at eksamen er bestået.
3. Kursus i brotjeneste.
Kurset afholdes på  

 øvelsesskib, jvf. rundskrivelse om brotjeneste og rundskrivelse om  

 navigation.
Efter gennemført togt med øvelsesskib indsendes til direktoratet  

 dateret navneliste over de elever, der anses at have gennemført kurset med  

 tilfredsstillende resultat.
4. Sikkerhedskursus.
Kurset er omhandlet i særlig  

 rundskrivelse herom.
Kurset afholdes normalt i forbindelse med togt med  

 øvelsesskib.
Efter gennemført kursus med tilfredsstillende resultat indsendes  

 til direktoratet dateret navneliste over de elever, der har gennemført  

 kurset.
 SÆTTESKIPPEREKSAMEN, FISKESKIPPEREKSAMEN AF 2. OG 1. GRAD.
1. Kursus i brotjeneste.
Se tilsvarende kursus under  

 kystskippereksamen og fiskeskippereksamen af 3. grad.
Kurset er en  

 videreudvikling af tidligere kursus under hensyntagen til de med ovennævnte  

 eksaminer forbundne øgede rettigheder.
 STYRMANDSEKSAMEN.
1. Brandkursus.
Se under kystskippereksamen og  

 fiskeskippereksamen af 3. grad.
2. Kursus i motorbetjening.
Se under  

 kystskippereksamen og fiskeskippereksamen af 3. grad.
3. Kursus i brotjeneste.
Se under kystskippereksamen  

 og fiskeskippereksamen af 3. grad.
4. Sikkerhedskursus.
Kurset er omhandlet i særlig  

 rundskrivelse herom.
Kurset afholdes normalt på navigationsskolen.
Efter  

 gennemført kursus med tilfredsstillende resultat indsendes til direktoratet  

 dateret navneliste over de elever, der har gennemført kurset.
 SKIBSFØREREKSAMEN.
1. Kursus i brotjeneste.
Se under styrmandseksamen.  

 Kurset er en videreudvikling af det i styrmandsklassen gennemførte kursus.
2. Kursus i arbejdsledelse.
Kurset gennemføres som et  

 koncentreret ugekursus i henhold til særlig rundskrivelse herom.
Efter kursus  

 med tilfredsstillende resultat indsendes til direktoratet dateret navneliste  

 over de elever, der har gennemført kurset.
