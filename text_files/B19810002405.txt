 I medfør af § 7 i lov nr. 239 af 8. juni 1979 om andelsboligforeninger og  

 andre boligfællesskaber, jfr. lovbekendtgørelse nr. 515 af 28. november 1980,  

 fastsættes herved følgende:
Normalvedtægt for en andelsboligforening Navn, hjemsted og formål § 1.  Foreningens navn er andelsboligforeningen .  

 Foreningens hjemsted er i kommune.
 § 2.  Foreningens formål er at erhverve, eje og drive  

 ejendommen, matr.nr. beliggende .
Medlemmer § 3.  Som medlem kan optages enhver, der har eller i  

 forbindelse med optagelsen som medlem overtager brugsretten til lokaler i  

 foreningens ejendom.
Medlemskabet kan kun vedrøre de lokaler, brugsretten  

 omfatter.
 Stk. 2.  Lejere, der havde brugsret til lokaler i  

 ejendommen ved foreningens stiftelse, og som ikke indmeldte sig på dette  

 tidspunkt, kan senere optages som medlemmer efter generalforsamlingens  

 beslutning.
 Stk. 3.  Generalforsamlingen afgør, om lejere af  

 lokaler, der udelukkende er udlejet til andet end beboelse, samt  

 ejendomsfunktionærer kan blive optaget som medlemmer.
 Stk. 4.  Hvert medlem må kun have brugsret til een  

 beboelseslejlighed og er forpligtet til at benytte lejligheden, jfr. dog §  

 12.
Indskud, hæftelse og andel § 4.  For beboerne, der ved stiftelsen indtræder som  

 medlemmer, udgør indskudet et beløb, svarende til måneders boligafgift.  

 Indskudet skal betales kontant, idet dog medlemmerne er berettiget til at  

 modregne, hvad der ved stiftelsen indestår som depositum eller forudbetaling  

 eller på indvendig vedligeholdelseskonto.
 Stk. 2.  Ved optagelse af et nyt medlem efter stiftelsen  

 skal der ud over indskud indbetales et tillægsbeløb, således at indskud plus  

 tillægsbeløb svarer til den pris, som efter § 15 godkendes for andel og  

 lejlighed.
§ 5.  Medlemmerne hæfter kun personlig solidarisk for  

 den pantegæld, der indestår i ejendommen, samt for bankgæld sikret ved  

 ejerpantebrev i ejendommen, såfremt panthaverne har taget forbehold herom.
I  

 øvrigt hæfter de for foreningens forpligtelser alene med deres  

 foreningsindskud, der indgår i foreningens formue som ansvarlig kapital og  

 ikke forrentes.
 Stk. 2.  Et medlem eller hans bo hæfter efter stk. 1, 1.  

 pkt., indtil ny andelshaver har overtaget lejligheden og dermed er indtrådt i  

 forpligtelsen.
§ 6.  Medlemmerne har andel i foreningens formue i  

 forhold til deres indskud.
Generalforsamlingen kan foretage regulering af  

 andelene, således at det indbyrdes forhold mellem andelene kommer til at  

 svare til lejlighedernes lejeværdi.
§ 7.  Andelene i foreningens formue kan ikke gøres til  

 genstand for arrest eller eksekution.
De kan kun overdrages eller på anden  

 måde overføres til andre i overensstemmelse med reglerne i §§ 14-21.
Stk. 2.  For andelen udstedes andelsbevis, der lyder på  

 navn.
Bortkommer andelsbeviset, kan bestyrelsen udstede et nyt, der skal  

 angive, at det træder i stedet for et bortkommet andelsbevis.
Boligaftale § 8.  Mellem foreningen og det enkelte medlem oprettes  

 en skriftlig boligaftale, i hvilken boligafgiften og de øvrige vilkår  

 angives.
 Stk. 2.  Indtil generalforsamlingen vedtager andet,  

 anvendes som boligaftale sædvanlig lejekontrakt med de ændringer, der følger  

 af disse vedtægter og generalforsamlingens beslutninger.
Boligafgift § 9.  Boligafgiftens størrelse fastsættes af  

 generalforsamlingen, der ligeledes kan foretage regulering af boligafgiften  

 for de enkelte lejligheder, således at det indbyrdes forhold mellem  

 boligafgifternes størrelse kommer til at svare til lejlighedernes indbyrdes  

 værdi.
 Vedligeholdelse m. v.
 § 10.  Andelshaverne har pligt til at vedligeholde  

 lejligheden med maling, hvidtning og tapetsering samt til at foretage andre  

 vedligeholdelsesarbejder, som efter lejeloven påhviler en lejer, eller som  

 efter særlig generalforsamlingsvedtagelse er pålagt andelshaverne.
 Stk. 2.  Vedtages det på en generalforsamling at  

 iværksætte forbedringer i ejendommen, kan et medlem ikke modsætte sig  

 forbedringens gennemførelse.
Forandringer § 11.  Andelshaverne er berettiget til at foretage  

 forandringer i lejligheden.
Stk. 2.  Inden forandringen udføres, skal den anmeldes  

 til bestyrelsen.
Arbejder, der kræver byggetilladelse, kan ikke iværksættes,  

 før byggetilladelsen har været forevist bestyrelsen.
 Udlejning m. v.
 § 12.  En andelshaver kan helt eller delvis udleje  

 eller udlåne sin lejlighed i samme omfang, som en lejer kan efter lejeloven.  

 Herudover kan en andelshaver kun udleje eller udlåne sin lejlighed med  

 bestyrelsens tilladelse.
Husorden § 13.  Generalforsamlingen kan fastsætte regler for  

 husorden, herunder husdyrhold.
Overdragelse af andelen § 14.  Ønsker en andelshaver at fraflytte sin  

 lejlighed, er han berettiget til at overdrage sin andel i overensstemmelse  

 med stk. 2. Bestyrelsen skal godkende den nye andelshaver.
Nægtes  

 godkendelse, skal skriftlig begrundelse gives.
 Stk. 2.  Andelen overføres efter følgende rækkefølge,  

 idet opmærksomheden henledes på bestemmelserne i § 20 og § 21:
Stk. 3.  Foreningen har ingen pligt til at oprette de i  

 stk. 2 b) og c) nævnte ventelister.
Er der oprettet venteliste, har  

 bestyrelsen på begæring af den fraflyttende andelshaver pligt til at anvise  

 en ny andelshaver inden 6 uger fra begæringen.
Overdragelsessum § 15.  Ved overdragelse af en andel må prisen ikke  

 overstige, hvad værdien af andelen i foreningens formue, forbedringer i  

 lejligheden og dens vedligeholdelsesstand med rimelighed kan betinge.
 Stk. 2.  Ved opgørelsen af foreningens formue ansættes  

 ejendommen ved generalforsamlingsbeslutning til en af følgende tre værdier:
 Generalforsamlingsbeslutningen er bindende, selvom en højere pris kunne  

 opnås.
 Ved opgørelsen må værdien af andelen i foreningens formue ikke medregnes  

 med et højere beløb end det, der følger af foranstående beregning.
 Stk. 3.  Værdien af forbedringer i lejligheden ansættes  

 til anskaffelsesprisen med fradrag af eventuel værdiforringelse på grund af  

 alder eller slitage.
Stk. 4.  Erhververen kan forlange, at foreningen enten  

 yder lån eller garanterer for lån til dækning af prisen med fradrag af et  

 beløb svarende til samme procentuelle del af andelens nuværende værdi, som  

 overdragerens kontante udbetaling udgjorde af værdien, da han erhvervede  

 andelen.
Lånet eller garantien ydes til den del af beløbet, der overstiger  

 20.000 kr., samt til 80 pct. af resten.
Lånet forrentes med sædvanlig  

 bankrente; det afdrages over 10 år og forfalder ved videresalg af andelen.  

 Udeblivelse med renter og afdrag på lånet eller det garanterede lån betragtes  

 som misligholdelse med betaling af boligafgift.
 § 16.  Bestyrelsen fastsætter prisen for forbedringer,  

 inventar og løsøre på grundlag af en opgørelse, udarbejdet af den  

 fraflyttende andelshaver.
Stk. 2.  Såfremt den fraflyttende andelshaver ikke kan  

 acceptere den af bestyrelsen fastsatte pris for forbedringer, inventar og  

 løsøre samt det af bestyrelsen fastsatte nedslag for mangelfuld  

 vedligeholdelsesstand, vurderes disse ved syn og skøn, foretaget af en  

 skønsmand, der skal være bekendt med andelsboligforhold.
Parterne udpeger i  

 forening en skønsmand.
Såfremt parterne ikke kan blive enige herom, udpeges  

 skønsmanden af boligretten.
Skønsmanden skal ved besigtigelsen af lejligheden  

 indkalde både den pågældende andelshaver og bestyrelsen og udarbejde en  

 vurderingsrapport, hvor prisberegningen specificeres og begrundes.  

 Skønsmandens vurdering er bindende for såvel andelshaveren som bestyrelsen.  

 Skønsmanden fastsætter selv sit honorar og træffer bestemmelse om, hvorledes  

 omkostningerne ved skønnet skal fordeles mellem den fraflyttende andelshaver  

 og foreningen, eller eventuelt pålægges den ene part fuldt ud, idet han  

 herved skal tage hensyn til, hvem af parterne, der har fået medhold ved  

 skønnet.
Fremgangsmåden § 17.  Inden aftalens indgåelse skal sælgeren udlevere  

 et eksemplar af andelsboligforeningens vedtægter til køberen samt  

 andelsboligforeningens seneste årsregnskab og budget, en opstilling af  

 købesummens beregning med specifikation af prisen for andelen, udførte  

 forbedringer og inventar.
Sælgeren skal endvidere inden aftalens indgåelse  

 skriftligt gøre køberen bekendt med indholdet af bestemmelserne om  

 prisfastsættelse, om adgangen til at hæve aftalen eller kræve prisen nedsat  

 samt bestemmelserne om straf i lov om andelsboligforeninger og andre  

 boligfællesskaber.
Stk. 2.  Mellem sælger og køber oprettes en skriftlig  

 overdragelsesaftale.
Bestyrelsen kan forlange, at overdragelsesaftalen  

 oprettes på en standardformular.
Overdragelsesaftalen forsynes med  

 bestyrelsens påtegning om godkendelse efter stk. 3.
Stk. 3.  Erhververen samt alle vilkår for overdragelsen  

 skal godkendes af bestyrelsen.
Godkendelsen skal foreligge inden 3 uger efter  

 aftalens forelæggelse for bestyrelsen.
 Stk. 4.  Bestyrelsen kan forlange den aftalte pris  

 nedsat og en eventuel overpris tilbagebetalt, såfremt prisen overstiger, hvad  

 der er tilladt.
Stk. 5.  Overdragelsessummen skal indbetales til  

 foreningen, som efter fradrag af sine tilgodehavender udbetaler resten til  

 den fraflyttende andelshaver.
Bestyrelsen er ved afregningen over for den  

 fraflyttende andelshaver berettiget til at tilbageholde et rimeligt beløb til  

 sikkerhed for dennes forpligtelser.
Såfremt afregning sker inden fraflytning,  

 er foreningen endvidere berettiget til at tilbageholde et rimeligt beløb til  

 dækning af køberens eventuelle krav i anledning af mangler ved overtagelsen.  

 Udbetaling af restbeløbet skal ske senest 3 uger efter overtagelsen.
 Stk. 6.  Snarest muligt efter køberens overtagelse af  

 lejligheden skal denne med bestyrelsen gennemgå lejligheden for at konstatere  

 eventuelle mangler ved lejlighedens vedligeholdelsesstand eller ved  

 forbedringer, inventar og løsøre, der er overtaget i forbindelse med  

 lejligheden.
 Stk. 7.  Såfremt køberen forlanger prisnedslag for  

 sådanne mangler, kan bestyrelsen, hvis kravet skønnes rimeligt,  

 tilbagebeholde et tilsvarende beløb ved afregningen til sælgeren, således at  

 beløbet først udbetales, når det ved dom eller forlig mellem parterne er  

 fastslået, hvem det tilkommer.
 § 18.  Har andelshaveren ikke inden 3 måneder efter at  

 være fraflyttet sin lejlighed indstillet en anden i sit sted, eller er  

 overdragelsen aftalt i strid med bestemmelserne herom, bestemmer bestyrelsen,  

 hvem der skal overtage andel og lejlighed og de vilkår, overtagelsen skal ske  

 på, hvorefter afregning finder sted som anført i § 17.
§ 19.  En andelshaver er uden fraflytning af  

 lejligheden berettiget til at overdrage sin andel helt eller delvis til et  

 husstandsmedlem, der i mindst 2 år har haft fælles husstand med  

 andelshaveren.
Den pågældende skal godkendes af bestyrelsen, idet dog  

 nægtelse af godkendelse skal begrundes skriftligt.
Dødsfald § 20.  Dør andelshaveren, har ægtefællen ret til at  

 fortsætte medlemskab og beboelse af lejligheden.
 Stk. 2.  Såfremt ægtefællen ikke ønsker at fortsætte  

 medlemskab og beboelse, har han ret til efter reglerne i § 14 at indstille,  

 hvem der skal overtage andel og lejlighed.
 Stk. 3.  Hvis der ikke efterlades ægtefælle, eller denne  

 ikke ønsker at benytte sin ret, skal der gives fortrinsret først til  

 personer, som beboede lejligheden ved dødsfaldet, og som i mindst 2 år havde  

 haft fælles husstand med andelshaveren, og dernæst til personer, som af den  

 afdøde andelshaver ved testamente eller ved skriftlig meddelelse til  

 bestyrelsen var anmeldt som berettiget til andel og bolig ved hans død.  

 Herefter gives fortrinsret til personer, der var beslægtede med den afdøde  

 andelshaver i lige op- eller nedstigende linie. § 14, stk. 1, og § 17 finder  

 tilsvarende anvendelse.
Stk. 4.  Lejligheden skal overtages efter disse regler  

 eller fraflyttes senest den 1. i den måned, der indtræder næstefter  

 3-måneders-dagen for dødsfaldet.
Er ingen ny andelshaver indtrådt forinden,  

 finder § 18 tilsvarende anvendelse.
Samlivsophævelse § 21.  Ved ophævelse af samliv mellem ægtefæller er  

 den af parterne, som efter deres egen eller myndighedernes bestemmelse får  

 retten til boligen, berettiget til at fortsætte medlemskab og beboelse af  

 lejligheden.
Stk. 2.  Såfremt en andelshaver i forbindelse med  

 ophævelse af samliv fraflytter lejligheden, skal hans ægtefælle indtræde som  

 medlem eller forpligte sig til at indtræde, hvis den pågældende efter senere  

 bestemmelse bevarer retten til boligen.
I modsat fald bestemmer bestyrelsen,  

 hvem der skal overtage andel og lejlighed efter reglerne i § 14.
 Stk. 3.  Reglerne i stk. 1 og stk. 2 finder tilsvarende  

 anvendelse for husstandsmedlemmer, der i mindst 2 år har haft fælles husstand  

 med andelshaveren.
Opsigelse § 22.  Andelshaverne kan ikke opsige medlemskab af  

 foreningen og brugsret til lejligheden, men kan alene udtræde efter reglerne  

 i §§ 14-19 om overførsel af andel.
Eksklusion § 23.  Bestyrelsen kan ekskludere et medlem og bringe  

 hans brugsret til ophør i følgende tilfælde:
 Stk. 2.  Efter eksklusionen kan bestyrelsen disponere  

 efter reglerne i § 18.
Generalforsamling § 24.  Foreningens højeste myndighed er  

 generalforsamlingen.
Den ordinære generalforsamling afholdes hvert år inden 4  

 måneder efter regnskabsårets udløb med følgende dagsorden:
 Stk. 2.  Ekstraordinær generalforsamling afholdes, når  

 en generalforsamling eller et flertal af bestyrelsens medlemmer eller 1/4 af  

 medlemmerne af foreningen eller administrator forlanger det med angivelse af  

 dagsorden.
§ 25.  Generalforsamlingen indkaldes skriftligt med 14  

 dages varsel, der dog ved ekstraordinær generalforsamling om nødvendigt kan  

 forkortes til 8 dage.
Indkaldelsen skal indeholde dagsorden for  

 generalforsamlingen.
Stk. 2.  Forslag, som ønskes behandlet på  

 generalforsamlingen, skal være formanden i hænde senest 8 dage før  

 generalforsamlingen.
Et forslag kan kun behandles på en generalforsamling,  

 såfremt det enten er nævnt i indkaldelsen eller andelshaverne ved opslag  

 eller på lignende måde senest 4 dage før generalforsamlingen er gjort bekendt  

 med, at det kommer til behandling.
Stk. 3.  Adgang til generalforsamlingen har enhver  

 andelshaver og dennes myndige husstandsmedlemmer.
Administrator og revisor  

 samt repræsentanter for andelshaverne har adgang til at deltage i og tage  

 ordet på generalforsamlingen.
Stk. 4.  Hver andel giver een stemme.
En andelshaver kan  

 kun give fuldmagt til et myndigt husstandsmedlem.
§ 26.  Beslutninger på generalforsamlingen træffes af  

 de mødende stemmeberettigede ved simpelt flertal, undtagen hvor det drejer  

 sig om væsentlig forandring af fælles bestanddele, og tilbehør,  

 vedtægtsændring, salg af fast ejendom eller foreningens opløsning.
Dog skal  

 altid mindst 1/5 af foreningens medlemmer være til stede.
Stk. 2.  Forslag om væsentlig forandring af fælles  

 bestanddele, og tilbehør, vedtægtsændringer, salg af fast ejendom eller  

 foreningens opløsning kan kun vedtages på en generalforsamling, hvor mindst  

 2/3 af medlemmerne er til stede og med mindst 2/3 flertal.
Er der ikke mindst  

 2/3 af medlemmerne til stede på generalforsamlingen, men er mindst 2/3 af de  

 fremmødte for forslaget, kan der indkaldes til ny generalforsamling, og på  

 denne kan da forslaget endeligt vedtages med mindst 2/3 flertal, uanset hvor  

 mange der er mødt.
§ 27.  Generalforsamlingen vælger selv sin dirigent.  

 Sekretæren skriver protokollat for generalforsamlingen.
Protokollatet  

 underskrives af dirigenten og hele bestyrelsen.
Bestyrelsen § 28.  Generalforsamlingen vælger en bestyrelse til at  

 varetage den daglige ledelse af foreningen og udføre generalforsamlingens  

 beslutninger.
§ 29.  Bestyrelsen består af 3-5 medlemmer efter  

 generalforsamlingens bestemmelse.
Bestyrelsens formand vælges af  

 generalforsamlingen, men i øvrigt konstituerer bestyrelsen sig selv med en  

 næstformand og en sekretær.
Generalforsamlingen vælger desuden en eller to  

 suppleanter.
Stk. 2.  Som bestyrelsens medlemmer og suppleanter kan  

 vælges andelshavere og disses myndige husstandsmedlemmer.
Som  

 bestyrelsesmedlem eller suppleant kan kun vælges een person fra hver  

 husstand.
Stk. 3.  Bestyrelsesmedlemmer vælges for 2 år ad gangen.  

 På den stiftende generalforsamling vælges to bestyrelsesmedlemmer dog kun for  

 1 år ad gangen.
Bestyrelsessuppleanter vælges for 1 år ad gangen.
Genvalg kan  

 finde sted.
Stk. 4.  Såfremt et bestyrelsesmedlem fratræder i  

 valgperioden, indtræder suppleanten i bestyrelsen for tiden indtil næste  

 ordinære generalforsamling.
Såfremt antallet af bestyrelsesmedlemmer ved  

 fratræden bliver mindre end 3, indkaldes en generalforsamling til valg af  

 supplerende bestyrelsesmedlemmer.
Valg af et nyt bestyrelsesmedlem i stedet  

 for et fratrådt medlem sker kun for den resterende del af den fratrådtes  

 valgperiode.
 § 30.  Et bestyrelsesmedlem må ikke deltage i  

 behandlingen af en sag, såfremt han eller en person, som han er beslægtet  

 eller besvogret med eller har lignende tilknytning til, kan have  

 særinteresser i sagens afgørelse.
Stk. 2.  Der føres protokol over forhandlingerne på  

 bestyrelsesmøderne.
Protokollen underskrives af de bestyrelsesmedlemmer, der  

 har deltaget i mødet.
 Stk. 3.  I øvrigt bestemmer bestyrelsen selv sin  

 forretningsorden.
 § 31.  Bestyrelsesmøde indkaldes af formanden eller, i  

 hans forfald, af næstformanden, så ofte anledning findes at foreligge, samt  

 når 1 medlem af bestyrelsen begærer det.
 Stk. 2.  Bestyrelsen er beslutningsdygtig, når over  

 halvdelen af medlemmerne, herunder formanden eller næstformanden, er til  

 stede.
Stk. 3.  Beslutning træffes af de mødende  

 bestyrelsesmedlemmer ved simpel stemmeflerhed.
Står stemmerne lige, gør  

 formandens eller, i hans forfald, næstformandens stemme udslaget.
 § 32.  Foreningen tegnes af formanden og to andre  

 bestyrelsesmedlemmer i forening.
Regnskab og revision § 33.  Foreningens årsregnskab skal udarbejdes i  

 overensstemmelse med god regnskabsskik og underskrives af administrator og  

 hele bestyrelsen.
Stk. 2.  Bestyrelsen foreslår i forbindelse med  

 årsregnskabet, hvilken metode, der skal anvendes ved fastsættelse af  

 andelenes værdi, samt hvilken værdi, andelene herefter skal have.
Som note  

 til årsregnskabet oplyses generalforsamlingens beslutning om andelenes værdi  

 og om, hvilken metode, der er anvendt ved fastsættelsen.
Stk. 3.  Bestyrelsen udarbejder en beregning af andelens  

 forventede værdistigning, indtil næste årsregnskab foreligger.
Beregningens  

 resultat anføres som note til regnskabet i såvel absolutte tal som i procent  

 af indskudskapitalen.
§ 34.  Generalforsamlingen vælger en statsautoriseret  

 eller en registreret revisor til at revidere årsregnskabet; revisor skal føre  

 revisionsprotokol.
Generalforsamlingen kan til enhver tid afsætte revisor.
 Stk. 2.  Det reviderede, underskrevne årsregnskab samt  

 forslag til drifts- og likviditetsbudget udsendes til andelshaverne samtidig  

 med indkaldelsen til den ordinære generalforsamling.
Opløsning § 35.  Opløsningen ved likvidation forestås af to  

 likvidatorer, der vælges af generalforsamlingen.
 Stk. 2.  Efter realisation af foreningens aktiver og  

 betaling af gælden deles den resterende formue mellem de til den tid værende  

 medlemmer i forhold til deres andels størrelse.
Således vedtaget på foreningens generalforsamling den I bestyrelsen:
---------- § 2,  stk. 2-5, i lov nr. 486 af 5. november 1980 er  

 sålydende:
Stk. 2.  Andelsboligforeninger, der har erhvervet  

 ejendommen efter reglerne om tilbudspligt i lov om leje eller i lov om  

 ejerlejligheder, kan uanset den på erhvervelsestidspunktet gældende  

 lovgivning ved generalforsamlingsbeslutning ændre vedtægtsbestemmelser om  

 overdragelse.
Det samme gælder andelsboligforeninger, der har erhvervet  

 ejendommen efter 1. januar 1980.
 Stk. 3.  Inden 5 år efter lovens ikrafttræden kan en  

 andelshaver uanset reglerne i § 5 ved overdragelse beregne sig samme pris for  

 andelen i foreningens formue, som han selv lovligt har betalt.
 Stk. 4.  Reglen i § 6, stk. 5, finder anvendelse ved  

 aflæggelse af årsregnskab, første gang for det regnskabsår, der er udløbet  

 efter lovens ikrafttræden.
 Stk. 5.  Reglen i § 16, stk. 2, i lov nr. 239 af 8. juni  

 1979 om andelsboligforeninger og andre boligfællesskaber finder anvendelse på  

 aftaler, indgået inden lovens ikrafttræden, såfremt erhververen inden lovens  

 ikrafttræden har afgivet erklæring om udnyttelse af lejeret i  

 overensstemmelse med denne regel.
