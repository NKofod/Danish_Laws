Fremsat den 30. marts 2001 af  

 Søren Kolstrup (EL) og Jette Gottlieb&nbsp  

 ;(EL) Forslag til folketingsbeslutning om styrkelse af pædagogisk råd og  

 elevråd/kursistråd i folkeskolen, i det almene gymnasium, ved  

 højere forberedelseseksamen (hf) og på VUC Folketinget opfordrer regeringen til at styrke det  

 pædagogiske råd i folkeskolen, i det almene gymnasium, ved  

 højere forberedelseseksamen (hf) og på VUC ved som minimum at  

 give rådet høringsret i alle spørgsmål vedrørende  

 skolens undervisning og drift, hvilket indebærer pligt for  

 ledelsen til at fremlægge alle vigtige ændringer for  

 lærernes kollegiale organ, beslutningsret i pædagogiske spørgsmål, herunder  

 spørgsmål om årsplan, evaluering af undervisning, ordning  

 og omfang af årsprøver, forsøgsvirksomhed, køb af  

 undervisningsmidler inden for skolens dispositionsbevilling, henvisning af  

 elever til anden undervisning, indstillingsret vedrørende time- og fagfordeling, som kun kan  

 ændres af bestyrelsen under begrundet henvisning til skolens  

 langsigtede tarv, og indstillingsret vedrørende stillingsopslag, skolelokalernes  

 forsyning med materiel og inventar, byggesager og  

 budgetspørgsmål.
Folketinget opfordrer tillige regeringen til at styrke  

 elevråd/kursistråd i folkeskolen, i det almene gymnasium, ved  

 højere forberedelseseksamen (hf) og på VUC ved som minimum at  

 give rådene høringsret i alle vigtige spørgsmål  

 vedrørende undervisningens tilrettelæggelse, indstillingsret i pædagogiske spørgsmål, herunder  

 spørgsmål om årsplan, ordning og omfang af  

 årsprøver, forsøgsvirksomhed, køb af  

 undervisningsmidler inden for skolens dispositionsbevilling, mærkedage  

 m.v., og beslutningsret vedrørende principper, der sikrer  

 elevinddragelse i undervisningen og elevevaluering af undervisningen.
Disse  

 principper kan kun ændres af pædagogisk råd eller skolens  

 ledelse under dokumenteret henvisning til ressourcer og gældende  

 lovgivning.
Bemærkninger til forslaget Almindelige bemærkninger I den borgerlige regerings sidste periode   omkring 1990  

 ændredes folkeskolens og det almene gymnasiums styrelsesregler  

 grundlæggende.
Lærerrådet blev nedlagt og erstattet af et  

 pædagogisk råd.
Skolerne skulle ledes af valgte bestyrelser og en  

»rigtig« ledelse.
For forslagsstillerne er det imidlertid afgørende  

 at styrke såvel elevernes som lærernes og andre  

 medarbejdergruppers demokratiske rettigheder.
Undervisning forudsætter  

 engagement fra og involvering af elever og lærere.
Disse to grupper har  

 det afgørende ansvar for en udbytterig undervisning.
Derfor er det  

 vigtigt, at disse grupper får rettigheder og indflydelse på det  

 bærende ansvar, de har for den daglige undervisning.
 Dette beslutningsforslag indebærer, at  

 pædagogisk råd mindst sikres den rolle, det tidligere  

 lærerråd havde, idet det dog er forslagsstillernes opfattelse, at  

 elevrådet bør styrkes parallelt hermed.
Skolen skal lære eleverne at deltage som aktive  

 borgere i samfundet.
Det gøres bedst ved at styrke demokratiet inden  

 for skolens egne rammer.
Learning by doing! Elevdemokratiet har ført  

 en alt for hensygnende tilværelse siden dets gennemførelse i  

 1960´erne.
 Skolen bør nedbryde den nuværende  

 magtkoncentration omkring ledelsen og i stedet tænke på  

 lærere og elever/kursister som en ressource, der kan bane vejen for et  

 deltagerstyret demokrati.
Bemærkninger vedrørende folkeskolen Under undervisningsminister Bertel Haarder blev styringen  

 af den enkelte folkeskole ændret i ledernes favør.
Det  

 daværende lærerråd mistede afgørende indflydelse  

 på fagfordelingen, idet det oprindeligt kunne indstille en  

 fagfordeling, der gik imod lederens forslag, hvis forældrene vel at  

 mærke sagde god for lærernes forslag.
Skolenævnet havde  

 endvidere pligt til at sikre, at lærerrådet fik mulighed for at  

 udtale sig i alle væsentlige spørgsmål vedrørende  

 undervisningsforhold og skolens drift i det hele taget.
Spørgsmål vedrørende personaleforhold  

 er i dag lagt over i samarbejdsudvalget.
Man er gået fra et direkte  

 demokrati til et repræsentativt demokrati.
Igen en svækkelse af  

 demokratiet.
Danmarks Lærerforening opsummerede situationen  

 således i en medlemsundersøgelse i bladet »Folkeskolen
« nr. 30-33  

 fra 15. august 1996, side 12: »Først fik folkeskolen nye styrelsesregler.  

 Skolerne skulle ledes af valgte bestyrelser og en rigtig ledelse.  

 Lærerådet blev nedlagt og erstattet med et pædagogisk  

 råd.
Så fik lærerne et nyt sæt arbejdstidsregler, som  

 ledelsen skulle administrere.
De to forandringer i samspil oplever  

 lærerne som en bureaukratisering og som et tab af råderum.  

 Både det pædagogiske og administrative initiativ skulle nu  

 tydeligvis komme fra bestyrelser og ledelse.
Lærerne trak sig tilbage  

 og afventede «.
Hertil kommer, at skolens ledelse gennem 1990´erne har  

 måttet afsætte stadig flere ressourcer på at administrere  

 komplekse lønforhold og arbejdstidsregler.
Der bliver således  

 stadig færre kræfter til at arbejde med pædagogiske  

 spørgsmål og forældrekontakten.
Bemærkninger vedrørende det almene  

 gymnasium, højere forberedelseseksamen (hf) og VUC Da de nye LærerRåds-bekendtgørelser  

 trådte i kraft i 1978/79 udtalte Gymnasiedirektoratet, at de blev  

 udformet »i pagt med tidens krav om at sprede magtens autoritet ved at inddrage  

 de berørte parter«.
Her var sket en præcisering af den  

 indstillingsret, som vedrører arbejdets organisering, herunder  

 primært time- og fagfordeling.
 Lærerrådenes beslutningsret vedrørende  

 anskaffelse af undervisningsmidler inden for skolens dispositionsbevilling  

 var udelukkende knyttet til statsskolerne.
Et er imidlertid de formelle spilleregler, noget andet de  

 reelle.
Af en undersøgelse foretaget af Hans Laugesen fra 1984  

 (HD-hovedopgave om lærerrådenes indflydelse på gymnasierne)  

 fremgår det, at den indflydelse, lærerrådene havde via  

 hørings- og indstillingsretten, var af stor betydning, da  

 lærerrådenes beslutninger som oftest dannede udgangspunkt for de  

 endelige afgørelser.
Bemærkninger vedrørende elev- og  

 kursistråd Alle erkender, at såvel lærere som  

 elever/kursister har det afgørende ansvar for en udbytterig  

 undervisning og skolens udvikling i det hele taget.
Elev/kursist-engagement  

 er nøje forbundet med muligheden for løbende at kunne  

 påvirke undervisningen og deltage i skolens liv på linje med  

 skolens øvrige aktører.
Dette simple forhold bør i langt  

 højere grad end i dag komme til udtryk i skolens formelle og reelle  

 demokrati.
Nærværende forslag indebærer ikke nogen  

 revolutionerende ændring af elevernes/kursisternes indflydelse, men  

 indskærper dog beslutningsret for denne gruppe på ét  

 afgørende felt: Elever/kursister skal have bestemmende indflydelse  

 på de former og metoder, der anvendes til evaluering af undervisningen  

 og deraf forpligtende konsekvenser for undervisningens  

 tilrettelæggelse.
Elevråd/kursistråd skal således  

 mindst et par gange om året have mulighed for at drøfte og  

 beslutte de overordnede principper for dels den løbende evaluering af  

 undervisningen, dels evalueringen af undervisningens overordnede  

 organisering, f.eks. samspil mellem kursusforløb og  

 projektforløb, fleksibelt skema over for fast skema m.v.
Realiseringen  

 af disse retningslinjer skal selvsagt udøves i et samspil mellem den  

 enkelte lærer/lærerteam og de involverede elever/kursister.
 Endelig indskærper nærværende forslag,  

 at elever/kursister også får tildelt en indstillingsret i alle  

 undervisningsmæssige og pædagogiske spørgsmål,  

 så elevsynspunkter kan synliggøres over for lærere,  

 ledelse og bestyrelse.
Det er forslagsstillernes opfattelse, at der er behov for  

 langt mere vidtgående indflydelse til elever og kursister.
En  

 sådan mere omfattende beslutningsmyndighed bør som minimum  

 udvikles i takt med de erfaringer, der måtte blive indhøstet i  

 forbindelse med forsøg vedrørende elevindflydelse (jf.
B  

 169).
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om styrkelse af  

 pædagogisk råd og elevråd/kursistråd i folkeskolen, i  

 det almene gymnasium, ved højere forberedelseseksamen (hf) og på  

 VUC.
(Beslutningsforslag nr.
B 170).
