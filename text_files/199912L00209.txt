Fremsat den 29. februar 2000 af Ester Larsen (V) og  

 Jørgen Winther (V) Forslag til Lov om ændring af lov om  

 apoteksvirksomhed § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995, som senest ændret ved lov nr. 1042 af 23. december 1998,  

 foretages følgende ændring:
 1. I § 56 indsættes som nyt stykke:
»Stk. 4. Sundhedsministeren kan i særlige tilfælde give  

 tilladelse til, at sygehusapoteker som led i produktionen af produkter, der  

 ikke kan leveres fra anden side, til brug på sygehuse, i samarbejde med  

 private virksomheder, kan udføre kontrol og analyser af råvarer,  

 arbejdsprocesser og færdigvarer samt rådgive private virksomheder  

 om udviklingen af produkterne.« § 2 Loven træder i kraft den 1. april 2000.
Bemærkninger til lovforslaget Sygehusapoteker må kun udføre  

 opgaver, som er et led i driften af sygehusvæsenet eller som eksplicit  

 er tilladt i medfør af apotekerloven.
Derfor kan sygehusapoteker  

 f.eks. ikke påtage sig analyseopgaver for private virksomheder i  

 medicinalindustrien.
Erfaringer har imidlertid vist, at det er  

 nødvendigt at have en dispensationsmulighed i loven, således at  

 der skabes mulighed for at tillade, at sygehusapoteker i ganske særlige  

 tilfælde kan foretage kontrol og analysearbejde af produkter, der  

 udvikles af private virksomheder til brug på sygehuse.
Som et led i  

 denne opgave vil det også kræve, at sygehusapoteket kan  

 rådgive virksomhederne om udviklingen af de pågældende  

 produkter.
Baggrunden herfor er blandt andet, at eksempelvis  

 produktion af pvc-fri beholdere til infusionsvæske til medicinsk brug  

 er afhængig af et samarbejde med et sygehusapotek om den løbende  

 kvalitetskontrol.
Hvis der ikke i lov om apoteksvirksomhed åbnes  

 mulighed for et sådant arbejde, vil den sandsynlige konsekvens  

 være, at danske sygehuse må benytte sig af udenlandske produkter.  

 Det er efter forslagsstillernes opfattelse uheldigt, da det udenlandske  

 marked, for så vidt angår plastbeholdere, er domineret af  

 pvc-holdige materialer.
Hensigten med dette forslag er derfor at skabe mulighed  

 for, at sygehusapoteker i ganske særlige tilfælde kan  

 påtage sig de i nærværende forslag nævnte analyse- og  

 kontrolopgaver.
Det vil sige i tilfælde, hvor der et tale om produkter,  

 der ikke kan leveres fra anden side, til brug på sygehuse.
Skriftlig fremsættelse Ester Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 apoteksvirksomhed.
(Lovforslag nr.
L 209).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995, som senest ændret ved lov nr. 1042 af 23. december 1998,  

 foretages følgende ændringer:
 § 56. Sygehusapoteker kan fremstille:
 1. I § 56 indsættes som nyt stykke:
1)	magistrelle lægemidler, 2)	de i § 57, stk. 1, nævnte lægemidler, såfremt  

 disse af registreringsindehaveren er anmeldt til Sundhedsstyrelsen inden den  

 1. januar 1987 til fortsat fremstilling på sygehusapotek, 3)	farmaceutiske specialiteter, der inden den 1. januar 1985 er  

 registreret i henhold til § 15 i lov om lægemidler til fremstilling  

 på sygehusapotek, 4)	farmaceutiske specialiteter, der efter den 1. januar 1985 godkendes  

 til fremstilling på sygehusapotek, såfremt de  

 pågældende lægemidler helt eller fortrinsvis er bestemt til  

 at anvendes til sygdomsbehandling på sygehuse, og 5)	andre varer, der anvendes i sundheds- og sygeplejen på  

 sygehusene.
 Stk. 2. De i stk. 1 nævnte lægemidler og  

 andre varer kan forhandles til andre sygehusapoteker.
 Stk. 3. De i stk. 1 nævnte lægemidler kan  

 forhandles til apoteker, medmindre tilsvarende farmaceutiske specialiteter  

 fremstilles og markedsføres af andre end sygehusapoteker.
