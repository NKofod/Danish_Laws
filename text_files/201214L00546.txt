Betænkning afgivet af Miljøudvalget den 21. februar 2013 Betænkning over Forslag til lov om ændring af lov om kemikalier og lov  om afgift af bekæmpelsesmidler (Ændringer som følge af biocidforordningen, digital kommunikation, indhentelse af oplysninger om andre varer og oprettelse af registre over stoffer, blandinger og andre varer) [af miljøministeren (Ida Auken)]:
1. Ændringsforslag Miljøministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 29. november 2012 og var til 1. behandling den 29. januar 2013. Lovforslaget blev efter 1. behandling henvist til behandling i Miljøudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og miljøministeren sendte den 17. september 2012 dette udkast til udvalget, jf. folketingsåret 2011-12 MIU alm. del  bilag 489. Den 29. november 2012 sendte miljøministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Landsorganisationen i Danmark (LO). Miljøministeren har over for udvalget kommenteret den skriftlige henvendelse.
Spørgsmål Udvalget har stillet 9 spørgsmål til miljøministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, RV, SF, EL og IA) indstiller lovforslaget til vedtagelse med de stillede ændringsforslag.
Et mindretal i udvalget (V, DF, LA og KF) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Mindretallet finder en række betænkeligheder ved den del af lovforslaget, som omhandler oprettelsen af et dansk register for nanomaterialer.
For det første går mindretallet ind for et byrdestop for dansk erhvervsliv.
For det andet har vi fuld tillid til EUs arbejde på området, og vi mener, at Danmark skal følge EUs anbefalinger om registrering af nanomaterialer.
Derfor ser vi heller ingen grund til at lave særordninger for Danmark, som kan gå hen og skabe en konkurrenceforvridning.
Vi finder det bedst, at der bliver lavet et fælles grundlag for ensrettet implementering i EU, som vil skabe lige vilkår for medlemslandene.
Danmarks nabolande har heller ikke indført et lignende register.
Vi er desuden betænkelige ved afskaffelsen af klageadgangen vedrørende biocider.
Danmark har allerede oprettet registre om nanomaterialer.
Vi føler os trygge ved det register for nanomaterialer, som Forbrugerrådet allerede har oprettet, og er imod at skulle lægge en ekstra byrde på danske virksomheder.
 Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af miljøministeren, tiltrådt af udvalget:
 1) Efter nr. 4 indsættes som nyt nummer:
»01. I § 32 a, stk. 1, ændres »§ 38« til: »regler udstedt i medfør af § 35«.« [Manglende konsekvensrettelse] 2) I indledningen til nr. 23  ændres »§§ 54 a-57« til: »§§ 54-57«.
[Rettelse af trykfejl i lovforslaget] 3) Nr. 24 affattes således:
»24. I § 59, stk. 1, nr. 1, udgår »§ 34, stk. 2, § 35 d, stk. 1,«.« [Manglende konsekvensrettelse] 4) Nr. 29 affattes således:
»29. I § 59, stk. 4, ændres »§ 33, stk. 3 og 8, § 35, stk. 6, § 36, stk. 2, § 37, § 38, stk. 3,« til: »§ 35, § 36, stk. 2, § 37,«.« [Manglende konsekvensrettelse] Bemærkninger Til nr. 1 Det foreslås at ændre »§ 38« til: »regler udstedt i medfør af § 35« i § 32 a, stk. 1, om påbud om tilbagekaldelse af et stof, en blanding eller en vare i forbindelse med et forbud mod salg eller anvendelse.
 Der er tale om en konsekvensrettelse som følge af den foreslåede ophævelse af § 38 og den foreslåede ændring af § 35. Det er hensigten at fastsætte regler svarende til § 38 i medfør af den foreslåede § 35. Der henvises til bemærkningerne til § 1, nr. 10 og 15.
Til nr. 2 Med ændringsforslaget bliver også § 54 omfattet af ændringen i lovforslagets § 1, nr. 23. Da lovforslaget indeholder en ny affattelse af § 54, er det en fejl, at denne bestemmelse var udeladt i indledningen.
Til nr. 3 I § 59, stk. 1, nr. 1, foreslås det at lade § 34, stk. 2, om underretningspligt for en indehaver af en godkendelse og § 35 d, stk. 1, udgå.
I den oprindelig foreslåede affattelse af § 1, nr. 24, udgik alene § 35 d, stk. 1.
 Der er tale om en konsekvensrettelse som følge af de foreslåede ændringer af §§ 34 og 35. Der henvises til bemærkningerne til § 1, nr. 8 og 10.
 For så vidt angår en godkendelse efter den nationale godkendelsesordning, vil underretningspligt for en indehaver af en godkendelse kunne fastsættes med hjemmel i den foreslåede § 35. Tilsidesættelse heraf vil dermed kunne strafbelægges med hjemmel i § 59, stk. 4, der med den ændring, som foreslås ved lovforslagets § 1, nr. 29, henviser til regler udstedt i medfør af den foreslåede § 35. Der henvises til bemærkningerne til § 1, nr. 10 og 29.
 Tilsidesættelse af biocidforordningens artikel 47 om underretningspligt for en indehaver af en godkendelse efter biocidforordningen er allerede omfattet af henvisningen i § 59, stk. 1, nr. 1, til overtrædelse af EU-forordninger.
Til nr. 4 I § 59, stk. 4, om hjemmel til fastsættelse af strafbestemmelser i regler og forskrifter udstedt i medfør af nærmere angivne bestemmelser i kemikalieloven foreslås det at lade »§ 38, stk. 3,« om midlertidigt forbud mod import, salg og anvendelse af et biocidmiddel, hvor aktivstoffet er optaget på et eller flere af bilag I, I A eller I B til biociddirektivet, udgå.
 Der er tale om en konsekvensrettelse som følge af den foreslåede ophævelse af § 38 og den foreslåede ændring af § 35. Der henvises til bemærkningerne til § 1, nr. 10 og 15.
 For så vidt angår en godkendelse efter den nationale godkendelsesordning, vil overtrædelse af midlertidige forbud fremover kunne strafbelægges med hjemmel i § 59, stk. 4, der med den ændring, som foreslås ved lovforslagets § 1, nr. 29, henviser til regler udstedt i medfør af den foreslåede § 35. Der henvises til bemærkningerne til § 1, nr. 10 og 29.
 Overtrædelse af biocidforordningens (og plantebeskyttelsesmiddelforordningens) bestemmelser og forskrifter udstedt i medfør heraf er allerede omfattet af henvisningen i § 59, stk. 1, nr. 1, til overtrædelse af EU-forordninger.
Annette Lind (S) Flemming Møller Mortensen (S) Jens Joel (S) John Dyrby Paulsen (S) Mette Reissmann (S) Torben Hansen (S) Simon Kollerup (S) Lone Loklindt (RV) fmd.
Andreas Steenberg (RV) Lotte Rod (RV) Sanne Rubinke (SF) Steen Gade (SF) Per Clausen (EL) Jørgen Arbo-Bæhr (EL) Sara Olsvig (IA) Erling Bonnesen (V) Anne-Mette Winther Christiansen (V) Henrik Høegh (V) Birgitte Josefsen (V) Hans Christian Schmidt (V) Anni Matthiesen (V) nfmd.
Hans Christian Thoning (V) Eyvind Vesselbo (V) Jørn Dohrmann (DF) René Christensen (DF) Mette Hjermind Dencker (DF) Hans Kristian Skibby (DF) Villum Christensen (LA) Benedikte Kiær (KF) Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 97 Bilagsnr.
