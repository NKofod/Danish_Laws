 I aftale af 27. august 1971 mellem ministeren for statens lønnings- og  

 pensionsvæsen og tjenestemændenes centralorganisationer om omklassificering  

 af tjenestemandsstillinger m.v. er der i § 4 optaget følgende bestemmelse:
 »Der kan af kirkeministeren tillægges præster i lønramme 16/31 et  

 særligt tillæg med grundbeløb 1.800 kr., når de forpligter sig til tjenstligt  

 at udføre opgaver såvel inden for som uden for det hidtidige  

 ansættelsesområde.
 stk. 2.  Anden særskilt vederlæggelse, herunder  

 konstitutionshonorar borfalder, og adgangen til beskæftigelse ved siden af  

 stillingen begrænses efter kirkeministerens nærmere bestemmelse.
 stk. 3.  Bestemmelsen i klassificeringslovens § 31, stk.  

 6, afløses af en bestemmelse, der giver kirkeministeren hjemmel for efter  

 retningslinier fastsat efter forhandling med lønnings- og pensionsministeren  

 at tillægge præster, der ikke oppebærer det nævnte tillæg på 1.800 kr., et  

 særligt tillæg med grundbeløb 900 kr. efter 5 år på slutløn.
 stk. 4.  Præster, som allerede oppebærer tillæg på 1.500  

 kr., kan dog forblive under den hidtidige ordning«.
 Aftalen har virkning fra den 1. april 1971.
 Ved at oppebære særligt tillæg i henhold til denne aftale påtager præster  

 sig forpligtelse til i et vist omfang at gøre tjeneste også uden for deres  

 ansættelsesområde (pastoratet).
Sådan tjeneste kan bestå i deltagelse i betjening af anden præstestilling  

 under ledighed eller vedkommende præsts sygdom eller tjenestefrihed samt i  

 deltagelse i bistandsordninger for præster - eller provster - i andre  

 pastorater, herunder bistand ved konfirmandundervisning, hvor  

 forudsætningerne herfor er til stede.
Endvidere i betjening af særlige  

 institutioner m.v., f.eks. hospitaler, arresthuse og fængselsafdelinger,  

 institutioner under åndssvageforsorgen og socialforsorgen, militære  

 forlægninger og betjening af hørehæmmede.
Ministeriet har optaget forhandling med Præsteforeningen om enkeltheder i  

 forbindelse med ordningens gennemførelse.
Disse forhandlinger er endnu ikke  

 afsluttet.
Indtil videre skal man henstille til biskopperne at tage initiativ  

 til, at der af provsterne i samråd med præsterne foretages en opstilling over  

 og forelægges biskoppen forslag til fordeling af fælles betjeningsopgaver og  

 bistandsopgaver til godkendelse.
I denne forbindelse skal anføres, at det ved  

 aftalens udformning bl.a. har været tilsigtet at skabe mulighed for en bedre  

 arbejdsfordeling mellem præsterne, og opmærksomheden må ved ordningens  

 gennemførelse være henledt på, at mulighederne i så henseende udnyttes i  

 videst muligt omfang, idet der dog tillige, såvidt det lader sig gøre, bør  

 tages hensyn til alder, helbred, særlige forudsætninger og andre personlige  

 forhold.
Da præsterne nu vil modtage et særligt tillæg for varetagelsen af de  

 nævnte opgaver, kan der ikke tillige ydes særligt vederlag for disse, jfr.  

 aftalens § 4, stk. 2. Derimod vil der - indtil anden ordning gennemføres -  

 kunne ydes præster befordringsgodtgørelse efter regning eller efter reglerne  

 for befordring i eget automobil for kørsel, der er forbundet med varetagelsen  

 af opgaver, der ikke er taget hensyn til ved fastsættelsen af den hidtil  

 ydede befordringsgodtgørelse.
Opgørelse over kørselsudgifter må attesteres af  

 provsten inden indsendelsen til stiftsøvrigheden til refusion, og man går ud  

 fra, at der ved opgavefordelingen mellem præsterne også tages skyldigt hensyn  

 til en begrænsning af befordringsudgifterne.
I henhold til aftalens § 4, stk. 2, om begrænsning af adgangen til  

 beskæftigelse ved siden af præstestilling fastsættes herved, at præster, der  

 oppebærer rådighedstillæg, ikke uden ministeriets tilladelse må påtage sig  

 lønnet undervisning eller anden bibeskæftigelse af en varighed, der  

 overstiger 6 timer ugentlig.
Præster, hvis bibeskæftigelse i øjeblikket er af  

 større omfang, må med kortest muligt varsel afvikle den overskydende del,  

 hvorom meddelelse gives til provsten.
Såfremt bibeskæftigelsen andrager over  

 12 timer ugentlig, må indberetning dog ske til ministeriet, og man må tage  

 forbehold med hensyn til udbetaling af fuldt særligt tillæg efter aftalen,  

 indtil rimelig nedbringelse af bibeskæftigelsen har fundet sted.
 Såfremt en præst ønsker at holde sig uden for den omhandlede  

 rådighedsordning, udbeder ministeriet sig indberetning om, i hvilket omfang  

 præsten måtte have lønnet beskæftigelse ved siden af sin præstegerning.
Bestemmelsen i klassificeringslovens § 31, stk. 6, hvorefter der ydes  

 præster, der i fem år har oppebåret slutløn i lønramme 31, et særligt tillæg  

 på 1.500 kr., er ophævet.
Præster, som ikke ønsker at oppebære særligt tillæg  

 efter aftalen af 27. august 1971, og som inden 1. april 1971 har opnået  

 særligt tillæg på 1.500 kr. kan bevare dette.
For præster, der først 1. april  

 1971 eller derefter har opnået tillægget, bortfalder dette.
Tilbagebetaling  

 af allerede udbetalt tillæg for tiden indtil 30. november skal dog ikke finde  

 sted i tilfælde, hvor tillægget ikke afløses af særligt tillæg efter aftalen.
Ordningen forudsætter, at betjening af ledige præstestillinger og  

 etablering af bistandsordninger efter ordningens ikrafttræden kun  

 undtagelsesvis vil medføre udgifter til honorar.
Ligeledes forudsættes det,  

 at betjening af præstestillinger under sygdom eller tjenestefrihed varetages  

 som led i ordningen og uden honorarudgifter for fællesfonden.
Udbetaling af tidligere fastsatte vakancehonorarer bortfalder i alle  

 tilfælde - uanset om den vikarierende præst indgår under ordningen - for  

 vakancetjeneste efter 1. november d.å.
Såfremt det i enkelte tilfælde er  

 begrundet, vil konstitution af præster, som ikke omfattes af ordningen -  

 herunder præster i lønramme 34, provster og pastores emeriti - og ansættelse  

 af lønnede bistandspræster dog stadig kunne ske, eventuelt videreføres.  

 Indberetning ledsaget af oplysning om begrundelsen for sådanne ordningers  

 etablering eller videreførelse udbedes af hensyn til fastsættelse af honorar,  

 i hvilken forbindelse tilføjes, at hidtidig praksis vedrørende  

 honorarfastsættelse er bortfaldet.
 Man skal anmode biskoppen om at bekendtgøre aftalen for stiftets præster.  

 Præster, som ikke ønsker at påtage sig de rådighedsforpligtelser, der er  

 forbundet med at oppebære det omhandlede tillæg, skal gennem provsten give  

 biskoppen meddelelse herom senest 1. november.
 Stiftsøvrigheden er samtidig hermed bemyndiget til at udbetale det særlige  

 tillæg med tilbagevirkende kraft fra 1. april 1971 at regne til præster i  

 lønramme 16/31, fra hvem meddelelse om, at de ikke ønsker at påtage sig de  

 med oppebærelse af tillægget forbundne pligter, ikke af biskoppen er modtaget  

 senest 1. november 1971. Udbetalingen forberedes således, at den kan finde  

 sted i forbindelse med lønudbetalingen for december d.å.
 I forbindelse med efterbetaling af det særlige tillæg for tiden efter 1.  

 april 1971 modregnes:
a. særligt tillæg efter klassificeringslovens § 31, stk. 6 (1.500 kr. +  

 tillæg), der bortfalder ved opnåelse af særligt tillæg efter aftalens § 4, b. personlige, ikke-pensionsgivende tillæg, c. honorarer for vakancetjeneste i tiden efter 1. april 1971 og d. honorarer, som faktisk er oppebåret for betjening af institutioner m.v.  

 for tiden efter 1. april 1971, såfremt betjeningen af den pågældende  

 institution efter det ovenfor anførte vil henhøre under  

 rådighedsforpligtelsen.
 Overstiger modregningsbeløbet efterbetalingsbeløbet, skal tilbagebetaling  

 ikke finde sted.
Præster, der ikke indgår under ordningen fra dens ikrafttræden, vil efter  

 ansøgning til biskoppen senere under ordningens løbetid kunne inddrages under  

 denne fra den efter ansøgningens indsendelse nærmest følgende første i en  

 måned.
Ansøgning fra præster, der er indgået under ordningen, om fritagelse  

 for rådighedspligt, vil være at forelægge ministeriet.
 Stiftsøvrigheden vil blive bemyndiget til at udbetale særligt tillæg til  

 nyansatte præster, der ikke tilkendegiver at ville stå uden for ordningen.
Udgifter vedrørende tillæg i henhold til aftalens § 4, stk. 1, afholdes i  

 deres henhed af fællesfonden.
Derimod finder sædvanlig refusion af  

 statskassen sted af tillæg efter aftalens § 4, stk. 3 og stk. 4.
 Til biskopperne.
