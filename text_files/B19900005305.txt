I henhold til § 7 i lov nr. 346 af 24. maj 1989 om Forskningspolitisk Råd og forskningsråd fastsættes:
§ 1.  Et forskningsråd kan tildele professorstipendier  

 med det formål for en 5-årsperiode at give særligt talentfulde forskere, der  

 ikke i forvejen er ansat som professorer i heltidsstillinger, bedre  

 forskningsmuligheder.
Professorer efter denne bekendtgørelse benævnes  

 forskningsrådsprofessorer i (individuel angivelse af fagområde).
 § 2.  Der ydes ud over stipendiet tilskud til annuum,  

 medhjælp, apparatur m.v. efter de til enhver tid gældende regler for  

 forskningsrådsbevillinger.
 Stk. 2.  Forskningsrådet skal, eventuelt efter drøftelse  

 med en ekstern bidragyder, sikre, at der kan skaffes professoren et passende  

 arbejdssted ved en forskningsinstitution eller en privat virksomhed.  

 Forskningsrådet aftaler med arbejdsstedet de nærmere vilkår, herunder  

 omfanget af professorens forpligtelse til at deltage i forskeruddannelse  

 inden for fagområdet, adgangen til forskningsfaciliteter m.v.
 Stk. 3.  Medmindre andet er fastsat, er  

 professorstipendier underkastet de til enhver tid gældende regler for  

 forskningsrådsbevillinger.
 § 3.  Professorstipendier efter denne bekendtgørelse  

 tildeles efter opslag og bedømmelse i fagkyndige bedømmelsesudvalg.
Stk. 2.  I opslaget angiver forskningsrådet  

 professoratets fagområde.
Dette sker efter drøftelse med de mulige  

 arbejdssteder og eventuelt ekstern bidragyder, jf. § 6, stk. 1. Opslaget skal  

 endvidere indeholde oplysninger om omfanget af professorens forpligtelse til  

 at deltage i forskeruddannelse og eventuelt finansieringen af stipendiet.
Det  

 bør af opslaget yderligere fremgå, hvor den pågældende forventes at få  

 arbejdssted.
Opslaget udformes i øvrigt efter de til enhver tid gældende  

 regler om ansættelse i professorstillinger med de fornødne modifikationer.
 Stk. 3.  Det skal fremgå af opslaget, at alle ansøgere  

 vil blive gjort bekendt med bedømmelsesudvalgets indstilling, og at denne for  

 så vidt angår medansøgere ikke må offentliggøres uden disses samtykke.
§ 4.  Ved ansøgningsfristens udløb nedsætter  

 forskningsrådet et fagkyndigt bedømmelsesudvalg.
Dette skal bestå af 3 eller  

 5 forskere på professorniveau.
Heraf kan højst een tillige være medlem af  

 vedkommende forskningsråd.
Forskningsrådet udpeger formanden for  

 bedømmelsesudvalget.
Når forskningsrådet har truffet beslutning om udvalgets  

 sammensætning, meddeles dette til ansøgerne, der har en indsigelsesfrist på  

 mindst 8 dage.
Stk. 2.  Bedømmelsesudvalget afgiver en skriftlig  

 indstilling til forskningsrådet inden for en frist, der fastsættes af det  

 pågældende forskningsråd.
Bedømmelsesudvalget har til opgave at tage stilling  

 til, om de enkelte ansøgeres forskningsindsats må anses for fremragende i  

 henseende til kvalitet og originalitet, således at de må kendes  

 professorkvalificerede.
Opfylder flere ansøgere kvalifikationskravene,  

 afgiver bedømmelsesudvalget en motiveret indstilling om, hvem af ansøgerne  

 der ud fra en samlet vurdering bør udpeges.
Stk. 3.  Ansøgerne får mulighed for inden for en frist  

 på mindst 8 dage, efter at indstillingen er afgivet, at fremkomme med  

 skriftlige bemærkninger hertil.
Såfremt de indkomne bemærkninger ikke giver  

 anledning til yderligere behandling i bedømmelsesudvalget, afgør  

 forskningsrådet, hvem der skal udpeges.
En ansøger kan kun udpeges, hvis  

 vedkommende af et flertal af udvalgets medlemmer er bedømt som kvalificeret  

 og af mindst 1 medlem (ved udvalg med 5 medlemmer af mindst 2 medlemmer) er  

 indstillet til stipendiet.
 Stk. 4.  Når forskningsrådet har truffet afgørelse om,  

 hvem der bør udpeges, foretages tildelingen.
 § 5.  Professorstipendier finansieres af  

 forskningsrådsmidler, men kan efter nærmere aftale med forskningsrådene  

 finansieres helt eller delvis af en ekstern bidragyder.
 Stk. 2.  Finansieres et professorat helt eller delvis af  

 en ekstern bidragyder, jf. stk. 1, skal bidragyderen over for det pågældende  

 forskningsråd stille en garanti for bidraget for den fulde 5-årsperiode.
 § 6.  En ekstern bidragyder kan betinge sig ret til at  

 godkende opslagets definition af fagområde, jf. § 3, stk. 2, og valg af  

 arbejdssted, jf. § 2, stk. 2.
 Stk. 2.  Ved opslag og tildeling af et fuldt eksternt  

 finansieret professorat, jf. § 5, kan bidragyderens navn efter aftale med  

 forskningsrådet angives i tilknytning til professoratets betegnelse.
 Stk. 3.  Bidragyderen kan ikke opnå særlige rettigheder  

 vedrørende den forskning, der udføres af den pågældende professor, men har  

 dog krav på at modtage rapportering i stipendieperioden efter de til enhver  

 tid gældende regler for rapportering til forskningsrådene.
 Stk. 4.  Bidragyderen kan ikke modsætte sig, at  

 vedkommende professor forpligtes til at deltage i forskeruddannelse inden for  

 fagområdet, jf. § 2, stk. 2.
 § 7.  Undervisnings- og Forskningsministeriet kan i  

 særlige tilfælde godkende fravigelser fra bekendtgørelsen.
 § 8.  Bekendtgørelsen træder i kraft den 10. februar  

 1990.
