Nr LSF 94 Forslag til lov om ændring af lov om individuel boligstøtte Fremsat af boligministeren den 4. december 1985 § 1 I lov om individuel boligstøtte, jfr. lovbekendtgørelse nr. 44 af 28.
januar 1983, som ændret ved § 3 i lov nr. 612 af 21. december 1983 og lov nr. 242 af 23. maj 1984, foretages følgende ændringer:
 1. I § 6 indsættes som stk. 4:
»Stk. 4. Lever forældre, der har fælles forældremyndighed, ikke sammen, og opholder barnet sig lige meget hos begge forældre, medregnes barnet ved beregningen af boligstøtte til den hustand, på hvis adresse det er tilmeldt folkeregistret.« 2. I § 64 indsættes som nyt stk. 2:
»Stk. 2. Udgifterne til boligstøtte til personer, der har opnået opholdstilladelse efter bestemmelserne i udlændingelovens §§ 7-8, refunderes af staten med 100 pct., indtil de pågældende har klaret sig uden hjælp efter lov om social bistand i en sammenhængende periode på 2 år.« Stk. 2-4 bliver herefter stk. 3-5.
§ 2 Loven træder i kraft den 1. januar 1986.
Oprindeligt fremsat lovforslag Blad nr 237 § 1 I lov om individuel boligstøtte, jfr. lovbekendtgørelse nr. 44 af 28.
januar 1983, som ændret ved § 3 i lov nr. 612 af 21. december 1983 og lov nr. 242 af 23. maj 1984, foretages følgende ændringer:
 1. I § 6 indsættes som stk. 4:
»Stk. 4. Såfremt et barn bor lige meget hos forældre, der lever adskilt, skal forældrene oplyse kommunalbestyrelsen om, til hvilken husstand barnet skal medregnes.
Indtil kommunalbestyrelsen modtager den nævnte oplysning, medregnes barnet ved beregningen af boligstøtte til den husstand, på hvis adresse barnet er tilmeldt folkeregistret.«.
 2. I § 64 indsættes som nyt stk. 2:
»Stk. 2. Udgifterne til boligstøtte til personer, der har opnået opholdstilladelse efter bestemmelserne i udlændingelovens §§ 7-8, refunderes af staten med 100 pct., indtil de pågældende har klaret sig uden hjælp efter lov om social bistand i en sammenhængende periode på 2 år.«.
 Stk. 2-4 bliver herefter stk. 3-5.
§ 2 Loven træder i kraft den 1. januar 1986.
BEMÆRKNINGER TIL LOVFORSLAGET Almindelige bemærkninger 1. Baggrunden for forslaget Den foreslåede bestemmelse skal ses på baggrund af ændringen af myndighedsloven ved lov nr. 230 af 6. juni 1985, hvorefter ugifte forældre med virkning fra den 1.1.1986 kan aftale fælles forældremyndighed, selv om de ikke lever sammen.
Efter den gældende lovs § 6 skal et barn for at kunne medregnes ved beregningen af boligstøtte bo i lejligheden.
I de tilfælde, hvor barnet opholder sig lige meget hos begge forældre, har bestemmelsen hidtil været administreret således, at barnet er medregnet hos den af forældrene, der har forældremyndigheden.
Efter ændringen af myndighedsloven kan denne praksis ikke opretholdes.
Det foreslås derfor, at forældrene til børn, der opholder sig lige meget hos begge forældre uanset om de har fælles forældremyndighed - til brug for beregning af eventuel individuel boligstøtte skal give kommunalbestyrelsen meddelelse om, til hvilken husstand barnet skal medregnes.
Såfremt forældrene ikke giver oplysning om, hvilken husstand barnet skal medregnes til, foreslås det, at barnet medregnes til den husstand, på hvis adresse barnet er folkeregistertilmeldt.
Når kommunalbestyrelsen har modtaget erklæring om, hvilken husstand barnet skal tilhøre ved beregningen af boligstøtte, medregnes det med virkning fra begyndelsen af den måned, der følger nærmest efter.
Endvidere foreslås medtaget en bestemmelse om, at staten refunderer kommunernes udgifter til boligstøtte til personer, der har opnået opholdstilladelse efter udlændingelovens §§ 7-8. Når de pågældende boligstøttemodtagere har klaret sig selv uden hjælp, ydet i medfør af lov om social bistand, i en sammenhængende periode på 2 år, finder lovens almindelige regler for refusion påny anvendelse.
De foreslåede regler om refusion af boligstøtte til flygtninge og andre, der modtages i landet til forsørgelse, svarer i øvrigt til den af socialministeren foreslåede refusionsmæssige ligestilling af flygtninge, jfr.
L 46 vedrørende forslag til lov om ændring af lov om social bistand.
2. Økonomiske og administrative konsekvenser Forslagets nr. 1 medfører stort set ingen økonomiske og kun ubetydelige administrative konsekvenser for kommunerne.
For staten er der stort set ingen økonomiske eller administrative konsekvenser.
Det antages ikke, at forslagets nr. 2 vil indebære øgede samlede udgifter til individuel boligstøtte.
De refusionsmæssige konsekvenser af forslaget kan kun angives med betydelig usikkerhed, idet de vil afhænge af udviklingen i flygtningestrømmen, af flygtningenes fordeling på forskellige husstandstyper samt af flygtningenes integration i det danske samfund.
I løbet af 1985 kan det totale antal ankomne spontanflygtninge anslås til 8.000-8.500 personer, hvoraf kun en del vil få opholdstilladelse efter udlændingelovens §§ 7-8.
Antallet af flygtningefamilier med børn kan anslås til at udgøre 10-20 pct. af det samlede antal.
De resterende 80-90 pct. er fortrinsvis enlige.
Med hensyn til de enlige flygtninge skal det dog bemærkes, at den del, der får opholdstilladelse efter udlændingelovens §§ 7-8, ofte vil hente familien til landet på et senere tidspunkt, hvorfor andelen af familier med børn må forventes at stige en del med deraf følgende udgifter til individuel boligstøtte.
De årlige refusionsmæssige konsekvenser af lovforslaget vil ud fra totalbalanceprincippet indgå i udmålingen af bloktilskud til kommunerne.
 Forslaget vil kun have ubetydelige administrative konsekvenser.
Bemærkninger til de enkelte bestemmelser Der henvises til de almindelige bemærkninger.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget 1. I § 6 indsættes som stk. 4:
»Stk. 4. Såfremt et barn bor lige meget hos forældre, der lever adskilt, skal forældrene oplyse kommunalbestyrelsen om, til hvilken husstand barnet skal medregnes.
Indtil kommunalbestyrelsen modtager den nævnte oplysning, medregnes barnet ved beregningen af boligstøtte til den husstand, på hvis adresse barnet er tilmeldt folkeregisteret.«.
--/ § 6. Som medlemmer af husstanden medregnes ansøgerens ægtefælle,  

 hjemmeværende børn og andre, der har fast ophold i lejligheden uden at være  

 logerende.
Beregningen af boligstøtte sker på grundlag af  

 husstandsindkomsten.
 Stk. 2. For at et barn skal medregnes ved beregningen af boligstøtten,  

 skal det være under 18 år og bo i lejligheden. Ældre børn kan medregnes, hvis  

 de på grund af sygdom, invaliditet eller uddannelse af varigere karakter ikke  

 kan påtage sig normal lønnet beskæftigelse.
Stk. 3. Såfremt et barn under 25 år har indtægter, kan kommunalbestyrelsen  

 beregne boligstøtten, som om barnet er logerende, jfr. § 9. /-- 2. I § 64 indsættes som nyt stk. 2:
»Stk. 2. Udgifterne til boligstøtte til personer, der har opnået opholdstilladelse efter bestemmelserne i udlændingelovens §§ 7-8, refunderes af staten med 100 pct., indtil de pågældende har klaret sig uden hjælp efter lov om social bistand i en sammenhængende periode på 2 år.«.
 Stk. 2-4 bliver herefter stk. 3-5.
--/ § 64. Kommunen afholder de udgifter, der er forbundet med administrationen  

 af reglerne om boligstøtte.
Staten refunderer kommunens udgifter til  

 boligsikring med 40 pct. og udgifterne til boligydelse samt boligstøtte til  

 kommunale pensionistboliger med 75 pct.
Kommunerne indbetaler til staten de  

 beløb, der er modtaget som tilbagebetaling af lån.
Stk. 2. Af de udlånsmidler, som er fornødne til lån i medfør §§ 49 og 50, stilles 2/3 til kommunernes rådighed af staten.
Stk. 3. Boligstøtte, der skal udredes af kommunerne i hovedstadsområdet,  

 fordeles i forhold til de enkelte kommuners skattepligtige indkomster for  

 personer, således om disse indkomster er opgjort i henhold til lovgivningen  

 om kommunal udligning i indkomståret forud for det finansår, fordelingen  

 vedrører.
Fordelingen sker ved boligministerens foranstaltning.
Stk. 4. Boligministeren træffer nærmere bestemmelse om udbetaling af  

 statsrefusion, regnskabsaflæggelse og revision.
Bilag 2 Folketingets  

 forhandlinger vedrørende lov om individuel boligstøtte Folketingsåret 1981-82  

 (1. samling): Fremsættelse sp. 63, 1. behandling sp. 696. Tillæg A sp. 7.  

 Folketingsåret 1981-82 (2. samling): Fremsættelse sp. 373, 1. behandling sp.  

 635, 2. behandling sp. 2255 og 3. behandling sp. 2889. Tillæg A sp. 895,  

 tillæg B sp. 55 og 59, og tillæg C sp. 51. Loven stadfæstet 10. marts 1982  

 (Lovtidende nr. 64). Folketingsåret 1982-83 (1. samling): Fremsættelse sp.  

 1571, 1. behandling sp. 1735, 2. behandling sp. 3248 og 3. behandling sp.  

 3755. Tillæg A sp. 1235, tillæg B sp. 783 og 869, og tillæg C sp. 191. Loven  

 stadfæstet 22. december 1982 (Lovtidende nr. 708). Folketingsåret 1983-84 (1.  

 samling): Fremsættelse sp. 1244, 1. behandling sp. 1853, 2. behandling sp.  

 3100 og 3. behandling sp. 3314. Tillæg A sp. 957, tillæg B sp. 133, og tillæg  

 C sp. 155. Loven stadfæstet 21. december 1983 (Lovtidende nr. 612).  

 Folketingsåret 1983-84 (2. samling): Fremsættelse sp. 4987, 1. behandling sp.  

 5207, 2. behandling sp. 6344 og 3. behandling sp. 6691. Tillæg A sp. 4013,  

 tillæg B sp. 753, og tillæg C sp. 463. Loven stadfæstet 23. maj 1984  

 (Lovtidende nr. 242).
 INGEN.
