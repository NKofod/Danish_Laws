Betænkning afgivet af Erhvervs-, Vækst- og Eksportudvalget den 10. december 2015 Betænkning over Forslag til lov om ændring af lov om mæglings- og klageinstitutionen for ansvarlig virksomhedsadfærd (Ophævelse af revisionsbestemmelse) [af erhvervs- og vækstministeren (Troels Lund Poulsen)]:
1. Ændringsforslag Alternativet har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 29. oktober 2015 og var til 1. behandling den 12. november 2015. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 24. september 2015 dette udkast til udvalget, jf. (folketingsåret 2014-15, 2. samling) ERU alm. del  bilag 29. Den 29. oktober 2015 sendte erhvervs- og vækstministeren de indkomne høringssvar og et notat herom til udvalget.
3. Indstillinger og politiske bemærkninger Et flertal i udvalget (S, DF, V, LA, RV og KF) indstiller lovforslaget til vedtagelse uændret.
Flertallet vil stemme imod det stillede ændringsforslag.
 Et mindretal i udvalget (ALT og SF) indstiller lovforslaget til vedtagelse med det stillede ændringsforslag.
Alternativets medlemmer af udvalget bemærker, at Alternativet har stillet ændringsforslag om, at revisionsbestemmelsen ikke ophæves, men at tidspunktet for fremsættelse af lovforslag om revision af loven i stedet udsættes til folketingsåret 2018-19. Alternativet ser gerne, at en fremtidig revision af loven afskaffer den 5-årige forældelsesfrist for klageadgang, således at loven bringes i overensstemmelse med OECDs retningslinjer.
Forældelsesfristen er i uoverensstemmelse med OECDs retningslinjer, som ikke har nogen frist for indbringelse af en klage.
Dette er især vigtigt i miljøsager, hvor konsekvenserne af en skade først viser sig flere år efter skaden er sket.
Et andet mindretal i udvalget (EL) indstiller lovforslaget til vedtagelse med det stillede ændringsforslag.
Hvis ændringsforslaget forkastes, vil mindretalllet dog stadig stemme for lovforslaget ved 3. behandling.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til § 1 Af et mindretal (ALT), tiltrådt af et mindretal (EL og SF):
 1) Nr. 1 affattes således:
»1. I § 12 ændres »2015-16« til: »2018-19«.« [Udskydelse af revisionstidspunkt til folketingsåret 2018-19] Bemærkninger Til nr. 1 Ændringsforslaget medfører, at revisionsbestemmelsen i § 12 i lov om mæglings- og klageinstitutionen for ansvarlig virksomhedsadfærd ikke ophæves, men at tidspunktet for fremsættelse af lovforslag om revision af hele eller dele af loven i stedet udsættes 3 år fra det aktuelle folketingsår, 2015-16, til folketingsåret 2018-19.
Alternativet mener, at det er for tidligt at revidere loven på nuværende tidspunkt.
Mæglings- og klageinstitutionen er kun få år gammel, og der bør endvidere gives tid til at implementere anbefalingerne i OECDs evalueringsrapport fra foråret, inden Folketingets tager stilling til, om der er behov for en revision af loven.
Hans Kristian Skibby (DF) Dennis Flydtkjær (DF) Jan Rytkjær Callesen (DF) Lise Bech (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Jan E.
Jørgensen (V) Jacob Jensen (V) Erling Bonnesen (V) Jane Heitmann (V) Christina Egelund (LA) Joachim B.
Olsen (LA) nfmd.
Brian Mikkelsen (KF) Erik Christensen (S) Karin Gaardsted (S) Malte Larsen (S) Mette Reissmann (S) Morten Bødskov (S) fmd.
Rasmus Horn Langhoff (S) Thomas Jensen (S) Pelle Dragsted (EL) Henning Hyllested (EL) Rasmus Nordqvist (ALT) Christian Poll (ALT) Ida Auken (RV) Lisbeth Bech Poulsen (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
