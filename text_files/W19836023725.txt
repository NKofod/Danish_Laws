Patentdirektoratets afslag på ansøgning om registrering af mønster for  

 frontfløj på bil stadfæstet af Mønsterankenævnet.
Mønsteret ikke fundet at  

 adskille sig væsentligt fra, hvad der var kendt før ansøgningens  

 indleveringsdag.
År 1983, den 27. december afsagde mønsterankenævnet (Beyer, Jørn  

 Andreassen, Vedel-Rieper) følgende k e n d e l s e i sagen j.nr.
M 3/83: Klage fra Aktiebolaget Volvo, Sverige, v/patentbureau Chas.
Hude over direktoratet for patent- og varemærkevæsenets afgørelse af 28. januar 1983  

 af mønsteransøgning nr.
MA 830/80.
 Den 15. oktober 1980 indgav klageren en ansøgning om registrering af et  

 mønster for en frontfløj vedrørende et automobil.
 Efter at direktoratet for patent- og varemærkevæsenet forløbig havde  

 meddelt, at mønstret var fundet uegnet til registrering, idet mønstret ikke  

 skønnedes at adskille sig væsentligt fra klagerens under nr. 324-1975  

 registrerede mønster, anførte klageren i skrivelse af 9. oktober 1981 bl.a.:
 »Sagens faktiske forhold er, at det ansøgte og det ældre registrerede  

 mønster for en umiddelbar betragtning ligner hinanden i høj grad, idet der  

 alene findes forskelle i den del af frontfløjen hvor samlingen med  

 frontpartiet af bilen skal foregå.
 Dette skyldes naturligvis, at man ikke for en bil som VOLVO fremstiller en  

 ny radikalt ændret model, men ønsker at bibeholde det udseende man har  

 opbygget gennem en lang periode og som er faldet i forbrugernes smag.
 Imidlertid har de forskelle der findes ved forkanten stor betydning også  

 for mønstrets udseende.
 Jeg tillader mig at vedlægge en billedopstilling, hvor det ansøgte mønster  

 er sat op sammen med det registrerede mønster og samtidig viser billederne  

 alene et udsnit af frontfløjen, nemlig den del hvor forskellene findes.
Efter min mening viser denne billedopstilling en markant forskel mellem  

 det ansøgte og det registrerede mønster.
Det skal tilføjes, at forskellene er  

 af meget stor vigtighed, fordi der er tale om en meget vigtig detalje, der  

 afgør hele frontens udseende.
Som det vil fremgå af Blad 1 er der tale om en ændring af den del af  

 frontfløjen, hvor sammenføjningen med frontpartiet skal ske.
Der er for det  

 første tale om en ændret teknik ved sammenføjningen, men mest iøjnefaldende  

 er det dog, at vinklen for sammenføjning er blevet helt ændret.
På den  

 registrerede frontfløj spidser vinklen udad, og jeg erindrer om de nuværende  

 VOLVO modellers udseende, hvor denne vinkel genfindes ved frontpartiet set  

 fra overkant forskærm og nedad.
Det ansøgte mønster har en indad rettet  

 vinkel, og modeller opbygget med den foreliggende frontfløj vil derfor få et  

 radikalt ændret udseende, når modellen betragtes forfra og fra siden.
 Det ændrede udseende af frontfløjen set i forhold til den ældre  

 registrering er resultatet af et meget stort designarbejde samtidig med, at  

 der er tale om et resultat, hvor tekniske forbedringer samtidig har dannet  

 det væsentlige grundlag.
 Dette skal forstås på den måde, at designeren har fået forelagt nogle  

 tekniske forbedringer, som er blevet ønsket indført i en meget velrennomeret  

 bilmodel, hvor man har ønsket helhedsindstrykket nogenlunde bibeholdt  

 samtidig med, at man har ønsket en vis moderat modernisering af udseendet.  

 Det afgørende har dog været, at den nye tekniske landvinding har skullet  

 indføres og indpasses i den modelpolitik som er vedtaget af VOLVO.
 Resultatet er altså blevet nærværende frontfløj, og da det ikke er muligt  

 at opnå beskyttelse for en detalje, men man er nødt til at beskytte hele  

 frontfløjen, er der altså opstået et nyt mønster, der for en stor dels  

 vedkommende, kommer tæt på den ældre registrering, men hvor der forekommer en  

 meget markant forskel i en afgørende detalje.
 Som det forhåbentlig vil fremgå af ovenstående er den foreliggende forskel  

 ved en overfladisk betragtning mindre fremtrædende, men med en forklaring af  

 grundene til og formålet med ændringen er det min opfattelse, at forskellen  

 markerer sig klarere og til dels overskygger lighederne.
Det må også erindres, at man som lægmand er mere tilbøjelig til at  

 focusere på lighederne end forskellene, fordi man ikke har fagmandens  

 baggrund.
En fagmand vil ved at sammenligne de 2 frontfløje straks erkende de  

 store forskelle, idet han umiddelbart vil se for sig det ændrede udseende af  

 bilfronten, sammenlignet med det registrerede mønster, og for en fagmand vil  

 de 2 frontfløje, derfor adskille sig væsentligt.
På baggrund af ovennævnte gennemgang er det min konklusion, at forskellene  

 mellem de foreliggende frontfløje kan forekomme ringe og derved have mindre  

 indvirkning på helhedsindtrykket, men forskellene er resultatet af et meget  

 omfattende teknisk forarbejde og endvidere har det krævet en anselig  

 formgivningsmæssig indsats.« Efter yderligere brevveksling afslog direktoratet ved skrivelse af 28.  

 januar 1983 ansøgningen med følgende begrundelse:
 »Uanset den i Deres skrivelse af 9. oktober 1981 fremhævede forskel i  

 den del af frontfløjen, hvor sammenføjningen med frontpartiet af bilen skal  

 foregå, er det direktoratets opfattelse, at der ikke er en sådan forskel på  

 mønstrene i deres helhed, at de adskiller sig væsentligt fra hinanden.
Det må derfor fastholdes, at det ansøgte mønster er uegnet til  

 registrering i medfør af bestemmelsen i lov om mønstre nr. 218 af 27. maj  

 1970 § 2 stk. 1, da det ikke adskiller sig væsentligt fra, hvad der var kendt  

 før ansøgningens indleveringsdag.« Denne afgørelse har klageren ved skrivelse af 24. marts 1983 indbragt for  

 mønsterankenævnet med påstand om, at den påklagede afgørelse omstødes.
 Klageren har bl.a. anført:
 »I nærværende tilfælde var opgaven for konstruktøren 1) at finde en  

 bedre teknisk løsning m.h.t. samlingspunkterne for frontskærmen, og 2) at  

 ændre frontprofilen således at den fik et i æstetisk henseende andet udseende  

 - altså en slags »ansigtsløftning«.
Når man betænker med hvilken opmærksomhed automobilers udseende - og  

 ændringer heri - kommenteres, både af fagfolk som motorjournalister, der  

 »anmelder« de nye modeller, og af motorkørende, vil man sikkert  

 være enig med mig i, at ændringer i en bils udseende af denne karakter er  

 »væsentlig«.
De er nemlig prægnante, fæstner sig i bevidstheden og  

 er med til ligefrem at »datere« årgangene, selv for den, der blot  

 er almindeligt interesseret automobilkører, men vel især fagfolk.
Når man på mønsterlovens grundlag skal bedømme et produkt af denne art, er  

 det efter min opfattelse afgørende, at man gør sig disse forhold klart, og at  

 man erkender, at de udseendemæssigt væsentlige punkter netop ofte er detaljer  

 af denne karakter.
Ved automobiler spiller især - i udseendemæssig henseende  

 - frontens detaljer, lygtearrangementet og hækkens udseende en overordentlig  

 stor rolle, og ændringer i disse detaljer er derfor »væsentlige«.  

 Derfor er der også for automobilfabrikkerne et stort - og legalt - behov for  

 at kunne opnå beskyttelse netop for sådanne designændringer.
Der er her sket en ændring som resultatet »af et omfattende  

 arbejde« og »en anselig indsats, således som det anføres i  

 Mønsterbetænkningen, jvf. ovenfor, og jeg er af den opfattelse, at den  

 ansøgte frontskærm må anses for at adskille sig væsentligt fra det tidligere  

 kendte, specielt fra dansk mønsterregistrering nr. 324/1975. Det er endvidere  

 min opfattelse, at det ikke vil være i overensstemmelse med Mønsterlovens  

 intentioner, såfremt en så væsentlig ingeniørmæssig og designmæssig indsats  

 ikke skulle kunne beskyttes.« Sagen har været behandlet i nævnets møde den 5. december 1983.
 Nævnet udtaler:
Det tiltrædes, at ansøgningen af de af direktoratet anførte grunde er  

 afslået hvorfor bestemmes:
 Den påklagede afgørelse stadfæstes.
J.
Beyer.
