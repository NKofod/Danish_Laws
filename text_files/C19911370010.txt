 Til samtlige eksportautoriserede kreaturslagterier og dyrlægerne ved  

 disse.
 Slagtepræmieringsordning for kreaturer - kontrol med identitet.
I.
Baggrund.
 Ved cirkulæreskrivelse herfra af 31. marts 1989 (KK 8589-369-3/89) blev  

 givet orientering om etablering af en ny slagtepræmieringsordning vedrørende  

 kreaturer og om veterinærkontrollens medvirken i kontrollen.
Ordningen afløste i sin tid en anden ordning, hvori støtten blev ydet,  

 mens dyrene opholdt sig i besætningen, og et væsentligt formål med kontrollen  

 har derfor været at sikre, at der ikke blev ydet støtte 2 gange til samme  

 dyr.
Denne kontrol er udført ved stikprøvevis kontrol specielt af, at  

 forekommende 9-cifrede øremærker (CKR-øremærker) er blevet korrekt  

 registreret på slagteriet.
 Da der nu er gået mere end 2 år siden CKR-øremærkerne sidst blev anvendt  

 til at kendetegne dyr, der er tildelt støtte i besætningen, er der ikke  

 længere behov for at kontrollere dette aspekt, og kontrollen skal derfor nu  

 alene sigte på at sikre, at slagteriets registreringer vedrørende  

 øremærker/producenterklæringer er korrekte, således at de giver grundlag for  

 korrekt udbetaling til den støtteberettigede producent.
 Slagtepræmieringsordningen omfatter som hidtil handyr (både tyre og  

 stude), som har en korrigeret slagtet vægt på mindst 200 kg, og som ankommer  

 til slagteriet enten forsynet med øremærke(r) (9-cifret CKR-øremærke og/eller  

 5-cifret »DK-MARK«) eller ledsaget af en producenterklæring.
 Kontrollen med dyrenes køn og slagtet vægt varetages af  

 Klassificeringsudvalget.
 Kontrollen med dyrenes/producentens identitet udføres af  

 vererinærkontrollen på slagteriet.
 Bekendtgørelse af 24. juni 1991 om ydelse af særlig præmie til  

 oksekødsproducenter, som giver baggrund for omlægningen, og som er trådt i  

 kraft den 1. august 1991, vedlægges til orientering (Bilag 1).
 På baggrund heraf skal den ændrede kontrolprocedure iværksættes med  

 virkning for slagtninger i uge 38.
Ændringen af kontrolproceduren skyldes endvidere det forhold, at  

 producenterklæringen i modsætning til tidligere nu også kan anvendes for dyr,  

 der leveres over marked, og at der er åbnet mulighed for, at  

 producenterklæringer kan fremlægges indtil 3 arbejdsdage efter levering af  

 pågældende dyr.
For at lette kontrollen er det accepteret, at fristen regnes  

 fra slagtningen.
 Producenterklæringen er på den baggrund ændret som det fremgår af vedlagte  

 bilag 2. Den ny grønne producenterklæring skal altid anvendes for dyr leveret  

 over marked, mens den hidtil anvendte orange erklæring fortsat kan anvendes  

 for dyr leveret direkte til slagteri.
II.
Kontrollens formål.
 Formålet med identitetskontrollen er at sikre, at støtten kun udbetales  

 for slagtedyr, som ankommer behørigt identificeret (ved hjælp af øremærke  

 eller producenterklæring), og at støtten udbetales til den producent, som har  

 opfedet dyret.
 Til identifikation anvendes producentens 5-cifrede ejendomsnummer i  

 CKR-registret.
 Dyr, som er forsynet med et 9-cifret øremærke (»CKR-øremærke«,  

 hvori de 5 første cifre angiver ejendommens CKR-nummer og de 4 sidste cifre  

 udgør et løbenummer til individuel identifikation af dyret) er tilstrækkeligt  

 identificeret, medmindre dyret har skiftet ejer og dermed opfedes på en anden  

 ejendom.
 I så fald kan identifikation ske med et 5-cifret øremærke  

 (»DK-MARK«) med pågældende ejendomsnummer, eller dyret kan leveres  

 til slagteri ledsaget af en producenterklæring, som angiver producentens  

 CKR-nummer.
 Erklæringen skal iøvrigt anvendes for dyr, som hverken er forsynet med 9-  

 eller 5-cifret øremærke.
 Det enkelte dyr kan dermed være forsynet med såvel et 9-cifret øremærke  

 som et eller flere 5-cifrede øremærker og dertil være ledsaget af en  

 producenterklæring.
 Mens identitetskontrollen i den hidtidige ordning skulle sikre, at  

 slagteriet registrerer samtlige forekommende 9- og 5-cifrede øremærker (CKR-  

 eller »DK-MARK«) samt producenterklæringer, er der i den omlagte  

 kontrol kun behov for at registrere den senest tilkomne identitetsangivelse i  

 rækkefølgen: 9-cifret øremærke, 5-cifret øremærke og producenterklæring, idet  

 et 9-cifret øremærke fortrænges af et 5-cifret øremærke, og begge fortrænges  

 af en producenterklæring.
III.
Kontrollens omfang og tilrettelæggelse.
Kontrollen af tilstedeværelsen og den korrekte registrering af Denne kontrols grundlag og udførelse er beskrevet i afsnittene IV og V.
Kontrollen skal endvidere omfatte den ugentlige indberetning, som af  

 virksomheden skal indsendes til EF-direktoratet som grundlag for udbetaling  

 til producenterne, og som udfærdiges på EDB på basis af virksomhedens  

 registreringslister.
Denne kontrol skal bl.a. sikre, at virksomhedens  

 registreringer er overført korrekt til indberetningen, og skal omfatte  

 samtlige de dyr, for hvilke virksomhedens registreringer er kontrolleret  

 tidligere (jfr. afsnit VI).
 Embedsdyrlægen træffer afgørelserne om, hvordan kontrollen tilrettelægges,  

 mens kontrollen kan udføres af veterinærkontrollens personale eller af  

 reservetilsynsassistenten efter embedsdyrlægens beslutning.
IV.
Kontrollens grundlag (Virksomhedens opgaver og ansvar).
A.
Virksomhedens registrering generelt.
 Kontrollen udføres på grundlag af lister udarbejdet af virksomheden over  

 de gjorte registreringer (registreringslister/slagtelister), ved at disse  

 registreringer sammenholdes med pågældende øremærker/producenterklæringer  

 (jfr. afsnit V) og senere med den ugentlige indberetning (jfr. afsnit VI).
 Registreringen skal derfor ske på en sådan måde, at der ikke kan foretages  

 usynlige rettelser/ændringer.
Den her beskrevne registrering og kontrol forudsætter, at registreringen  

 sker manuelt, således at der i umiddelbar forbindelse med  

 aflæsningen/observationen gøres notat på papir.
Er dette tilfældet skal der  

 derfor anvendes kuglepen, således at rettelser foretages efter udstregning af  

 fejlangivelsen.
På virksomheder, hvor registreringen helt eller delvis sker ved hjælp af  

 EDB, skal systemet tilpasses/anvendes tilsvarende.
Anvendes således et  

 program, hvor der ved registrering af øremærker angives »0« for  

 dyr, som ikke er forsynet med øremærke, og dette derefter i forbindelse med  

 registrering af producenterklæringer kan ændres til CKR-nummeret anført på  

 producenterklæringer, skal det gøres umuligt at foretage en sådan eller  

 iøvrigt andre ændringer, uden at det kan ses, at der er tale om en  

 efterfølgende tilføjelse/ændring.
Desuden er veterinærkontrollen på virksomheder med EDB-registrering  

 berettiget til når som helst at forlange en udskrift af registreringerne  

 vedrørende udvalgt materiale.
Veterinærkontrollen er således i forbindelse  

 med kontrol af øremærker berettiget til umiddelbart før eller efter  

 kontrollen at få en udskrift, som omfatter de pågældende øremærker.
Virksomhedens registreringer skal omfatte samtlige de dyr, som  

 virksomheden finder støtteberettigede, og for hvert enkelt dyr skal angives  

 det pågældende 5-cifrede CKR-nr. samt slagtenummer.
Såfremt slagtenummeret  

 ikke er tildelt den pågældende slagtekrop på det sted på slagtelinien,  

 hvorvirksomheden registrerer øremærker, skal registreringen også omfatte de  

 andre numre, som forbinder slagtenummeret med pågældende øremærke eller  

 producenterklæring (vognmandsnummer, klipmærke fra marked etc.).
 På registreringslisten/slagtelisten skal samtidig i en særlig kolonne  

 aftalt med embedsdyrlægen:
- for alle handyr uden CKR-øremærke eller DK-MARK angives: »X«,  

 og - for alle handyr omfattet af en rettidig modtaget producenter- klæring  

 tilføjes »P«.
Såfremt ledsagende producenterklæringer ikke registreres samtidig med  

 øremærkerne, skal det ske snarest muligt derefter, ved at CKR-nummeret fra  

 producenterklæringen overføres til registreringslisten, og der i den særlige  

 kolonne anføres »P«.
Tilsvarende gælder ved registrering af  

 efterfølgende modtagne producenterklæringer.
 Anvender virksomheden forskellig nummerering af direkte tilførte dyr og  

 markedsdyr, skal veterinærkontrollen holdes orienteret herom.
B.
Registrering og opbevaring af øremærker.
 For at skabe mulighed for, at kontrollen kan udføres på et hvilket som  

 helst tidspunkt, skal virksomheden sikre, at øremærkerne af de til enhver tid  

 sidst registrerede 5 (i gennemsnit) støtteberettigede handyr er til rådighed  

 for kontrol efter registreringen, enten ved at øremærkene følger med  

 slagtekroppene, eller ved at øremærkerne efter afskæring samles i portioner,  

 som først fjernes, når der er samlet 10 øremærker.
 Der skal ikke nødvendigvis ske frasortering af øremærker fra hundyr og  

 ikke-støtteberettigede handyr, blot må øremærker fra støtteberettigede dyr  

 ikke fjernes, før der er samlet 10 sådanne øremærker (eventuelt sammen med  

 øremærker fra andre dyr).
 Måden og stedet for eventuel opbevaring og for kontrol af øremærkerne  

 aftales iøvrigt mellem den enkelte virksomhed og pågældende kontrollerende  

 dyrlæge, således at der under hensyn til nedennævnte om kontrollens udførelse  

 aftales en fremgangsmåde, som på den ene side giver grundlag for en sikker  

 kontrol og på den anden side tager hensyn til virksomhedens procedurer.
C.
Registrering og opbevaring af producenterklæringer.
 Producenterklæringen skal principielt følge pågældende slagtedyr fra  

 besætningen til slagteriet, således at den afleveres sammen med slagtedyret.  

 Dog kan producenterklæringen fremlægges indtil 3 arbejdsdage efter slagtning  

 af pågældende slagtedyr.
 Virksomheden skal straks ved modtagelsen af producenterklæringen påføre  

 denne ankomstdato med datostempel og for producenterklæringer, som modtages  

 efterfølgende, skal endvidere angives dato for slagtning af dyret.
 For dyr leveret over marked skal producenterklæringer senest ved ankomsten  

 til slagteriet forsynes med det nummer, som opkøberen har påført dyret  

 (klipnummer etc.).
På alle producenterklæringer skal virksomheden endvidere så tidligt som  

 muligt påføre slagtenummer for pågældende dyr, og herefter skal virksomheden  

 sortere og opbevare producenterklæringerne således, at de  

 producenterklæringer, som ledsagede de dyr, der er slagtet den pågældende  

 dag, samles i eet ringbind.
I et andet ringbind skal samles de  

 producenterklæringer, som vedrører dyr slagtet på den samme dag, men som  

 modtages efterfølgende.
For hver slagtedag oprettes således 2 ringbind.
Ringbindet for de  

 producenterklæringer, der ledsagede dyrene, skal afleveres til  

 veterinærkontrollen, så snart registreringen er afsluttet, mens ringbindet  

 for efterfølgende modtagne erklæringer skal afleveres til veterinærkontrollen  

 ved udløbet af fristen, d.v.s. ved afslutningen af 3. arbejdsdag efter  

 slagtedagen.
I hvert ringbind skal producenterklæringerne opbevares i den rækkefølge,  

 som svarer til virksomhedens registreringsliste.
Erklæringer omfattende flere  

 dyr anbringes efter laveste slagtenummer.
I alle ringbind skal der før de  

 afleveres til veterinærkontrollen indsættes en »forside« (jfr.  

 bilag 3a og 3b) udfyldt med oplysninger om slagteuge, slagtedag, antal  

 producenterklæringer og antal omfattende dyr, samt for efterfølgende modtagne  

 producenterklæringer endvidere antal af dyr leveret direkte henholdsvis  

 leveret over marked.
Formularerne (bilag 3a og 3b) fotokopieres efter behov og anvendes  

 således, at der hver mandag tages et nyt eksemplar af hver type i brug.
Når  

 formularen er forsynet med de oplysninger, der vedrører mandagens slagtninger  

 (dvs. for bilag 3a principielt mandag aften for bilag 3b - efter udløbet af  

 3-dagesfristen - principielt torsdag aften) anvendes en fotokopi heraf som  

 forside for producenterklæringer vedrørende salgtninger mandag, mens  

 originaleksemplaret dagligt opdateres og fotokopieres til brug som forside.
 Når der på originaleksemplaret af bilag 3a ved slagteugens afslutning og  

 af bilag 3b 3 arbejdsdage senere er noteret de producenterklæringer, som  

 vedrører pågældende slagteuge, skal virksomheden foretage sammentælling, og  

 originaleksemplaret anvendes som forside vedrørende sidste slagtedag i ugen  

 med oplysning om det samlede antal i de forskellige kolonner.
 Virksomheden skal endvidere ved hver arbejdsdags afslutning konstatere,  

 hvorvidt der ved udløbet af 3 arbejdsdage efter slagtningen, d.v.s. for  

 slagtedagen 3 dage forud, stadig mangler producenterklæringer for dyr, som  

 iøvrigt opfylder støttekriterierne (køn og vægt). I givet fald skal  

 virksomheden i den særlige kolonne på registreringslisten angive  

 »-P«, mens de handyr, som ikke opfylder vægtkriterierne, markeres  

 med en ring omkring vægtangivelsen.
 En fotokopi/EDB-udskrift af den således opdaterede registreringsliste skal  

 afleveres til veterinærkontrollen sammen med sættet af efterfølgende modtagne  

 producenterklæringer vedrørende pågældende dag.
V.
Kontrollens udførelse.
A.
Stikprøvevis øremærkekontrol.
 Kontrollen skal omfatte mindst 2% af øremærkerne fra formodet  

 støtteberettigede handyr, og den skal udføres ved, at veterinærkontrollen i  

 princippet på alle slagtedage på tilfældige tidspunkter sammenholder numrene  

 på øremærker blandt de sidst slagtede og registrerede dyr (jfr. afsnit IV, B)  

 med virksomhedens registreringsliste.
 Antallet udregnes på grundlag af oplysning om antallet af handyr slagtet  

 samme ugedag i ugen forud.
 Efter hver kontrol skal veterinærkontrollen på listen angive  

 »OK« ud for de øremærkenumre, som er korrekt gengivet, og ud for de  

 eventuelle forkert gengivne øremærkenumre skal anføres »OBS« samt  

 det korrekte øremærkenummer, og efter den nederste af disse markeringer skal  

 angives antallet af kontrollerede øremærker sammen med kontrollantens  

 initialer og datoen.
Samtidig med øremærkekontrollen skal veterinærkontrollen påse, at der i  

 registreringslisten er anført »X« ud for tidligere slagtede handyr  

 uden øremærke.
Hundyrene er i registreringslisten identificeret ved koderne  

 5-9 i kolonnen »Art«, således at handyr er omfattet af koderne 1-4.
B.
Kontrol med producenterklæringer.
 Snarest muligt efter modtagelsen af de 2 sæt producenterklæringer (jfr.  

 afsnit IV, c) skal veterinærkontrollen plombere hvert af sættene ved hjælp af  

 aluminiumsplombe på grønstribet snor ført gennem et af hullerne til  

 ringbindsringene.
For hver uge skal der udføres kontrol af, at de til en tilfældigt valgt  

 slagtedag hørende producenterklæringer, - er stemplet med modtagelsesdato, - er forsynet med slagtenummer, - er forsynet med slagtedato (dog kun efterfølgende modtagne produ-  

 centerklæringer), - er modtaget senest 3 arbejdsdage efter slagtningen af pågældende dyr, - er registreret med korrekt CKR-nummer i registreringslisten.
Kontrollen vedrørende den valgte slagtedag skal udføres efter udløbet af  

 fristen for modtagelse af efterfølgende producenterklæringer for pågældende  

 uge, idet kontrollens omfang skal udregnes på grundlag af oplysninger om det  

 totale antal producenterklæringer vedrørende dyr slagtet den pågældende uge.  

 Kontrollen skal omfatte 2% af de producenterklæringer, som vedrører dyr, hvis  

 producenterklæring forelå på slagtedagen.
For producenterklæringer, som er  

 modtaget efterfølgende, skal kontrollen omfatte 5% af de direkte leverede dyr  

 og 10% af dyrene leveret over marked.
Endelig skal det kontrolleres, hvorvidt producenterklæring(er) på  

 fjerdedagen mangler, uden at dette er markeret af virksomheden med  

 »-P«.
Kontrollen skal for pågældende dag omfatte samtlige de  

 handyr, som er markeret med »X« (som tegn på manglende øremærke),  

 og som ikke er markeret med »P« eller »-P« (for  

 modtagne/udebleven producenterklæring), og ved kontrollen skal det sikres, at  

 der for sådanne dyr ved en ring omkring vægtangivelsen er markeret, at dyret  

 ikke opfylder vægtkriteriet med korrektion.
For dyr, som skulle have været markeret »-P« anføres  

 »OBS-P« på fotokopien af registreringslisten, mens korrekte  

 registreringer markeres med »OK«.
Antallet af kontrollerede dyr  

 markeres som angivet under afsnit V, A.
 Er der iøvrigt fejl eller mangler i registreringslisten, anføres  

 bemærkning herom på bagsiden af fotokopien, og der tages fotokopi af de  

 producenterklæringer, som måtte give anledning til bemærkninger, idet  

 originalen forbliver i det plomberede sæt.
 Alle producenterklæringer for pågældende slagteuge opbevares af  

 veterinærkontrollen i de plomberede sæt (enten i ringbindene eller udtaget i  

 henhold til praktiske hensyn) indtil den ugentlige indberetning er forelagt  

 og kontrolleret (jfr. afsnit VI), hvorefter alle producenterklæringer  

 vedrørende pågældende slagteuge tilbageleveres til virksomheden til  

 opbevaring i plomberet stand.
VI.
Kontrol af den ugentlige indberetning.
 Så snart virksomhedens ugentlige indberetning til EF-direktoratet  

 foreligger, skal virksomheden aflevere en kopi til veterinærkontrollen.
Veterinærkontrollen skal derefter kontrollere, at indberetningens  

 oplysninger er korrekte, idet kontrollen skal omfatte samtlige de dyr og de  

 forhold, som er kontrolleret tidligere, og som dermed er markeret i  

 veterinærkontrollens kopi af registreringslisterne.
Kontrollen skal sikre, at  

 de angivelser, som er markeret med »OK« i registreringslisten, er  

 korrekt overført til indberetningen, og at de angivelser, som er markeret med  

 »OBS« i registreringslisten, er korrigeret i indberetningen.
 Specielt skal det kontrolleres, at der ikke i indberetningen er anført  

 dyr, som ved kontrollen er fundet ikke-støtteberettigede i form af ikke  

 øremærkede dyr, for hvilke producenterklæring ikke forelå senest 3  

 arbejdsdage efter slagtning (i registreringslisten markeret med »X«  

 og »-P«).
 På kopien af indberetningslisten anføres:
 Efter at eventuelle korrektioner som anført under c) er overført til  

 Originalen af indberetningslisten, forsynes denne med en mærkeseddel (jfr.  

 vedlagte bilag 4), som udfyldes og forsynes med dato, embedsstempel og  

 embedsdyrlægens underskrift.
I alle tilfælde, hvor der i kopien af indberetningslisten er dyr, som er  

 markeret med »OBS -OK« som anført under b) samt »OBS« som  

 anført under c) skal embedsdyrlægen lægge kopi af den/de berørte side(r) af  

 registrerings-/slagtelisten i en lukket kuvert stilet til EF-direktoratet,  

 att.: 2. Markedskontor.
Kuverten afleveres til virksomheden sammen med  

 originalen af indberetningen.
Alt veterinærkontrollens materiale vedrørende udført kontrol skal  

 opbevares af embedsdyrlægen i mindst 5 år.
Materialet opbevares således, at  

 det er opdelt efter slagteuger, idet EF-direktoratet lejlighedsvis kan  

 forventes at anmode om, at materialet for et nærmere angivet antal slagteuger  

 indsendes til yderligere kontrol.
Yderligere gøres opmærksomh på, at der under ordningen udbetales over 100  

 mio. kr. pr. år af EF-midler i Danmark, og at også EF-revisionsmyndighederne  

 derfor vil kontrollere, hvorvidt administrationen af, herunder kontrollen  

 med, ordningen er tilfredsstillende.
Ved en sådan kontrol kan  

 revisionsmyndigheden ønske også at efterse det grundmateriale, der findes på  

 slagterierne i form dels af virksomhedernes registreringer dels af  

 veterinærkontrollens påtegninger m.v., hvorfor dette materiale skal  

 udarbejdes og opbevares omhyggeligt.
Månedlig indberetning til aktivitetsregnskabet af tidsforbrug vedrørende  

 kontrollen skal foretages på Form.
KK 629-1983 under overskriften  

 »Slagtepræmie«.
 P.V.V.
