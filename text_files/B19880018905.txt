§ 1 I Socialministeriets bekendtgørelse nr. 861 af 11. december 1986 om  

 betaling for ophold i døgninstitutioner og for formidlet døgnophold i  

 opholdssteder for børn og unge, som ændret ved bekendtgørelse nr. 439 af 23.  

 juni 1987, foretages følgende ændring:
 § 9,  stk. 2, affattes således:
 »Stk. 2.  Har barnet eller den unge under  

 anbringelsen indtægter ved eget arbejde eller i form af førtidspension, kan  

 betaling kun kræves af den disponible indtægt, hvor denne overstiger det  

 beløb, der normalt ydes som lommepenge og til beklædning til den pågældende  

 aldersgruppe.«.
§ 2 Bekendtgørelsen har virkning fra den 1. april 1988.
