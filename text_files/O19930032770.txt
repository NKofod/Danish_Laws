Resumé 2 studerende A og B klagede over karakteren for en rapport til  

 Handelshøjskolen i København.
Ved behandlingen af klagen viste det sig, at  

 store dele af rapporten var afskrift, og rektor besluttede herefter at afvise  

 rapporten.
Ombudsmanden udtalte, at bekendtgørelsen om eksamensklager ikke  

 fandt anvendelse, når eksaminanden havde overtrådt de gældende regler for  

 aflæggelse af prøver.
Ombudsmanden udtalte videre, at rektors beføjelser i  

 henhold til universiteternes styrelseslov §§ 4 og 5 var en tilsynsbeføjelse  

 og  

 derfor ikke begrænset af forbudet mod reformatio in pejus (omgørelse til  

 skade  

 for klageren).
 Ombudsmanden fandt, at begrundelsen for afvisning var mangelfuld,  

 idet den ikke indeholdt en henvisning til de retsregler, i henhold til hvilke  

 afgørelsen var truffet, og at fejlen ikke kunne betragtes som en rent formel  

 fejl.
 Endvidere burde rektor have betragtet A's og B's anmodning om  

 møde i sagen som en begæring efter forvaltningslovens § 21. Under hensyn til  

 at  

 A senere fik lejlighed til at uddybe sine synspunkter i forhold til  

 Undervisningsministeriet, fandt ombudsmanden ikke, at fejlen havde påvirket  

 afgørelsens gyldighed. (J. nr. 1992-99-712).
Annullation af karakter.
Reformatio in pejus.
 2 studerende A og B klagede over  

 afvisning af deres eksamensopgave i faget finansiering/regnskabsvæsen ved  

 HA-studiet på Handelshøjskolen i København.
 Det fremgik af de  

 foreliggende oplysninger, at A og B i skrivelse af 6. maj 1991 til Institut  

 for  

 Finansiering ved Handelshøjskolen i København klagede over, at de havde fået  

 karakteren 7 for den skriftlige del af deres seminar i finansiering.  

 Seminaret  

 blev afholdt den 2. maj 1991, og deres mundtlige forsvar for rapporten blev  

 bedømt til karakteren  

 9. A  

 og B gjorde gældende, at bedømmelsen af rapporten var urimelig, og at der  

 burde  

 være givet en højere karakter.
I anledning af klagen blev  

 der foretaget intern censur af lærer C og censor D.
I en skrivelse af 19.  

 august 1991 til instituttet fastholdt lærer og censor karakteren 7. Som  

 begrundelse  

 henvistes til, at opgaven indeholdt "mange passager med vurderinger af  

 overordnet og til tider temmelig "håndfast" karakter, hvilket vakte  

 mistanke om, at der i et vist omfang kunne være tale om "genbrug"  

 fra  

 kilder". En nærmere granskning af nogle af kilderne havde vist, at der i  

 et vist omfang var tale om afskrift.
I skrivelsen angaves de afsnit, som  

 efter  

 lærers og censors opfattelse måtte betegnes som ren afskrift.
I alt drejede  

 det  

 sig om 5-6 af rapportens i alt knap 28 tekstsider.
 Instituttet forelagde ved  

 skrivelse af 26. august 1991 sagen for rektor med indstilling om, at  

 rapporten  

 blev afvist, samt at det bestemtes, at A og B først ville kunne opnå karakter  

 i  

 faget ved at følge seminarrækken i foråret 1992.
 A og B fik kopi af  

 instituttets indstilling samt af censor og lærers udtalelse af 19. august  

 1991.  

 Rektor anmodede A og B i skrivelse af 30. august 1991 om at kommentere de  

 fremsatte beskyldninger om delvis afskrift.
A og B fremsatte kommentarer  

 i skrivelse af 4. september 1991 til rektor.
De henviste for det første til,  

 at  

 der gælder et forbud mod reformatio in pejus, og at det derfor var  

 uberettiget  

 at ændre den meddelte karakter til skade for dem.
A og B pegede endvidere på,  

 at Undervisningsministeriets eksamensbekendtgørelse ikke hjemler sanktionen  

 "kassation". Endelig anførte A og B, at de ikke mente, at  

 karakteren  

 var givet under falske forudsætninger.
Alt kildemateriale var anført på  

 litteraturlisten og således lærer og censor bekendt.
A og B bestred ikke, at  

 de  

 af lærer og censor påpegede afsnit var afskrift, men gjorde gældende, at  

 afskrift de pågældende steder havde været hensigtsmæssig ud fra et  

 fremstillingsmæssigt synspunkt.
Samtidig fremhævede A og B, at hovedparten af  

 fremstillingen var A's og B's egen.
A og B fandt således, at afskrifterne var  

 naturlige og afviste, at afskrifterne kunne begrunde, at hele rapporten blev  

 anset for uselvstændig.
Endelig kritiserede A og B, at den interne censur  

 først  

 havde foreligget den 19. august 1991. Afslutningsvis bemærkede de:
"Såfremt vor anmodning  

 om revurdering og bedømmelse ikke på det foreliggende grundlag kan  

 imødekommes,  

 beder vi om en samtale med Dem om sagen." A's og B's kommentarer blev  

 forelagt for Institut for Finansiering, som i en skrivelse af 27. september  

 1991 fremsatte supplerende bemærkninger.
Instituttet fandt ikke, at den  

 interne  

 censur havde taget for lang tid og henviste herved til, at lærer og censor  

 havde haft sommerferie samt til, at "dokumentation af afskrift - og  

 herunder gennemkigning af mulige afskriftskilder - (tager) en ganske  

 betydelig  

 tid".
 Endelig henledte instituttet  

 opmærksomheden på, at "Fællesvejledningen for seminarer på  

 HA-studiet" bl.a. indeholder følgende:
 "...
"Referater af  

 kildemateriale, "lånte" eller mindre redigerede figurer, tabeller  

 og  

 lignende skal tydeligt fremstå som sådanne og med nøjagtig  

 kildeangivelse,..." "Citater er tilladt i  

  

 begrænset  

  

 omfang og skal anføres  

 indrykket i citationstegn samt med enkelt linieafstand.
Endvidere skal kilden  

 klart fremgå." ..." Rektor meddelte A i skrivelse  

 af 21. oktober 1991 følgende:
 "På baggrund af  

 ledelsessekretariatets overvejelser, må vi desværre meddele dig, at  

 eksamenbestemmelserne ved aflevering af HA-seminaret er overtrådt i en sådan  

 grad,  

  

 at opgaven må afvises.
 De involverede bedømmere og  

 instituttet har dokumenteret afskrift og omskrift af ikke-opgivne kilder i et  

 omfang, der er uacceptabelt, og som ikke overholder de helt klare  

 videnskabelige kriterier for anvendelse af andres arbejde, jvf. bl.a. udsnit  

 af  

 "Fællesvejledningen for seminarer på HA-studiet" i vedlagte  

 skrivelse  

 fra instituttet.
Der er således tale om, at  

 forudsætningen for karakterafgivningen er bristet, i og med der er  

 dokumenteret  

 en overtrædelse af eksamensbestemmelserne.
Den begunstigende forvaltningsakt,  

 som den udmeldte karakter er udtryk for, kan på den baggrund ikke fastholdes  

 og  

 må erklæres ugyldig.
 Det skal, til kommentarerne i  

 jeres skrivelse af 4. september 1991, bemærkes, at rektors legalitetskontrol  

 falder udenfor Undervisningsministeriets bekendtgørelse om behandling af  

 eksamensklager.
 Det er således besluttet, at  

 det pågældende HA-seminar indleveret af dig og (B) afvises, således at de  

 afgivne karakterer tilbagekaldes, og at I tidligst kan indstille jer til  

 HA-seminaret - i et andet emne - ved sommereksamen 1992. Instituttet  

 orienteres  

 herom ved kopi af dette brev.
..." Denne afgørelse påklagede A  

 og B til Undervisningsministeriet.
A og B gjorde i alt væsentligt det samme  

 gældende, som de havde anført over for rektor.
Derudover anførte A og B, at  

 rektor ikke havde kompetence til som et led i legalitetskontrollen at træffe  

 en  

 afgørelse som den foreliggende.
Sagen burde efter deres opfattelse have været  

 behandlet på grundlag af reglerne om eksamensklager.
Samtidig klagede A og B  

 over den tid, der var medgået til sagens behandling.
Endelig klagede de over,  

 at rektor ikke havde svaret på deres anmodning om en samtale.
 Rektor fremsatte bemærkninger  

 til klagen i skrivelse af 12. november 1991. Han anførte bl.a.:
 "...
 Efter ledelsessekretariatets  

 høring af de studerende og instituttet fandt rektor ingen anledning til at  

 drage bedømmernes dokumentation for, at passager og hele afsnit var afskrift  

 fra bagvedliggende kilder i et omfang svarende til 5-6 sider i tvivl.  

 Handelshøjskolen mener på den baggrund, at eksamensbestemmelserne i den  

 pågældende opgave er omgået i sådan grad, at opgaven må afvises.
Handelshøjskolen ser på den  

 baggrund ikke nogen mulighed for at de studerende kan opretholde den  

 oprindeligt erhvervede karakter.
Karakterafgivelsen er ganske rigtig en  

 begunstigende forvaltningsakt, men da de forudsætninger hvorunder bedømmelsen  

 er foretaget er bristet ved nærmere undersøgelse falder grundlaget for  

 karakterafgivelsen bort.
Det har i Handelshøjskolens afgørelse været uden  

 betydning at kildeafskriften først er opdaget i anden omgang og derfor ifølge  

 de studerende giver præg af vilkårlighed.
Der er vel ej heller tale om  

 vildfarelse i juridisk forstand på handelshøjskolen, da antallet af  

 kildeanvendelser er legio og dermed ikke principielt lader sig afgrænse fsv  

 angår sagens oplysning.
At de studerende derudover må formodes at have været  

 i  

 "ond tro", jvf.
Fællesvejledningen, er en skærpende omstændighed.
 Undervisningsministeriet har  

 tidligere bl.a. svaret på under hvilke omstændigheder en karakter kan ændres  

 til en lavere, hvori der henvises til "bekendtgørelse nr. 51 af 12.  

 februar 1980 om ændring af censorbekendtgørelsen, hvorefter afgørelse om  

 ændring af den givne karakter ... kun kan føre til lavere bedømmelse end den  

 oprindelig givne, hvis denne er åbenbar i strid med gældende retsregler, der  

 er  

 almindeligt bekendtgjort på institutionen" (skrivelse af 6. maj 1987,  

 j.nr. 1985-51310-6).
 Vi skal således fastholde  

 vores afgørelse om, at den oprindelige karakter annulleres.
 Med hensyn til  

 sagsbehandlingstiden for eksamensklagen kan den umiddelbart synes lang, men  

 det  

 pågældende Institut for Finansiering har meddelt rektoratet følgende i brev  

 af  

 27. september 1991:
"Instituttet satte den  

 interne censur igang efter udløbet af perioden for anmodning om intern censur  

 som meddelt ved brev af 1. juli til intern censor, lærer og studerende.  

 Lærers  

 og censors sommerferie på dette tidspunkt må nødvendigvis forrykke  

 fremlæggelsen af den interne censur.
I tilfælde som det foreliggende tager  

 dokumentation af afskrift - og herunder gennemkigning af mulige  

 afskriftskilder  

 - en ganske betydelig tid.
Det er følgelig yderst tilfredsstillende, at den  

 interne censur forelå den 19. august 1991." Det er i øvrigt generelt ved  

 opslag bekendt for de studerende:
"... at det specielt i  

 juli måned næsten er umuligt at overholde ankefristerne, idet både studenter,  

 lærere og censorer holder ferie.
Det er derfor praksis, at juli måned ikke  

 medregnes ved beregningen af de tidsfrister, der er angivet".
Handelshøjskolen finder på  

 den baggrund ikke sagsbehandlingstiden urimelig lang." Undervisningsministeriet  

 meddelte A og B i skrivelse af 9. januar 1992, at ministeriet fandt, at  

 opgavebesvarelsen led af så væsentlige mangler, at besvarelsen måtte erklæres  

 ugyldig fra starten.
Den omstændighed, at manglerne først blev opdaget, efter  

 at opgaven var blevet bedømt, havde efter ministeriets opfattelse ingen  

 betydning, heller ikke selv om der forelå en begunstigende akt, og  

 eksaminanderne kunne have været i god tro.
Den tid, der var medgået til  

 klagesagens behandling på handelshøjskolen, fandt ministeriet ikke  

 kritisabel.
I skrivelse af 15. december  

 1991 havde A og B klaget til ministeriet over, at rektor i en artikel i  

 handelshøjskolens blad Kræmmerhuset havde omtalt sagen.
I artiklen, som blev  

 offentliggjort i oktober 1991, skrev rektor bl.a.:
 "Man snyder  

 Handelshøjskolen, man snyder sine studiekammerater, og man snyder ikke mindst  

 sig selv, når man forsøger at komme let omkring eksamenskravene.
På det erhvervssproglige  

 fakultet har en studerende modtaget glosehjælp ved en skriftlig eksamen (via  

 toiletbesøg). På det erhvervsøkonomiske fakultet har én studentergruppe  

 skrevet  

 flere sider lærebogsstof af i en seminaropgave, og en anden studentergruppe  

 har  

 skrevet hele det teoretiske afsnit fra en tidligere seminaropgave af.
Begge  

 grupper desværre uden at præcisere at det var lånt stof.
..." Ministeriet fandt ikke  

 anledning til at kritisere denne offentlige omtale.
Ministeriet henviste til,  

 at således som artiklen var formuleret, opfattede ministeriet den "som  

 et  

 godt råd til de studerende". Den omstændighed, at sagen ikke var  

 færdigbehandlet i ministeriet, anså ministeriet som mindre væsentligt i denne  

 sammenhæng.
 I A's og B's skrivelse til  

 mig gjorde de gældende,  

  

 at  

  

 rektor  

 manglede kompetence til at træffe afgørelse om annullering,  

  

 at  

  

 afgørelsen stred imod forbudet imod  

 reformatio in pejus,  

  

 at  

  

 afgørelsen  

 byggede på en uholdbar vurdering af rapportens selvstændige konklusion,  

  

 at  

  

 sagen burde have været behandlet  

 hurtigere end sket,  

  

 at  

  

 rektor ikke  

 havde svaret på A's og B's anmodning om en samtale, samt at rektors  

 offentlige  

 omtale af sagen måtte anses for uberettiget.
 Rektor udtalte sig i  

 skrivelse af 7. februar 1992 til Undervisningsministeriet på følgende måde om  

 klagen:
 "...
 På trods af klagens gentagne henvisninger til  

 klagebekendtgørelsen (UVM bekendtg. nr. 93 af 15.2.90) skal vi fastholde, at  

 såvel HA-studieordningens mulighed for intern censur som rektors  

 legalitetskontrol ligger uden for denne bekendtgørelses rammer.
For så vidt angår sagsbehandlingstiden skal det  

 præciseres, at de studerende modtager en  

  

 foreløbig  

  

 mundtlig tilkendegivelse om karakteren ved selve seminarafholdelsen d. 2. maj  

 1991, men at den  

  

 endelige  

  

 karakter  

 (som principielt kan afvige) først opslås på Handelshøjskolen d. 10.-11. juni  

 1991. Fra denne dato kan de studerende inden for en uge anmode om at få  

 seminaropgaven bedømt ved intern censur.
Angivelsen af datoen 10.-11. juli i  

 ministeriets brev af 9. januar 1992 er således en skrivefejl.
Det hænder, at studerende -  

 som i den konkrete sag - allerede efter den mundtlige tilkendegivelse anmoder  

 om intern censur, uanset at den endelige karakter og datoen for  

 anmodningsfristen først ligger langt senere.
Formelt ville det være korrekt  

 at  

 returnere den første anmodning, med henblik på korrekt genfremsættelse efter  

 10.-11.  

 juni, men erfaringen viser at såvel de involverede studerende som instituttet  

 har fundet denne praksis bureaukratisk.
 Efter udløbet af  

 anmodningsfristen sætter Handelshøjskolens Institut for Finansiering,  

 censurproceduren igang, således som de studerende orienteres ved brev af 1.  

 juli 1991.
 At lærers og intern censors  

 vurdering fremsendes til instituttet d. 19. august 1991 finder  

 Handelshøjskolen  

 absolut rimelig i betragtning af ferieperioden og det betydelige  

 ekstraarbejde  

 som mistanken om afskrift har medført med henblik på omfattende  

 kildegennemgang.
 Den efterfølgende sagsgang  

 opfatter vi ej heller som langsommelig.
I klagen henvises der til en artikel i  

 "Kræmmerhuset" (10/91) hvor rektor på baggrund af en række  

 overtrædelser af eksamensbestemmelserne finder anledning til generel moralsk  

 oprustning ved indgangen til en eksamensperiode.
Uanset at klagerne mener at  

 genfinde deres egen sag i artiklens beskrivelse, vil vi fastholde, at  

 artiklen  

 ved dens anonymiserede form på ingen måde kan betragtes som "rektors  

 offentlige omtale af vor sag under betegnelsen snyd på en genkendelig  

 måde...". Handelshøjskolen har 15.000 studerende og langt over 100.000  

 eksaminer årligt.
..." I en skrivelse af 16. februar  

 1992 kommenterede A og B rektors udtalelse.
A og B fastholdt deres tidligere  

 bemærkninger.
Endvidere oplyste de, at ingen af deres studiekammerater havde  

 været i tvivl om, at den ene af de tre sager, rektor omtalte i artiklen i  

 Kræmmerhuset, havde været deres.
I øvrigt fandt A og B det afgørende, at de  

 havde  

 kunnet genkende sagen.
 Undervisningsministeriet  

 fastholdt i en skrivelse af 28. februar 1992 til mig ministeriets tidligere  

 opfattelse af sagen.
 I anledning af A's og B's  

 klage over, at rektor ikke havde besvaret deres anmodning om et møde, afgav  

 rektor i skrivelse af 25. marts 1992 til Undervisningsministeriet følgende  

 udtalelse:
 "...
Det er rektors opgave at tage  

 sig af legalitetskontrollen.
På den baggrund har rektoratet opstillet en  

 række  

 procedurer samt udviklet et solidt erfaringsgrundlag med henblik på  

 håndtering  

 af, og afgørelse i, sådanne sager.
Heri kan eventuelt indgå en samtale med  

 rektor af efterfølgende præventiv karakter, såfremt han kunne ønske dette.
 Vi finder det derimod næppe  

 hensigtsmæssigt at lade rektor og de pågældende indgå i en direkte, formel  

 dialog på et tidligt og uafklaret tidspunkt i sagsbehandlingen, således at  

 der  

 bl.a. kan opstå tvivl om det udtømmende i de involverede studerendes  

  

 skriftlige  

  

 kommentarer til sagen i  

 relation til en sådan drøftelse.
Derudover må det erindres, at  

 rektor ved Handelshøjskolen og rektorer ved andre højere læreanstalter  

 modtager  

 en lang række henvendelser fra studerende med henblik på møde om større og  

 mindre ting.
Vi er som regel meget imødekommende overfor studerendes ønske om  

 at møde Handelshøjskolens øverste ledelse, men rektor kan kun i begrænset  

 omfang imødekomme disse forventninger, som tilsyneladende er skabt via  

 kulturen  

 på de adgangsgivende uddannelser.
 Anmodningen fra (B) og (A) i  

 brev af 4. september 1991 har derfor naturligvis været overvejet, men af  

 ovenstående grunde ikke ført til en invitation til samtale med rektor.
..." Undervisningsministeriet  

 meddelte mig i skrivelse af 30. marts 1992, at rektors redegørelse ikke gav  

 ministeriet anledning til at kritisere, at A og B ikke havde fået svar på  

 anmodningen om en samtale.
I en skrivelse af 28. april  

 1992 meddelte A og B mig, at de nu havde afsluttet seminarrækken i et andet  

 emne, og at de havde fået karakteren 10. På denne baggrund frafaldt de ønsket  

 om en revurdering af deres første eksamensopgave.
A og B fastholdt de øvrige  

 klagepunkter.
 I min afsluttende skrivelse  

 til A og B udtalte jeg følgende:
 "1)  

  

 Rektors kompetence:
 Rektors afgørelse af 21.  

 oktober 1991 blev truffet på baggrund af §§ 4 og 5 i lov om styrelse af  

 højere  

 uddannelsesinstitutioner (lovbekendtgørelse nr. 358 af 26. maj 1989).  

 Bestemmelserne har følgende indhold:
"  

  

 § 4.  

  

 Rektor repræsenterer institutionen udadtil.
Han er ansvarlig  

 for den daglige ledelse af institutionens administration og har den  

 umiddelbare  

 forvaltning af de anliggender, som ikke ved denne lov eller statutten er  

 henlagt til kollegiale organer.
§ 5.  

  

 Rektor drager omsorg for, at sager, som et kollegialt organ  

 skal afgøre eller have lejlighed til at afgive en udtalelse om, forelægges  

 for  

 organet.
Han fordeler sagerne til de kollegiale organer og udfærdiger om  

 fornødent forskrifter for sagernes ekspedition.
Han påser, at de kollegiale  

 organers beslutninger er lovlige, og drager omsorg for deres udførelse.
Han  

 kan  

 efter bemyndigelse fra organerne afgøre almindelige løbende sager, der ikke  

 giver anledning til tvivl." De har endnu en gang gjort  

 gældende, at sagen burde have været behandlet på grundlag af reglerne om  

 eksamensklager, dvs. i henhold til bekendtgørelse nr. 93 af 15. februar 1990  

 om  

 behandling af eksamensklager ved de højere uddannelsesinstitutioner.
Denne  

 bekendtgørelse er udstedt i henhold til bl.a. § 36 i styrelsesloven.
I  

 henhold  

 til denne bestemmelse fastsætter undervisningsministeren "regler om  

 klager  

 fra eksaminander i forbindelse med eksaminer og prøver". Ifølge  

 bekendtgørelsen indgives eksamensklager i første instans til institutionen,  

 der  

 derpå foranstalter, at lærer og censor foretager en ny bedømmelse.
Resultatet  

 af den nye bedømmelse kan af klageren indbringes for et ankenævn.
Bedømmelsen  

 kan resultere i, at der tilbydes omeksamination eller en afvisning af  

 klagegrundlaget.
Ifølge § 6 kan ombehandlingen ikke resultere i en lavere  

 karakter.
Ankenævnet kan hæve karakteren, beslutte ny bedømmelse ved nye  

 bedømmere, give tilbud om omeksamination eller afvise ankegrundlaget, jf. §  

 11.  

 Anken kan ikke resultere i en lavere karakter.
 Reglerne om eksamensklager  

 tilsigter at yde studerende beskyttelse mod uholdbare vurderinger af  

 eksamenspræstationer samt mod mangler i forbindelse med afviklingen af  

 eksaminer.  

 Det er imidlertid åbenbart, at reglerne ikke kommer til anvendelse i  

 situationer som den foreliggende, hvor undervisningsinstitutionen finder, at  

 eksaminanderne har overtrådt de gældende regler for aflæggelse af prøver.  

 Rejsning af sådanne spørgsmål kan hverken bero på, at der indgives klage fra  

 eksaminanderne, eller afskæres som følge af en indgivet klage.
 Det kan således ikke give mig  

 grundlag for kritik, at rektor ikke fandt, at den foreliggende sag burde  

 behandles på grundlag af bekendtgørelse nr. 93 af 15. februar 1990. Der  

 følger  

 heraf, at jeg heller ikke har grundlag for at kritisere, at rektor herefter  

 fandt at kunne behandle sagen i henhold til §§ 4 og 5 i styrelsesloven, idet  

 et  

 anliggende som det foreliggende ikke ses at være henlagt til et af skolens  

 kollegiale organer.
 Jeg er således enig med  

 Undervisningsministeriet i, at kompetencen til at træffe afgørelse i den  

 foreliggende sag henhørte under rektor.
 2  

  

 ) Rektors afgørelse om at annullere Deres karakter:
Rektors afgørelse bygger som  

 anført på §§ 4 og 5 i styrelsesloven.
Disse bestemmelser giver rektor  

 beføjelse  

 til som tilsynsmyndighed at iværksætte undersøgelse af, om de øvrige  

 afgørelser  

 ved skolens organer er lovlige.
 De har gjort gældende, at  

 rektor ved udøvelsen af denne virksomhed ikke er berettiget til at ændre  

 afgørelsen til skade for "klagerne", dvs. at der skulle gælde et  

 forbud mod reformatio in pejus.
En eventuel begrænsning i  

 adgangen for en klageinstans til at omgøre en underordnet myndigheds  

 afgørelse  

 til skade for en klager bliver først og fremmest aktuel i de situationer,  

 hvor  

 klageadgangen må anses for oprettet som en særlig garanti for klagerne imod  

 fejlagtige afgørelser.
En anerkendelse af reformatio in pejus vil i disse  

 tilfælde kunne afskrække klagerne fra at udnytte deres klageret.
Derimod  

 foreligger dette særlige retsbeskyttelseshensyn ikke i sager, hvor der  

 optræder  

 flere parter, og heller ikke i de tilfælde, hvor det overordnede organ er  

 berettiget til at iværksætte undersøgelse uafhængig af, om der er indgivet en  

 klage.
Rektors beføjelser i henhold  

 til §§ 4 og 5 i styrelsesloven må anses for en tilsynsbeføjelse.
Beslutningen  

 om at iværksætte undersøgelse beror principielt på rektors egen afgørelse.  

 Det  

 forhold, at klager eller andre henvendelser udefra rent faktisk kan være  

 anledning til en undersøgelse, ændrer ikke på dette principielle forhold.
 I forhold til udøvelsen af et  

 sådant tilsyn opstår der ikke spørgsmål om at begrænse tilsynsmyndighedens  

 reaktionsmuligheder, specielt af hensyn til eventuelle klagere.
Berettigelsen af rektors  

 afgørelse beror herefter på rækkevidden af bestemmelsen i § 5 i  

 styrelsesloven,  

 især af udtrykket "påser, at de kollegiale organers beslutninger er  

 lovlige". Bestemmelserne i §§ 4 og 5 i styrelsesloven skal sammenholdes  

 med  

 den almindelige antagelse om, at forholdet mellem en institution og dens  

 brugere kan reguleres af institutionens ledelse.
Denne på  

 anstaltsbetragtninger  

 beroende beføjelse omfatter såvel adgangen til at udstede generelle  

 retningslinier som beføjelser til at træffe konkrete afgørelser.
 På baggrund af disse  

 generelle retlige betragtninger sammenholdt med indholdet af § 5 må det  

 antages, at rektor bl.a. har beføjelse til at gribe ind over for afgørelser,  

 som er behæftet med retlige mangler af en sådan art og styrke, at de måtte  

 forventes at blive underkendt som ugyldige ved domstolene.
For bedømmelsen af rektors  

 afgørelse i skrivelse af 21. oktober 1991 har det væsentlig betydning, at det  

 må lægges til grund, at i hvert fald 5-6 sider af i alt 28 sider i Deres  

 rapport var afskrift fra andre kilder, og at det ikke i rapporten på nogen  

 måde  

 var markeret, at der var tale om afskrift.
Der forelå herved en klar  

 tilsidesættelse af de fastsatte retningslinier for rapportskrivning.
Jeg  

 finder  

 ikke, at det kan kritiseres, at rektor fandt denne tilsidesættelse væsentlig,  

 og at han på dette grundlag annullerede den meddelte karakter som ugyldig.
 Undervisningsministeriets  

 stadfæstelse af rektors afgørelse giver mig heller ikke grundlag for kritik.
 3)  

  

 Behandlingstiden:
 De har klaget over, at såvel  

 handelshøjskolen som Undervisningsministeriet var for længe om at behandle  

 sagen.
 De fremsatte anmodning om  

 "intern censur" den 6. maj 1991, den officielle karakter blev  

 meddelt  

 den 7. juni 1991, og Institut for Finansiering indledte behandlingen af Deres  

 henvendelse den 1. juli 1991. Rektor traf afgørelse den 21. oktober 1991,  

 dvs.  

 lidt over 4 måneder efter karakterens officielle meddelelse.
Ved vurderingen af den  

 medgåede behandlingstid kommer det på den ene side i betragtning, at  

 spørgsmål som  

 de foreliggende af hensyn til elevens interesse i at kunne indstille sig til  

 ny  

 prøve, bør behandles hurtigt.
Der må imidlertid også tages hensyn til, at  

 sagen  

 skiftede karakter fra at være en almindelig ombedømmelse af en rapport til en  

 mere indgående kontrol med, om rapporten overholdt retningslinierne om  

 anvendelse af citat.
Det kan efter min mening ikke bebrejdes lærer og censor,  

 at dette kontrolarbejde først blev afsluttet den 19. august 1991.
I tiden fra den 30. august  

 til den 27. september 1991 beroede sagen på indhentelse af udtalelser fra Dem  

 og fra Institut for Finansiering.
Derpå medgik yderligere 21 dage til rektors  

 vurdering og ekspedition af den endelige afgørelse.
Heller ikke den tid, der  

 medgik fra instituttets indstilling medio august 1991 til rektors endelige  

 afgørelse, kan give mig grundlag for kritik.
Undervisningsministeriets  

 afgørelse af sagen forelå den 9. januar 1992, dvs. knap 2½ måned efter  

 ministeriets modtagelse af klagen.
Denne behandlingstid giver mig ikke  

 anledning til kritik.
 Sammenfattende er det min  

 opfattelse, at hverken handelshøjskolen eller Undervisningsministeriet kan  

 kritiseres for langsommelig behandling af sagen.
Vedrørende den tid, der er  

 medgået til lærers og censors behandling, har rektor (i skrivelse af 12.  

 november  

 1991) bl.a. henvist til, at de pågældendes sommerferie indtraf i denne  

 periode.  

 Rektor har herved anført, at det ved opslag er meddelt, at "juli måned  

 ikke medregnes" ved beregningen af de for censor m.v. fastsatte  

 tidsfrister (jf. ovenfor). - Jeg vil snarest over for  

 Undervisningsministeriet  

 rejse dette spørgsmål af egen drift med henblik på en nærmere undersøgelse af  

 indholdet og den eventuelle udbredelse af denne praksis.
Det er herved min  

 umiddelbare opfattelse, at de fastsatte frister - såvel af ordensmæssige  

 grunde  

 som af hensyn til de studerende - må overholdes; om nødvendigt må fristerne  

 fastsættes således, at de tager hensyn til sædvanlige ferieperioder m.v.
 4)  

  

 Rektors omtale af sagen i Kræmmerhuset:
De har kritiseret, at rektor  

 omtalte Deres sag i en artikel i det blad, der udgives på handelshøjskolen.  

 Omtalen af sagen skete, som det ses af citatet foran, ..., i abstrakt og  

 komprimeret form.
De eneste konkrete kendetegn, der blev anført, var  

 oplysningen om, at det drejede sig om det erhvervsøkonomiske fakultet samt om  

 en seminaropgave.
Personer uden forhåndskendskab til sagen ville således ikke  

 af referatet kunne se, hvilke personer det drejede sig om.
Formålet med  

 udtalelsen var på en pædagogisk og illustrativ måde at orientere højskolens  

 studerende  

 om risikoen ved at snyde.
Taget i betragtning, at omtalen var helt anonym  

 samt  

 tjente et sagligt formål, finder jeg ikke holdepunkt for at kritisere rektor  

 i  

 anledning af dette klagepunkt.
 Heller ikke  

 Undervisningsministeriets stillingtagen til dette spørgsmål giver mig  

 anledning  

 til kritik.
 5)  

  

 Begrundelsen for rektors skrivelse af 21. oktober 1991 og  

 Undervisningsministeriets skrivelse af 9. januar 1992:
 Ifølge forvaltningslovens §  

 22 skal alle afgørelser, der meddeles skriftligt af en offentlig  

 forvaltningsmyndighed, og som ikke giver pågældende part fuldt medhold,  

 ledsages af en begrundelse.
Ifølge § 24 i  

 forvaltningsloven skal en begrundelse bl.a. indeholde "henvisning til de  

 retsregler, i henhold til hvilke afgørelsen er truffet". Rektors  

 skrivelse  

 af 21. oktober 1991 indeholdt ingen henvisning til retsgrundlaget for  

 afgørelsen - §§ 4 og 5 i styrelsesloven.
På dette punkt var afgørelsen  

 således  

 mangelfuld.
Undervisningsministeriet  

 henviste i skrivelsen af 9. januar 1992 til § 4 i styrelsesloven.
Efter min  

 mening havde det været mest korrekt, om ministeriet også havde henvist til §  

 5,  

 hvori den beføjelse for rektor til at gribe ind i forhold til ulovlige  

 afgørelser er anført.
Det tilføjes, at den manglende henvisning til det  

 korrekte retsgrundlag i den foreliggende sag ikke kan betragtes som en rent  

 formel fejl.
En klar angivelse af retsgrundlaget fra starten kunne have  

 medvirket til, at den fortsatte brevveksling i sagen var blevet koncentreret  

 om  

 rækkevidden af rektors legalitetstilsyn frem for (som sket) om reglerne  

 vedrørende eksamensklager.
 Jeg har gjort rektor for  

 handelshøjskolen og Undervisningsministeriet bekendt med min opfattelse.
 6)  

  

 Anmodningen om et møde:
De bad i skrivelse af 4.  

 september 1991 rektor om et møde om sagen.
Denne anmodning blev aldrig  

 besvaret.
Rektor har i udtalelsen af 25. marts 1992 til mig beklaget, at der  

 ikke blev givet Dem udtrykkelig besked om, at anmodningen om et møde ikke  

 kunne  

 imødekommes.
Deres anmodning om et møde må  

 vurderes på baggrund af § 21 i forvaltningsloven.
Bestemmelsen har følgende  

 indhold:
"Den, der er part i en  

 sag, kan på ethvert tidspunkt af sagens behandling forlange, at sagens  

 afgørelse udsættes, indtil parten har afgivet en udtalelse til sagen.  

 Myndigheden kan fastsætte en frist for afgivelsen af den nævnte  

 udtalelse." Anmodningen i Deres skrivelse  

 burde efter min opfattelse af rektor være behandlet som en anmodning i  

 henhold  

 til ovennævnte bestemmelse, idet det klart af sammenhængen fremgik, at De -  

 hvis ikke der blev foretaget en revurdering - ønskede at fremkomme med  

 yderligere bemærkninger til sagen.
Såfremt rektor ikke fandt  

 selv at have tid til et møde med Dem, burde han i stedet enten have  

 arrangeret  

 et møde med en af sine medarbejdere eller opfordret Dem til at fremkomme med  

 eventuelle yderligere skriftlige bemærkninger.
Som anført blev Deres  

 anmodning  

 ikke besvaret, og der blev således truffet afgørelse den 21. oktober 1991,  

 uden  

 at De havde fået lejlighed til at fremkomme med yderligere indlæg.
 Der forelå således en  

 tilsidesættelse af forvaltningslovens § 21. Dette forhold samt den manglende  

 besvarelse af Deres anmodning anser jeg for beklageligt.
 Under hensyn til at De siden  

 i forhold til ministeriet uddybede Deres synspunkter i sagen, finder jeg  

 ikke,  

 at fejlen har påvirket gyldigheden af afgørelsen.
 Jeg har gjort rektor for  

 handelshøjskolen bekendt med min opfattelse.
 I Deres klageskrivelse af 25.  

 oktober 1991 til Undervisningsministeriet omtalte De udtrykkeligt rektors  

 manglende stillingtagen til Deres anmodning om en samtale.
 Undervisningsministeriet  

 burde efter min opfattelse på denne baggrund have undersøgt forholdet nærmere  

 og påtalt den begåede tilsidesættelse af forvaltningslovens § 21.
 Jeg har gjort  

 Undervisningsministeriet bekendt med min opfattelse.
