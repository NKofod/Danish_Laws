Kendelse fra Pressenævnet i sag nr.  

 4/2003 [En kvinde   K]  har klaget til Pressenævnet over et  

 indlæg bragt i internetmediet Kafka.dk den 4. januar 2003, idet hun  

 mener, at god presseskik er tilsidesat.
 Indlægget havde overskriften "Sandheden Om  

 Beskyldninger". Af indlægget fremgik, at det var indsendt  

 af  Flemming  Hansen den 4. januar 2003 kl. 20:19.
 I indlægget hed det bl.a.:
 "Prøv lige at se her hvad folk, der har lidt  

 mere forstand på tingene, har at sige om [A] og hans  

 skødehund.
Indlægget er sakset fra  

 http://www.sl.dk/frameset.dsp?page-1976&Url=/article.dsp(Socialp&aelig  

 ;dagogerne Landsforbund) AF  KURT  LADEFOGED Nye gentagne og grove beskyldninger får atter SL til  

 at anlægge sag mod formanden og næstformanden for  

 "Børnenes Stemme".
Så er den gal igen.
Formanden for  

 "Børnenes Stemme", [A], Frederiksberg er nu gået  

 på nettet, hvor han gentager de beskyldninger mod  

 socialpædagogerne på døgninstitutionen Glarbjerghus i  

 Randers, som han i 1996 fik dom for var ubeføjede ved såvel  

 byretten som landsretten.
 Han blev dengang dømt for bagvaskelse og fik en dom  

 på 10-dages betinget hæfte, en bøde på 3.000 kroner  

 og skulle betale erstatning til pædagogerne på 25.000 kroner.
 [A] udsendte den 29. april i år via sin E-mail  

 adresse en pressemeddelelse npi@aviser.dk>(npi@aviser.dk) til en  

 række landsdækkende nyhedsmedier, hvor han lader  

 "Børnenes Stemme"s næstformand [K] gentage nogle af de  

 beskyldninger, som første gang blev fremsat i 1994.
 Denne gang udsender han presseudtalelsen under emnet:  

 "Ny Randers Skandale" og skiver i overskriften, at "Randers  

 Kommune tav overfor mor om 13-årig datters tre  

 selvmordsforsøg". De nye beskyldninger Og nede i teksten under en  

 underrubrik "Det er en klar skandale", hedder det videre, at  

 "det er simpelthen uhyggeligt, og man kan næsten ikke holde ud at  

 læse den 13-årige piges afskedsbrev til hendes mor, siger  

 næstformand [K] fra Børnenes Stemme på Frederiksberg, som  

 kører sagen for pigens mor.
- Vor formand, [A], der er redaktør og forfatter,  

 blev for nogle år tilbage dømt i en standretssag for injurier  

 for at bringe sandheden videre   en forrykt dom og et klart brud på  

 ytringsfriheden og Grundloven, understreger [K]." Presseudtalelsen fortsætter med at fortælle,  

 at andre medier også havde bragt ulovlighederne, men at Århus Amt  

 og Socialpædagogernes Landsforbund mod al forventning fik dommerne  

 på deres side og fik formanden dømt.
Og det hedder videre:
 "- Nu ser sagen ud til at fortsætte med  

 ulovligheder, og vi vil naturligvis melde kommunen til politiet for  

 misrøgt   og den gamle dom vil nu igen blive taget op og forelagt  

 Klageretten og Menneske-rettighedsdomstolen, fordi der er kommet nyt  

 materiale frem, og [A] har søgt fri proces i sagen.
- Grunden til at pigen har prøvet at begå  

 selvmord, er at hun er blevet tvunget til at sove i samme seng som  

 pædagogen, samt at hun umenneskeligt er blevet skilt fra sin lillebror,  

 som hun holder meget af ligesom man helt urimeligt har tvunget hende til  

 skoleskift, og har afholdt nogle helt urimelige samvær med et hav af  

 obstruktioner fra pædagogernes side, siger [K]." Det bemærkes, at anmodningen om fri proces er blevet  

 afslået.
Gentagelse.
Det er de fem år gamle injurier om, at pigen  

 havde fået frækt undertøj på og var blevet tvunget  

 til at sove i samme seng som pædagogen, der nu atter føres frem  

 af "Børnenes Stemme", nu med den krølle, at det var  

 årsagen til pigens selvmordsforsøg.
 For fem år siden hævdede "Børnenes  

 Stemme", at det påståede seksuelle overgreb havde fået  

 den dengang 7-årige pige og hendes lillebror til at flygte ud til  

 kirkegården for at grave deres bedstefar op, så han kunne  

 beskytte dem mod deres vogtere! Vil ikke finde os i det SLs formand  

  Kirsten  Nissen er rystet over, at "Børnenes Stemme" nu  

 igen fremturer med grove beskyldninger mod forbundets medlemmer:
 Vi bliver nødt til at reagere mod foreningen,  

 når man fortsætter med de beskyldninger mod vores medlemmer, som  

 en gang er blevet kendt ubeføjede, siger  Kirsten  Nissen.
Vi vil ikke findes os i, at vores medlemmer tilsvines.  

 "Børnenes Stemme" kan mene om det sociale system, hvad de  

 vil.
Men direkte at komme med kriminelle anklager, finder vi os ikke i.
Der  

 må være en grænse.
 Kirsten  Nissen mener, at det tillige må være  

 en skærpende omstændighed, at foreningens repræsentanter  

 gentager de samme beskyldninger, som de en gang er dømt for, samt at  

 de viser en så udpræget foragt for retten.
SL har atter bedt advokat  Lars  Svenning  Andersen,  

 AROS-advokaterne i Århus om at føre sagen.
Klik på nettet  

 hvis man ønsker at følge med i [A]s vidtløftige  

 projekter, kan man klikke ind på <http://netjournalen.ejb.net> og  

 Net-Journalens Homepage, Frederksberg-News, naturdoktor.net,  

 Frederiksberg-Journalen, Børnenes Stemme og Dansk Social Hjælp  

 for bare at nævne nogle stykker.
Også vor gamle bekendt advokat  Holger  Lindholt  

 fører sig frem på nettet.
Han udgiver det han kalder Nordens  

 største Avis, der kan ses på <http://www.sandheden.dk>,  

 hvor der også bringes hjertegribende historier om systemets  

 påståede overgreb mod de stakkels børn og deres  

 forældre.
Her findes der også angreb på kommunale  

 sagsbehandlere og politikere.
Ligeledes har lægelige eksperter som  

 overlæge  Gorm  Greisen, Rigshospitalet og børnelægen  May  

  Olufsson, Hvidovre Hospital måttet stå for skud.
Flere af disse  

 overvejer også at anlægge injuriesag mod blandt andet  

 "Børnenes Stemme"." Klageren har anført, at indklagede har handlet i  

 strid med god presseskik, idet hun i indlægget betegnes som  

 "skødehund", hvilket er groft ærekrænkende og  

 injurierende.
Indklagede har anført, at man ikke er ansvarlig for  

 navngivne indlæg.
Indlægget indeholder ikke injurier af nogen  

 art.
Der er tale om kendsgerninger med henvisning til oplysninger fremsat af  

 og [K] selv samt en meget præcis karakteristik af de to  

 personer.
Indklagede har videre anført, at det er en sandhed  

 med stærke modifikationer, når klager påstår, at hun  

 ikke har kunne svare på  Flemming  Hansens indlæg.
Indklagede har  

 henvist til et indlæg indsendt af [A] og [K] den 1. januar 2003 kl.  

 22:38.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
 Det er Pressenævnets opfattelse, at  

 læserbrevsdebatten   herunder indlæg, der bringes i  

 internetmedier   må have vide rammer, og læserbreve indeholder  

 efter sagens natur   ofte mere vurderende og kommenterende bemærkninger  

 end redaktionelle artikler.
 Henset hertil samt til, at klager tidligere i indlæg  

 i det indklagede medie har benyttet sig af en meget malende og umiddelbart  

 nedværdigende sprogbrug, finder nævnet ikke grundlag for at  

 udtale kritik af indklagede.
 Afsagt den 12. februar 2003.
