Lønmodtageres retsstilling i forbindelse med orlov efter orlovsloven og  

 arbejdsgivers konkurs Lønmodtagernes garantifond har ved brev af 10. februar 1994 anmodet  

 Arbejdsministeriet om en udtalelse vedrørende lønmodtageres retsstilling ved  

 arbejdsgiverens konkurs, når lønmodtageren afholder orlov efter lov om orlov.
 Der rejses i brevet 2 problemstillinger: for det første om en medarbejder  

 på orlov skal have erstatning efter lov om lønmodtagernes garantifond, når  

 pågældendes opsigelsesvarsel ikke går ud over den resterende orlovsperiode.  

 For det andet om der i givet fald vil være ret både til erstatning og  

 orlovsydelse.
En medarbejder på orlov har først krav på at vende tilbage til  

 arbejdspladsen efter udløbet af orlovsperioden.
Der er således heller ikke i  

 tilfælde af arbejdsgiverens konkurs krav på at vende tilbage, og  

 opsigelsesperioden løber derfor sideløbende med orlovsperioden.
Lønmodtageren  

 modtager som aftalt orlovsydelse i orlovsperioden og ikke løn.
Der er derfor  

 ikke krav på erstatning fra Lønmodtagernes garentifond, idet lønmodtageren jo  

 ikke lider noget tab som følge af arbejdsgiverens konkurs.
 Som følge heraf bortfalder det andet spørgsmål.
