Fremsat den 14. april 2004 af Jytte Andersen (S),  

 Mette Frederiksen (S) og Peder Sass (S) Forslag til folketingsbeslutning om Det Danske Teater Folketinget pålægger hermed regeringen inden den 1. november  

 2004 at fremsætte forslag om en ændring af tilskudsvilkårene for Det Danske  

 Teater, således at 1.  

 	  

    

 driftsstøtten fra  

 amterne i fremtiden baseres på indbyggertal frem for billetsalg og 2.  

 	  

    

 teateret bringes på  

 linje med landsdelsscenerne, hvad angår offentlige tilskud og krav om  

 egenindtjening.
Bemærkninger til forslaget Det Danske Teater har i 40 år bidraget til at dække behovet  

 for teaterforestillinger gennem turnévirksomhed over hele landet med et  

 alsidigt og kvalitetspræget repertoire.
 Generelt er provinsens teatertilbud uden for  

 hovedstadsområdet og landsdelsscenebyerne blevet væsentligt reduceret gennem  

 de  

 senere år, så det i dag faktisk kun er Det Danske Teater, som sikrer et bredt  

 repertoire til provinsens teaterliv med halvdelen af Danmarks befolkning som  

 publikumsgrundlag.
Det Danske Teater drives med tilskud fra staten og samtlige  

 amtskommuner.
Staten har imidlertid skåret ned på Det Danske Teaters tilskud,  

 og amterne har tillige fastfrosset tilskuddet.
Perspektiverne for Det Danske  

 Teater er bekymrende, idet teateret inden for rammerne af de nuværende og  

 forventede økonomiske rammer ikke længere vil være i stand til at udbyde  

 teater  

 i samme omfang og kvalitet som hidtil.
1. Driftsstøtten fra amterne Det Danske Teater har i alle årene lidt under diskussioner  

 mellem staten og amterne og fordelingspolitiske diskussioner mellem amterne  

 indbyrdes.
I dag er fordelingen af både drifts- og abonnementsstøtten fra  

 amterne baseret på abonnementsbilletsalget.
Denne beregningsmodel er  

 utilstrækkelig, fordi abonnementssalget ikke afspejler Det Danske Teaters  

 reelle publikumsgrundlag, som ifølge Danmarks Statistik er ca. 50 pct.  

 højere,  

 end abonnementssalget viser.
Ifølge en undersøgelse fra lektor i  

 teatervidenskab på Københavns Universitet Stig Jarl bevirker det nuværende  

 tilskudssystem, at det enkelte amt rent faktisk har en økonomisk interesse i,  

 at Det Danske Teater ikke opfører forestillinger i det pågældende amt, fordi  

 amtet dermed skal bidrage med mindre driftstilskud.
 Tilskuddene til teateret er derfor præget af megen  

 bureaukrati og usikkerhed, og med nedgangen i statsstøtten, fastfrysningen af  

 amtstilskuddene samt den gradvise udhuling af abonnementsordningen bliver Det  

 Danske Teaters økonomiske vilkår stadig dårligere og mere usikre.
Driftsstøtten bør derfor baseres på indbyggertal i det  

 enkelte amt frem for abonnementssalg, således at teateret kan være sikret en  

 kontinuerlig driftsstøtte.
Abonnementsstøtten skal bevares og fortsat baseres  

 på publikumstal.
2. Offentlige tilskud og egenindtjening Som nævnt har Det Danske Teater i 40 år sikret et  

 kvalitetspræget og alsidigt teaterudbud i provinsen uden for  

 hovedstadsområdet  

 og landsdelsscenebyerne som det eneste teater på området, der er underlagt  

 kunstneriske krav.
De kunstneriske og kvalitetsmæssige krav teateret er  

 underlagt, er de samme krav, som gælder for landsdelsscenerne.
Alligevel er  

 Det  

 Danske Teater underlagt væsentligt ringere tilskudsvilkår end  

 landsdelsscenerne.
Aalborg Teater er den mindste og billigste af  

 landsdelsscenerne og har nogenlunde samme aktivitet som Det Danske Teater,  

 hvorfor det anvendes i nedenstående sammenligning.
 Tabel 1. Det Danske Teater og Aalborg Teater,  

 tilskudsvilkår.
Sæson 2001-02 Statsstøtte  

  

 (mio. kr.) Øvrig offentlig  

 finansiering (mio. kr.) Antal  

 forestillinger Statsstøtte pr.  

 forestilling  

  

 (kr.) Antal  

 publikummere Statsstøtte pr.  

 publikummer  

  

 (kr.) Aalborg Teater 17,0 18,7 390 44.000 86.000 198 Det Danske Teater 9,3 10,6 439 21.000 156.000 60 Ydermere er kravene med hensyn til egenindtjening på Det  

 Danske Teater højere end på de øvrige institutioner.
Hvor de større danske  

 institutionsteatre  

 som landsdelsscenerne har en egenindtjening på ca. 27 pct., har Det Danske  

 Teater den højeste egenindtjening overhovedet på 54 pct.
I sammenligningen  

 skal  

 desuden tilføjes Det Danske Teaters meget høje turnéomkostninger.
I  

 indeværende  

 sæson forventes turnéomkostningerne at blive på ca. 7,4 mio. kr., hvilket  

 stort  

 set udgør hele statstilskuddet.
De økonomiske vilkår, som Det Danske Teater fungerer under,  

 og de perspektiver, der er for teateret, vil gradvis indskrænke udbuddet af  

 kunstnerisk teatre til provinsen og resultere i en yderligere skævvridning af  

 teaterlivet mellem provinsen og landsdelsscenebyerne og København.
Derfor  

 foreslås det, at Det Danske Teater bringes på linje med landsdelsscenerne,  

 hvormed de offentlige tilskud forhøjes og kravene med hensyn til  

 egenindtjening  

 sættes ned.
Nærværende forslag forventes at koste ca. 7,5 mio. kr.,  

 idet det offentlige tilskud forhøjes med 50,00 kr. pr. tilskuer ved et  

 tilskuerantal på ca. 150.000 pr. år.
Finansieringen af forslaget fremgår af  

 Socialdemokraternes  

 forslag til finanslov for 2004, hvor der er afsat øgede bevillinger med  

 hensyn  

 til teatrene på i alt 42 mio. kr.
Skriftlig fremsættelse Jytte Andersen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om Det Danske Teater.
(Beslutningsforslag nr.
B 182).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
