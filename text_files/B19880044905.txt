 I medfør af § 7 A, stk. 5, i ligningsloven, jf. lovbekendtgørelse nr. 829  

 af 19. november 1987, som ændret ved lov nr. 835, 837 og 839 af 18. december  

 1987, lov nr. 36 af 29. januar 1988, lov nr. 132 af 12. marts 1988 og lov nr.  

 360, 363, 364 og 371 af 1. juli 1988 bestemmes følgende:
 § 1.  Statsskattedirektoratet bemyndiges til at  

 godkende medarbejderaktieordninger efter ligningslovens § 7 A, stk. 1 og 2.
§ 2.  Godkendelse af en ordning er betinget af, at  

 adgangen til at erhverve aktier m.v. på samme vilkår står åben for alle  

 medarbejdere, der på erhvervelsestidspunktet er ansat i uopsagt stilling i  

 selskabet, eventuelt i dettes datter- og datterdatterselskaber.
Undtagelse  

 herfra kan gøres for medarbejdere, som er ansat på erhvervelsestidspunktet,  

 men som på grund af alder er opsagt til pensionering.
Begrænsninger, der er  

 fastsat efter almene kriterier, kan dog anerkendes.
Stk. 2.  Retten til at tegne eller få udloddet aktier  

 m.v. kan afgrænses forskelligt for bestemte grupper af ansatte.
Selskabets  

 bestyrelsesmedlemmer kan kun omfattes af en medarbejderaktieordning, hvis de  

 er medarbejdere i selskabet.
Stk. 3.  Retten skal stå i rimeligt forhold til den  

 enkelte medarbejders aflønning i selskabet.
Den enkelte medarbejders  

 tegningsadgang skal begrænses til et fastsat maksimumbeløb.
 Stk. 4.  Ordningen skal indeholde regler om reduktion  

 ved overtegning, og om hvorledes der skal forholdes med et restbeløb, såfremt  

 medarbejderne ikke fuldt ud tegner den aktiepost, der efter ligningslovens §  

 7 A, stk. 1, stilles til deres disposition.
 Stk. 5.  Medarbejderaktier m.v. skal have samme  

 rettigheder som selskabets øvrige aktier m.v. af samme klasse.
Stk. 6.  Statsskattedirektoratet kan fravige den i  

 ligningslovens § 7 A, stk. 7, 2. pkt., nævnte betingelse for selskaber, der  

 står i koncernforbindelse med en fond, jf. aktieselskabslovens § 2, stk. 1 og  

 2, når fonden anvender hele sit overskud til erhvervsaktive investeringer  

 eller alment velgørende formål.
Det er endvidere en betingelse, at  

 medarbejderaktiernes stemmeværdi svarer til højeste stemmeværdi på de af  

 selskabets aktier, der er i omsætning.
§ 3.  Godkendelse efter ligningslovens § 7 A, stk. 1  

 og 2, gives for et år ad gangen.
Godkendelser kan dog gives med virkning for  

 medarbejdernes aktieerhvervelse i det år, aktieemissionen eller udlodningen  

 er besluttet eller tilbud om køb er fremsat, og det derpå følgende  

 regnskabsår.
 § 4.  Godkendelse af en medarbejderaktieordning er  

 betinget af, at selskabet med hensyn til hver af de medarbejdere, der har  

 benyttet sig af adgangen til at tegne medarbejderaktier, samtidig med  

 indgivelsen af oplysninger om udbetalt løn m.v. meddeler nærmere underretning  

 om:
 § 5.  Statsskattedirektoratets afgørelser kan  

 indbringes for skatteministeren.
 § 6.  I bekendtgørelse nr. 524 af 11. oktober 1984 om  

 henlæggelse af visse beføjelser til Statsskattedirektoratet,  

 amtsskatteinspektoraterne, sømandsskattekontoret og de kommunale  

 skattemyndigheder § 1, nr. 3, ophæves: »§ 7 A«.
 § 7.  Bekendtgørelsen træder i kraft dagen efter  

 offentliggørelsen i Lovtidende.
