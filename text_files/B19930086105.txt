 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som landbruger inden  

 for et af følgende specialer:
 Stk. 2.  Eleven vælger speciale ved indgåelse af  

 uddannelsesaftale med en virksomhed, der er godkendt til specialet.
 Stk. 3.  Elevens praktikuddannelse i henhold til  

 uddannelsesaftalen skal sammen med elevens eventuelle forudgående  

 praktikuddannelse mindst omfatte:
 § 2.  Det faglige udvalg for uddannelsen er Det  

 faglige Fællesudvalg for Landbrug.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisningsministeriet i  

 øvrigt fastsætter i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 3 år og 8 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på 20  

 uger.
Elever, der er fyldt 18 år, kan indlede uddannelsen med 2. skoleperiode  

 uden afkortning af den samlede uddannelsestid.
 Stk. 3.  For elever, der indleder uddannelsen i en  

 praktikvirksomhed, træder praktikuddannelse i stedet for 1. skoleperiode.
 Stk. 4.  Den skole, der indkalder eleven til 5.  

 skoleperiode, kan bestemme, at 4. og 5. skoleperiode gennemføres uden  

 mellemliggende praktik, jf. § 5. Skal eleven skifte skole efter 4.  

 skoleperiode, træffes afgørelsen efter nærmere aftale mellem skolerne.
§ 5.  Skoleundervisningen varer 70 uger inklusive 1.  

 skoleperiode.
Skoleundervisning veksler med praktikuddannelse som vist i  

 figuren og som anført nedenfor:
--------------------------------------------------------------------- Fritagelse for dele af uddannelsen § 6.  Elever, der har gennemført 2. skoleperiode i  

 skovbrugsuddannelsen, er fritaget for 2. skoleperiode i landbrugsuddannelsen.  

 Elever, der har afsluttet uddannelsen til skovbruger, er fritaget for 1. og  

 2. skoleperiode i landbrugsuddannelsen samt for 12 måneders  

 praktikuddannelse.
Stk. 2.  Elever, der har gennemført Modul I i  

 uddannelsen til faglært landmand i henhold til lov om landbrugsuddannelser,  

 er fritaget for 1. og 2. skoleperiode i landbrugsuddannelsen samt for 6  

 måneders praktikuddannelse.
Elever, der har afsluttet uddannelsen til faglært  

 landmand, er fritaget for 1.-3. skoleperiode samt for 1 års praktikuddannelse  

 inden for specialerne dyreassistent, fiskeassistent og jordbrugsmaskinfører.
 Stk. 3.  Elever, der har bestået færdselslovens  

 køreprøve til bil, kan fritages for prøven til traktorkørekort.
 Stk. 4.  En elev kan i øvrigt fritages for dele af  

 uddannelsen efter hovedbekendtgørelsen.
 Stk. 5.  Praktik i udlandet kan godkendes som en del af  

 uddannelsen i henhold til retningslinier opstillet af det faglige udvalg.
Uddannelsens mål og indhold § 7.  Den uddannede inden for landbrugsuddannelsen kan  

 selvstændigt varetage et arbejdsområde på erhvervsuddannelsesniveau og udføre  

 alle de arbejdsprocesser, der normalt forekommer inden for den branche, som  

 specialet retter sig imod, på en fagteknisk og sikkerhedsmæssig korrekt måde  

 under iagttagelse af gældende miljø- og sikkerhedsbestemmelser.
Stk. 2.  Den uddannede med specialet  

jordbrugsassistent kan selvstændigt varetage pasning af en  

 produktionsgren i en landbrugsvirksomhed med enten animalsk eller  

 planteproduktion eller begge dele.
Jordbrugsassistenten har kendskab til  

 bygningers miljømæssige og tekniske indretning og til landbrugsvirksomheders  

 regnskab og økonomi.
Stk. 3.  Den uddannede med specialet  

dyreassistent kan efter valget af specialefag passe og pleje de dyr,  

 der er i virksomheder med forsøgs- og laboratoriedyr, i dyreparker,  

 zoologiske haver eller hestestutterier.
Dyreassistenten har kendskab til dyrs  

 reproduktion og fodring og udarbejdelse af foderplaner, samt til de vigtigste  

 krav til bygningers miljømæssige indretning, herunder klimastyring,  

 staldteknik og bygningsvedligeholdelse, og til virksomheders regnskab.
Stk. 4.  Den uddannede med specialet  

jordbrugsmaskinfører kan på forsvarlig måde betjene og vedligeholde  

 normalt forekommende maskiner og redskaber i en større landbrugsvirksomhed  

 eller på en maskinstation.
Jordbrugsmaskinføreren har kendskab til  

 planteproduktion, herunder jordbehandling, gødskning, plantebeskyttelse og  

 høst, samt til de miljømæssige påvirkninger af natur og dyr og til regnskab,  

 økonomi og kundebetjening.
 Stk. 5.  Den uddannede med specialet  

fiskeassistent kan varetage daglig pasning af havbrug, dambrug eller  

 recirkulerede produktionsanlæg på en miljømæssigt forsvarlig måde.  

 Fiskeassistenten har kendskab til fiskenes ernæringsbehov, krav til  

 vandkvalitet og til brug og vedligeholdelse af tekniske installationer i  

 forbindelse med fiskeproduktion samt til regnskab og økonomi.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de funktioner, uddannelsen tager sigte på.
Undervisningen skal  

 samtidig give forudsætninger for, at den uddannede ved efter- og  

 videreuddannelse kan udbygge sine kvalifikationer.
Undervisningen skal  

 endvidere bidrage til elevens personlige udvikling og forståelse af samfundet  

 og dets udvikling.
 § 9.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
--------------------------------------------------------------------- --------------------------------------------------------------------- Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Skolen fastsætter inden for rammerne i §§ 10 og  

 12 i overensstemmelse med hovedbekendtgørelsen det nærmere indhold af  

 undervisningen.
Skolen skal tilrettelægge undervisningen i 3. - 5.  

 skoleperiode på en sådan måde, at eleven kan afslutte skoleundervisningen i  

 overensstemmelse med sit valg af specialefag enten ved den pågældende skole  

 eller ved en anden skole efter nærmere aftale mellem skolerne og så vidt  

 muligt i overensstemmelse med elevens skolevalg.
 § 10.  Undervisningen i områdefag i 2. - 5.  

 skoleperiode har følgende mål og øvrige rammer for indhold, idet der ved  

 tilrettelæggelse af undervisningen i 3. - 5. skoleperiode skal tages  

 udgangspunkt i elevens praktikuddannelse og specialevalg:
Eleven skal bestå færdselslovens køreprøve til traktor.
Undervisningen  

 omfatter kørefærdighed, kendskab til køretøjet og dets behandling samt til  

 færdselsreglerne.
Undervisningen omfatter landbrugsuddannelsens dyregrupper såsom  

 landbrugets produktionsdyr, pelsdyr, heste, zoo-dyr, forsøgsdyr og fisk.  

 Undervisningen omfatter både praktisk og teoretisk arbejde.
Samtlige emner  

 skal indgå i undervisningen i 2. skoleperiode.
Undervisningen omfatter navngivning og identifikation af de mest  

 almindelige kulturplanter, træer, buske og ukrudtsplanter, samt  

 kulturplanternes vækstforløb og dyrkning.
Undervisningen omfatter både  

 praktisk og teoretisk arbejde.
Samtlige emner skal indgå i undervisningen i  

 2. skoleperiode.
Undervisningen omfatter fagteknisk og sikkerhedsmæssig korrekt betjening  

 og vedligeholdelse af traktorer, maskiner og markredskaber samt værktøj i en  

 alsidig landbrugs- og skovbrugsvirksomhed.
Undervisningen omfatter både  

 praktisk og teoretisk arbejde.
Samtlige emner skal indgå i undervisningen i  

 2. skoleperiode.
Undervisningen omfatter kemikalier og bekæmpelsesmidler og deres  

 påvirkning af miljøet.
I 3. skoleperiode omfatter undervisningen både  

 praktisk og teoretisk arbejde.
 Undervisningen omfatter virksomhedens regnskaber og økonomiske forhold.
 § 11.  Elever med specialet jordbrugsassistent  

 skal vælge et af specialefagene kvæg 1, maskiner 1, pelsdyr, planter,  

 specialafgrøder eller svin 1 samt plantebeskyttelse (sprøjtecertifikat) og et  

 yderligere specialefag.
 Stk. 2.  Elever med specialet dyreassistent skal  

 vælge et af specialefagene forsøgsdyr, heste eller zoo-dyr samt enten  

 plantebeskyttelse (sprøjtecertifikat) eller smitteforebyggelse og  

 medicinanvendelse og et yderligere specialefag.
 Stk. 3.  Elever med specialet  

jordbrugsmaskinfører skal vælge specialefagene maskiner 1, maskiner 2  

 samt plantebeskyttelse (sprøjtecertifikat).
 Stk. 4.  Elever med specialet fiskeassistent skal  

 vælge specialefaget akvakulturer samt enten plantebeskyttelse  

 (sprøjtecertifikat) eller smitteforebyggelse og medicinanvendelse og et  

 yderligere specialefag.
 § 12.  Undervisningen i specialefag har følgende mål  

 og øvrige rammer for indholdet:
Eleven skal bestå Miljøministeriets sprøjtecertifikat, delprøve 1-4, jf.  

 bekendtgørelse om undervisning for erhvervsmæssige brugere af  

 bekæmpelsesmidler mv., jf.
Miljøministeriets vejledning for erhvervelse af  

 sprøjtecertifikat.
Undervisningen bygger videre på undervisningen i  

 områdefaget plantebeskyttelse, så den svarer til sprøjtecertifikatsniveau og  

 omfatter endvidere i 3. skoleperiode praktisk og teoretisk arbejde inden for  

 emnerne sprøjtekendskab og alment plantekendskab.
Undervisningen omfatter smitteforebyggelse og medicinanvendelse i  

 dyrehold.
I 3. skoleperiode omfatter undervisningen både praktisk og  

 teoretisk arbejde.
Undervisningen omfatter de forskellige akvakulturer, daglig pasning af  

 dambrugs- og havbrugsdrift og drift af recirkulerede anlæg samt observation  

 for fiskesygdomme.
Undervisningen omfatter både praktisk og teoretisk  

 arbejde.
Undervisningen omfatter den biologiske viden, der har betydning for  

 pasning af en forsøgsdyrsbesætning, samt fornyelsesprocessen vedrørende  

 denne.
Undervisningen omfatter både praktisk og teoretisk arbejde.
 Undervisningen omfatter den biologiske viden, der har betydning for  

 pasning af en hestebesætning, samt fornyelsesprocessen vedrørende denne.  

 Undervisningen omfatter både praktisk og teoretisk arbejde.
 Undervisningen omfatter den biologiske viden, der har betydning for  

 pasning af en kvægbesætning, samt fornyelsesprocessen vedrørende denne.  

 Undervisningen omfatter både praktisk og teoretisk arbejde.
Eleven skal indgående kunne gøre rede for den biologiske viden, der har  

 betydning for pasning af kvæg, og selvstændigt kunne passe en kvægbesætning  

 samt deltage i fornyelsesprocessen vedrørende denne.
Undervisningen  

 indeholder de samme emner som kvæg 1, og kan kun gennemføres som fortsættelse  

 af kvæg 1.
Undervisningen omfatter betjening og vedligeholdelse af almindeligt  

 forekommende maskiner og værktøj i en specialiseret landbrugsvirksomhed eller  

 maskinstation.
Undervisningen omfatter både praktisk og teoretisk arbejde.
Undervisningen omfatter værktøj og maskiner i en specialiseret  

 landbrugsvirksomhed eller maskinstation.
Undervisningen omfatter både  

 indgående praktisk og teoretisk arbejde.
Undervisningen indeholder de samme  

 emner som maskiner 1, og kan kun gennemføres som fortsættelse af maskiner 1.
 Undervisningen omfatter den biologiske viden, der har betydning for  

 pasning af en pelsdyrbesætning, samt fornyelsesprocessen vedrørende denne.  

 Undervisningen omfatter både praktisk og teoretisk arbejde.
Undervisningen omfatter planlægning og gennemførelse af planteproduktion  

 efter instruktion i en specialiseret landbrugsvirksomhed.
Undervisningen  

 omfatter både praktisk og teoretisk arbejde.
 Undervisningen omfatter dyrkningsbetingelser, maskinanvendelse,  

 kulturforløb, sortering, opbevaring og afsætning for de mest almindelige  

 specialafgrøder (grønsager). Undervisningen omfatter både praktisk og  

 teoretisk arbejde.
 Undervisningen omfatter den biologiske viden, der har betydning for  

 pasning af en svinebesætning, samt fornyelsesprocessen vedrørende denne.  

 Undervisningen omfatter både praktisk og teoretisk arbejde.
Eleven skal indgående kunne gøre rede for den biologiske viden, der har  

 betydning for pasning af svin, og selvstændigt kunne passe en svinebesætning  

 samt kunne deltage i fornyelsesprocessen vedrørende denne.
Undervisningen  

 indeholder de samme emner som svin 1 og kan kun gennemføres som fortsættelse  

 af indholdet fra svin 1.
 Undervisningen omfatter den biologiske viden, der har betydning for  

 pasning af repræsentative zoo-dyr, og fornyelsesprocessen vedrørende disse.  

 Undervisningen omfatter både praktisk og teoretisk arbejde.
Undervisningen omfatter det idegrundlag, der kendetegner økologisk  

 jordbrugsproduktion, og de metoder og systemer, der er specielle for  

 økologisk drevne jordbrug.
Undervisningen omfatter både praktisk og teoretisk  

 arbejde.
Praktikuddannelsen § 13.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål.
 § 14.  Eleven skal i praktikuddannelsen udføre normalt  

 forekommende arbejdsopgaver inden for landbrugsområdet.
 Stk. 2.  Praktiktiden afvikles i virksomheder godkendt  

 af det faglige udvalg.
Stk. 3.  Praktikuddannelsen og skoleundervisningen skal  

 tilrettelægges således, at eleven opnår færdigheder i de arbejdsfunktioner,  

 der er relevante i forhold til skoleundervisningen.
Skoleundervisning og  

 praktikuddannelse understøtter og supplerer hinanden på en hensigtsmæssig  

 måde og udgør et sammenhængende forløb.
Stk. 4.  For at give eleven en alsidig uddannelse skal  

 praktiktiden deles mellem to eller flere praktikvirksomheder.
Såfremt der  

 ikke på forhånd er indgået en kombinationsaftale, skal praktikvirksomheden  

 bistå eleven med at fremskaffe en ny praktikplads.
Kan en ny praktikplads  

 ikke fremskaffes, påhviler det praktikvirksomheden at fortsætte  

 uddannelsesforholdet, til en ny praktikplads er fremskaffet, eller  

 uddannelsen er afsluttet.
 § 15.  Efter det faglige udvalgs bestemmelse kan det  

 lokale uddannelsesudvalg fastsætte vejledende retningslinjer om  

 praktikuddannelsens gennemførelse for skolens elever, jf.  

 hovedbekendtgørelsen.
§ 16.  Når praktiktiden i en virksomhed er afsluttet  

 eller afbrydes af et skoleophold, udsteder praktikvirksomheden en  

 praktikerklæring i overensstemmelse med hovedbekendtgørelsen.
I erklæringen  

 anføres, om eleven har gennemført praktiktiden i overensstemmelse med  

 praktikreglerne, samt om eleven har særlige behov med hensyn til  

 skoleundervisning.
Stk. 2.  Det faglige udvalg udfærdiger i  

 overensstemmelse med hovedbekendtgørelsen blanketter til brug for udstedelse  

 af praktikerklæringer.
Skolen udleverer blanketterne til  

 praktikvirksomhederne.
 Bedømmelse og uddannelsesbeviser mv.
Uddannelsesbevis § 17.  Ved uddannelsens afslutning udsteder det  

 faglige udvalg et uddannelsesbevis til eleven i overensstemmelse med  

 hovedbekendtgørelsen som dokumentation for, at eleven har opnået kompetence  

 inden for uddannelsen med det valgte speciale.
 Stk. 2.  Uddannelsesbeviset udstedes, når skolebevis er  

 udstedt, jf. § 18, og afsluttende praktikerklæring er udstedt, jf. § 16.
 Stk. 3.  Uddannelsesbeviset skal angive uddannelsens  

 betegnelse, jf. § 1, stk. 1.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 18.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udstedes skolebevis først, når skolen ud fra en  

 samlet bedømmelse vurderer, at eleven, eventuelt efter supplerende  

 undervisning, opfylder målene for skoleundervisningen.
 Stk. 5.  Hvis skolebevis ikke kan udstedes, udsteder  

 skolen en skolevejledning, jf. § 21, stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser mv.
§ 19.  Senest ved afslutningen af sidste skoleperiode  

 udsteder skolen eksamensbevis for de grundfag eller valgfag, som er afsluttet  

 med eksamen.
Hvis faget ikke er afsluttet med eksamen, giver skolen ved  

 uddannelsens afslutning eleven bevis for den gennemførte undervisning med  

 angivelse af en karakter, som er udtryk for elevens standpunkt.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 20.  I forbindelse med undervisningens gennemførelse  

 foretager skolen en løbende bedømmelse af eleven i overenstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 konstatere elevens standpunkt samt at vejlede ved konstateret manglende viden  

 og færdighed.
Bedømmelsen skal give udtryk for, om elevens standpunkt er i  

 overensstemmelse med målene for de enkelte fag.
Bedømmelsen baseres på  

 teoretiske opgaveløsninger, på elevens medvirken i og udbytte af forskellige  

 praktiske opgaver og foretages løbende i de grundfag, områdefag og  

 specialefag, der er indeholdt i uddannelsen, bortset fra traktorkørekort og  

 førstehjælp, for derved at give udtryk for en samlet vurdering af eleven.
 Stk. 3.  Bedømmelsen i sidste skoleperiode i uddannelsen  

 skal endvidere bidrage til grundlaget for udstedelse af skolebevis, jf. § 18,  

 stk. 2, nr. 2.
Skolevejledning § 21.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4. Såfremt 4. og 5. skoleperiode gennemføres på samme skole,  

 udstedes skolevejledningen først efter afslutningen af 5. skoleperiode.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om  

 elevens samlede standpunkt, udtrykt ved et gennemsnit af elevens  

 standpunktskarakterer og eventuelle eksamenskarakterer fra skoleperioden, jf.  

 § 18, stk. 2, og § 22, stk. 2.
Stk. 3.  Efter sidste skoleperiode udsteder skolen kun  

 en skolevejledning, hvis skolebevis ikke kan udstedes.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 22.  Ved karaktergivning i grundfag, områdefag og  

 specialefag anvendes 13-skalaen, jf. eksamensbekendtgørelsen.
 Stk. 2.  Til angivelse på skolevejledning og skolebevis  

 af elevens udbytte af den samlede undervisning i grundfag, områdefag og  

 specialefag anvendes følgende karakterskala:
 Særdeles tilfredsstillende, svarende til talværdierne 11 og 13.
 Meget tilfredsstillende, svarende til talværdierne 9 og 10.
 Tilfredsstillende, svarende til talværdierne 7 og 8.
 Jævnt tilfredsstillende, svarende til talværdien 6.
 Ikke tilfredsstillende, svarende til talværdierne 00-5.
 Stk. 3.  For valgfag foretages bedømmelse efter reglerne  

 om disse fag.
Afsluttende bedømmelse § 23.  Skolen afholder eksamen i grundfag, hvor det  

 følger af bestemmelserne herom, jf. dog bekendtgørelse om omfanget af prøver  

 i grundfag i erhvervsuddannelserne samt ændringer i forskellige  

 uddannelsesbekendtgørelser.
 Stk. 2.  Skolen giver standpunktskarakterer i alle  

 grundfag bortset fra førstehjælp.
 Stk. 3.  I områdefag bortset fra traktorkørekort og i  

 specialefag giver skolen ved afslutningen af den skoleperiode, hvor faget  

 afsluttes, en standpunktskarakter i forhold til slutmålene for undervisningen  

 i faget på grundlag af en helhedsvurdering, jf. § 20, stk. 2.
 Stk. 4.  I fagene traktorkørekort og førstehjælp giver  

 skolen karakteren bestået eller ikke bestået.
 Stk. 5.  I hvert grundfag, hvor der afholdes eksamen,  

 beregner skolen et gennemsnit af eksamenskarakterer og standpunktskarakterer.  

 Gennemsnitskarakteren anføres med to decimaler.
Stk. 6.  Skolen beregner elevens udbytte af den samlede  

 undervisning som een gennemsnitskarakter på grundlag af alle karaktererne i  

 grund-, område- og specialefag, bortset fra traktorkørekort og førstehjælp,  

 jf. § 18, stk. 2, nr. 1. Gennemsnitskarakteren anføres med een decimal og  

 afrundes til et helt tal, således at decimaler under 0,5 nedrundes, og  

 decimaler på 0,5 og opefter rundes op til nærmeste hele tal.
Det endelige  

 resultat efter 5-trinsskalalen, jf. § 22, stk. 2, findes ved at bruge  

 talværdien.
Stk. 7.  For valgfag foretages bedømmelsen efter  

 reglerne om disse fag.
Bedømmelsen indgår ikke i beregningen af elevens  

 udbytte af den samlede undervisning.
 Stk. 8.  Skolen giver eleven skriftlig meddelelse om de  

 opnåede karakterer, jf. stk. 2-7.
Ikrafttrædelses- og overgangsbestemmelser § 24.  Bekendtgørelsen træder i kraft den 17. november  

 1993 og har virkning fra den 1. august 1993.
 Stk. 2.  Samtidig ophæves bekendtgørelse af 11. december  

 1990 om landbrugsuddannelsen.
 § 25.  Elever, der har gennemført efg-basisuddannelsen  

 på jordbrugsområdet efter den 1. januar 1988, og som har erhvervet traktor-  

 eller bilkørekort, er fritaget for 2. skoleperiode.
