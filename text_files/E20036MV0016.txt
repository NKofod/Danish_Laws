 Regler om angivelse og betaling findes desuden i lov  

 nr 289 af 28. april 2003 om opkrævning af skatter og afgifter  

 mv. med senere ændringer (OPKL).
P.1 Angivelsesregler Ovennævnte love fastsætter de nærmere regler for angivelse og betaling  

 af moms samt følgerne af, at disse regler ikke  

 overholdes.
P.1.1 Angivelse af moms Registrerede virksomheder skal  efter udløbet af hver momsperiode  

 indsende momsangivelse.
Angivelsen skal indeholde Beløbene angives i hele kroner.
 De registrerede virksomheder kan angive og betale momsen via  

 internettet eller ved hjælp af det indbetalingskort, der udsendes til  

 virksomhederne af de regionale told- og skattemyndigheder.
 Ved at angive og betale via internettet, har virksomhederne adgang til  

 at angive og betale næsten hele døgnet på hverdage, lørdage og søn- og  

 helligdage.
Hvis virksomheden ønsker at benytte internetløsningen, skal den have  

 internetadgang og være tilmeldt ordningen.
Tilmelding kan foretages på  

 internetadressen www.toldskat.dk Virksomheden skal derefter vælge TastSelv  

 under virksomhed.
 Selve betalingen kan også ske elektronisk enten via PBS  

 Leverandørservice, eller via HomeBanking/OfficeBanking.
 Virksomhedens oplysninger sendes krypteret ligesom eventuelle  

 betalinger fra virksomhedens konto i pengeinstitutter kun kan godskrives  

 virksomhedens konto (CVR/SE-nummer) hos ToldSkat.
Virksomheder der er tilmeldt internetangivelse skal være opmærksomme  

 på, at de ikke modtager betalingskort.
I stedet udsendes e-mail med  

 oplysning om fristen for angivelse af momsen.
Der er fastsat en midlertidig godtgørelsesordning betinget af, at  

 angivelse og indbetaling sker elektronisk på vilkår,  der fastsættes  

 af de statslige told- og skattemyndigheder.
Disse retningslinier er  

 fastsat på ToldSkats hjemmeside  

 http://www.toldskat.dk/  under TastSelv.  

 Godtgørelsen ydes maksimalt i en 12 måneders sammenhængende periode regnet  

 fra betalingsfristen for den afregningsperiode, hvor virksomheden første  

 gang opfylder betingelserne for at modtage godtgørelse.
Der ydes kun  

 godtgørelse for afregningsperioder, der udløber senest 14. maj 2005.  

 Godtgørelsen udgør 15 kr. for månedlige angivelser, 25 kr. for  

 kvartalsangivelser og 50 kr. for halvårsangivelser.
Virksomheden kan i  

 stedet vælge en godtgørelse beregnet som 0,1 promille af det indbetalte  

 tilsvar pr. afregningsperiode.
Betingelserne for at opnå godtgørelsen er, at virksomhedens angivelse  

 skal ske elektronisk og virksomheden skal betale rettidigt og elektronisk.  

 Betalingen skal indgå på ToldSkats bankkonto senest dagen efter sidste  

 rettidige betalingsdag.
Godtgørelse opnås ved at udfylde tallene i  

 angivelsen som normalt og aflevere den elektronisk og fratrække beløbet i  

 den elektroniske indbetaling.
 Godtgørelse ydes kun i det omfang, der for en given afregningsperiode  

 angives og indbetales et positivt tilsvar.
 Angivelse af momsen kan også ske ved hjælp af skemaet på bagsiden af  

 det indbetalingskort, der som regel anvendes ved betaling af moms, og som  

 udsendes til virksomhederne af de regionale told- og  

 skattemyndigheder ved udgangen af momsperioden.
Angivelsen skal være underskrevet af den, der tegner virksomheden,  

 eller af en, der har fået fuldmagt af virksomheden.
Fuldmagtsforholdet  

 skal kunne dokumenteres over for ToldSkat ved forevisning af en  

 fuldmagtserklæring eller lignende.
 Virksomheder der ikke har modtaget indbetalingskortet ved udløbet af  

 den momsperiode, som angivelsen knytter sig til, skal selv rette  

 henvendelse til ToldSkat for at få indbetalingskortet.
Virksomheden skal indsende angivelse for hver momsperiode, selv om der  

 ikke skal indbetales moms, enten fordi momstilsvaret er nul, eller fordi  

 købsmomsen overstiger salgsmomsen.
I sidstnævnte tilfælde skal  

 momstilsvaret tydeligt markeres med et minus.
 Hvis der betales på anden måde end ved brug af indbetalingskort, skal  

 angivelsen indsendes direkte til de regionale told- og skattemyndigheder.
 P.1.2 Angivelsesfrister mv.
P.1.2.1 Leverancer over 15 mio. kr.  

 årligt Registrerede virksomheder, hvis samlede momspligtige leverancer  

 (inklusive eksportleverancer mv. af varer og ydelser) overstiger 15 mio.  

 kr. årligt samt delregistrerede virksomheder har kalendermåneden som  

 momsperiode.
Disse virksomheder skal angive momsen senest 25 dage efter  

 momsperiodens udløb.
Fx. skal momsangivelsen for januar måned afgives  

 senest 25. februar.
Angivelse for juni måned skal dog først ske 1 måned og  

 10 dage efter periodens udløb.
 Såfremt den sidste rettidige angivelsesdag er en lørdag, søndag eller  

 helligdag, anses den nærmest følgende hverdag som sidste rettidige  

 angivelses- og betalingsdag.
P.1.2.2 Leverancer over 1 mio. kr., men ikke  

 over 15 mio. kr. årligt For registrerede virksomheder, hvis samlede momspligtige leverancer  

 (inklusive eksportleverancer af varer og ydelser) overstiger 1 mio. kr.,  

 men ikke overstiger 15 mio. kr. årligt, er momsperioden kvartalet.
Disse virksomheder skal afgive momsangivelse senest 1 måned og 10 dage  

 efter momsperiodens udløb.
Fx skal momsangivelsen for januar kvartal  

 afgives senest 10. maj.
Anvendelsen af kvartalet som momsperiode forudsætter, at virksomheden  

 ikke er delregistreret, jf. § 47, stk. 3, 2. punktum.
Hvis virksomheden er  

 delregistreret, anvendes kalendermåneden som momsperiode, jf.  

 P.1.2.1 .
 Såfremt den sidste rettidige angivelsesdag er en lørdag, søndag eller  

 helligdag, anses den nærmest følgende hverdag som sidste rettidige  

 angivelses- og betalingsdag.
P.1.2.3 Leverancer, der ikke overstiger 1 mio.  

 kr. årligt For registrerede virksomheder, hvis samlede momspligtige leverancer  

 (inklusive eksportleverancer mv. af varer og ydelser) ikke overstiger 1  

 mio. kr. årligt, er momsperioden første og andet halvår af  

 kalenderåret.
Disse virksomheder skal afgive momsangivelse senest den 1. dag i den  

 tredje måned efter momsperiodens udløb.
Det betyder, at  

 momsangivelsen for perioden januar-juni skal afgives senest 1. september,  

 og at momsangivelsen for perioden juli-december skal afgives senest 1.  

 marts.
Anvendelsen af halvåret som momsperiode forudsætter, at virksomheden  

 ikke er delregistreret, jf. § 47, stk. 3, 2. punktum.
Hvis virksomheden er  

 delregistreret, anvendes kalendermåneden som momsperiode, jf.  

 P.1.2.1 .
 Såfremt den sidste rettidige angivelsesdag er en lørdag, søndag eller  

 helligdag, anses den nærmest følgende hverdag som sidste rettidige  

 angivelses- og betalingsdag.
 Tilsvarende skal virksomheder med en forventet årlig omsætning, der  

 ikke overstiger 1 mill. kr. i starten anvende kvartalet som momsperiode,  

 uanset disse virksomheder efter § 57, stk. 4, har kalenderhalvåret som  

 momsperiode.
 Der gælder dog den undtagelse, at hvis virksomhedens forventede  

 momspligtige leverancer overstiger 20 mill. kr., registreres virksomheden  

 med kalendermåneden som momsperiode.
Virksomheden skal ved anmeldelsen til registrering oplyse, hvis den  

 forventede omsætning overstiger 20 mill. kr., jf. lovens § 47, stk. 5, 4.  

 pkt.
Tilsidesætter virksomheden denne oplysningspligt, og konstateres det  

 efterfølgende, at virksomhedens omsætning i det første år efter  

 registreringen har oversteget 20 mill. kr., kan virksomheden blive pålagt  

 en bøde.
Det gælder, hvis det fx på grund af virksomhedens forhold burde  

 have stået denne klart ved anmeldelsen til registrering, at den årlige  

 omsætning allerede fra starten ville overstige de 20 mill. kr.
P.1.2.4 Ændring af momsperiode Ændring af en virksomheds momsperiode foretages automatisk af ToldSkat.  

 Ændringen sker på grundlag af virksomhedens momspligtige leverancer  

 (inklusive eksportleverancer mv. af varer og ydelser) i en 12-måneders  

 periode, der omfatter anden halvdel af kalenderåret og første halvår af  

 det følgende kalenderår.
Hvis virksomheden ikke har foretaget rettidig angivelse af momsen,  

 og de regionale told- og skattemyndigheder i stedet har  

 foretaget en foreløbig fastsættelse af virksomhedens momstilsvar  

 efter OPKL § 4, stk. 1, opgøres virkomhedens omsætning i den  

 pågældende periode på grundlag heraf.
Denne omsætning medregnes til  

 virkomhedens omsætning i ovennævnte 12-måneders periode. Ændringen har  

 virkning fra og med 1. januar i året efter udløbet af denne 12-måneders  

 periode. Ændring af momsperiode og angivelsesfrist efter denne bestemmelse  

 kan kun ske én gang om året.
 Virksomhedens momsperiode kan dog kun forlænges, hvis virksomheden for  

 momsperioderne i hele den 12-måneders periode har angivet og indbetalt  

 momsen rettidigt efter loven.
 En virksomhed, der anvender halvåret som momsperiode, kan  

 anmode de regionale told- og skattemyndigheder om at anvende  

 kalendermåneden eller kvartalet som momsperiode, jf. momslovens § 57, stk.  

 7, 2. pkt. samt  

 P.1.2.1  

 eller  

 P.1.2.2 .
Ændring af momsperioden kan kun ske med virkning fra 1. januar eller 1.  

 juli, og anmodning om ændring skal ske senest 1 måned før ændringen ønskes  

 iværksat.
En virksomhed, der efter anmodning får ændret sin momsperiode,  

 kan ikke inden for de følgende 2 år få lov til at ændre momsperioden efter  

 anmodning.
P.1.3 Fremskyndet tilbagebetaling af visse  

 afgifter Der henvises til bekendtgørelse af lov om fremskyndet tilbagebetaling  

 af visse afgifter.
Virksomheder med et særligt stort energiforbrug kan få tilladelse til  

 månedsvis tilbagebetaling.
Tilbagebetalingen vedrører  

 godtgørelsesberettigede afgifter af olie, el, kul, naturgas og bygas samt  

 godtgørelsesberettiget CO2-afgift.
 Virksomheder, der har tilsagn fra Energistyrelsen om tilskud til  

 CO2-afgift, og som har bevilling til fremskyndet tilbagebetaling af  

 energiafgifter og CO2-afgift, kan også opnå fremskyndet (månedsvis)  

 udbetaling af tilskud til CO2-afgift.
Det samlede energiafgiftsbeløb skal mindst udgøre 30.000 kr. om året.  

 Endvidere kan afgift af svovlfattig dieselolie og af gas, der anvendes ved  

 rutekørsel, tilbagebetales fremskyndet.
Det samme gælder afgift af el til  

 drift af eltog.
Opgørelsen foretages for en kalendermåned ad gangen.
Hvis  

 beløbet udgør mindst 5.000 kr., kan virksomheden umiddelbart efter  

 månedens udløb anmode om tilbagebetaling af afgift.
Tilbagebetalingen kan  

 dog omfatte flere måneder under ét, sådan at beløbet overstiger 5.000 kr.  

 Anmodningen kan ikke indsendes inden for den måned, som anmodningen  

 omfatter.
 Den fremskyndede tilbagebetaling sker ved, at virksomheden efter  

 månedens udløb på blanketten: Anmodning - Fremskyndet tilbagebetaling  

 (Blanket nr. 23.001) fremsender en anmodning til de regionale told- og  

 skattemyndigheder om fremskyndet tilbagebetaling af månedens  

 tilfakturerede afgift mv.
Til fremskyndet udbetaling af tilskud til CO2-afgift skal blanketten:  

 Anmodning - tilskud til CO2-afgift (Blanket nr. 24.001) anvendes.
Nogle  

 væksthusgartnere og industrivirksomheder skal dog benytte blanket nr.  

 24.002. Virksomheder, der er optaget i ordningen, må ikke sideløbende helt  

 eller delvis foretage fradrag for disse afgifter i virksomhedens  

 momsangivelse.
Moms af de pågældende energiafgiftsbeløb godtgøres ikke via  

 ordningen, men skal angives som købsmoms i virksomhedens momsangivelse.
Der henvises iøvrigt til punktafgiftsvejledningens afsnit  

 F.7 P.1.4 Foreløbig fastsættelse Modtages momsangivelsen ikke, foretager de regionale told- og  

 skattemyndigheder en foreløbig fastsættelse af virksomhedens tilsvar til  

 et skønsmæssigt beløb.
 De foreløbige fastsættelser udsendes for hver momsperiode efter udløbet  

 af fristen for indsendelse af angivelse.
 Der betales en afgift på 800 kr. for en foreløbig fastsættelse.
P.2 Særlige bestemmelser vedrørende betaling af  

 moms Frister for rettidig betaling af moms fremgår af  

 P.1 .
 P.2.1 Renter mv.
Hvis momsen ikke betales rettidig, skal der betales månedlig rente for  

 hver påbegyndt måned regnet fra forfaldsdagen, jf.
OPKL § 7. Renten  

 varierer og fastsættes ultimo hvert år gældende for det følgende  

 kalanderår efter en fremgangsmåde fastsat i OPKL § 7, stk. 2. Ved TSS  

 Cirkulære 2002-39 af 19. december 2002 er den variable del med virkning  

 fra 1. januar 2003 fastsat til 0,2 pct.
Hertil skal tillægges 0,8 pct.  

 efter OPKL § 7, stk. 1. Renten er herefter i alt 1 pct. pr. påbegyndt  

 måned.
 Er der foretaget en foreløbig fastsættelse af tilsvaret, beregnes  

 renten fra den dag, momsen for den pågældende momsperiode forfaldt til  

 betaling.
 Der skal betales et gebyr på 65 kr. for erindringsskrivelser vedrørende  

 betaling af moms.
Fordringer (herunder skyldig moms mv.) til ToldSkat registreres i Det  

 Centrale Fordringsregister, som Told- og Skattestyrelsen er dataansvarlig  

 for.
De registrerede fordringer har til formål at danne grundlag for  

 modregning og udlæg, og de registrerede oplysninger vil blive slettet i  

 registret, når fordringerne er indfriet.
Oplysningerne i registret stilles  

 til rådighed for andre offentlige myndigheder, såsom kommuner,  

 politimyndigheder m.fl.
P.2.2 Lønindeholdelse Der kan i henhold til opkrævningslovens § 14 foretages  

 lønindeholdelse for momsrestancer hos skyldneren efter reglerne  

 for inddrivelse af personlige skatter i kildeskatteloven (KSL).
Ministeren er bemyndiget til at fastsætte nærmere regler for  

 fremgangsmåden i forbindelse med lønindeholdelse.
Ministeren har ved  

 bekendtgørelse nr. 515 af 16. juni 1994 fastsat retningslinier for  

 fremgangsmåden ved indeholdelse i løn for skyldige afgifts- og rentebeløb,  

 afgiftsforhøjelser samt gebyrer.
I bekendtgørelsen er det bestemt, at  

 reglerne for inddrivelse af personlige skatter i kildeskatteloven  

 ligeledes finder anvendelse på momsområdet.
 Skyldneren har pligt til at give ToldSkat alle nødvendige oplysninger  

 om personlige og økonomiske forhold af betydning for lønindeholdelsen.  

 Skyldneren har efter retsplejelovens § 497 pligt til at oplyse sin  

 arbejdsgivers navn og adresse under en udlægsforretning, som efter  

 omstændighederne kan gennemføres ved fremstilling af skyldneren ved  

 politiets hjælp, jf. inddrivelseslovens § 7 og retsplejelovens § 494.
Lønindeholdelse kan foretages for restancer vedrørende momstilsvar,  

 renter, gebyrer, moms for foreløbige fastsættelser samt bøder, der  

 afgøres administrativt.
Det er en forudsætning for  

 lønindeholdelsen, at skyldneren hæfter personligt for disse krav.
 Det maksimale, der kan forlanges indeholdt, er 20 % af lønudbetalingen,  

 efter at der i denne er sket fradrag af A-skat efter KSL §§ 46 og 49, jf.  

 KSL § 73, stk. 3. I beregningsgrundlaget for den maksimale  

 lønindeholdelse, som kan foretages efter KSL § 73, skal ikke medtages  

 beløb, der efter sin art ikke udbetales, dvs. arbejdsmarkedsbidrag, fri  

 bil og telefon, kost og logi, arbejdsgiverens pensionsindbetalinger  

 omfattet af pensionsbeskatningslovens § 19, ATP-bidrag, samt  

 SP-bidrag.
 Hvis der ikke indeholdes A-skat, fx fordi skyldneren har frikort eller  

 udelukkende optjener B-indkomst, er beregningsgrundlaget bruttolønnen.
 Andre fradrag i lønnen, fx fagforeningskontingenter og lign., kan ikke  

 fragå i beregningsgrundlaget for lønindeholdelsen.
Pålæg om lønindeholdelse til dækning af skyldige momsbeløb  

 mv. træffes af de regionale told- og skattemyndigheder, jf.
OPKL § 5.  

 Afgørelsen om lønindeholdelse indberettes til Det Fælles  

 Lønindeholdelsesregister, der underretter den indeholdelsespligtige  

 (arbejdsgiveren) om afgørelsen og den praktiske fremgangsmåde ved  

 lønindeholdelsen.
 Ved indbetaling til Det Fælles Lønindeholdelsesregister skal den  

 indeholdelsespligtige (arbejdsgiveren) give skriftlig meddelelse om navn,  

 adresse og cpr-nr. på skyldneren samt om størrelsen af det indeholdte  

 beløb.
Indeholdte beløb forfalder til betaling den 1. i den kalendermåned, der  

 følger efter indeholdelsen, og beløbet skal indbetales til Det Fælles  

 Lønindeholdelsesregister senest den 15. i forfaldsmåneden.
Er sidste  

 rettidige indbetalingsdag en lørdag, søndag eller helligdag, forlænges  

 fristen til den nærmest følgende hverdag.
P.3 Lejlighedsvis registrering § 60 Finder den momspligtige virksomhed sted rent lejlighedsvis, f.eks. i  

 form af koncertarrangementer, offentlige baller, markeder, midlertidige  

 udstillinger og lign., kan momsperioden fastsættes til det tidsrum, i  

 hvilken virksomheden drives.
 De regionale told- og skattemyndigheder sender herefter angivelse til  

 den, der skal afregne momsen.
 Angivelsen skal indsendes senest 1 måned og 10 dage efter, at den  

 momspligtige virksomhed er afsluttet.
 Efter modtagelse af angivelsen sender de regionale told- og  

 skattemyndigheder et indbetalingskort til virksomheden.
 De regionale told- og skattemyndigheder kan i øvrigt for sådanne  

 virksomheder, der kun skal drives i kort tid, forkorte fristerne for  

 indsendelse af angivelse og indbetaling af moms.
 ToldSkat kan endvidere fravige kravet om en herboende repræsentant  

 efter lovens § 47, stk. 2 for ikke-etablerede udenlandske virksomheder,  

 når den momspligtige aktivitet er af midlertidig karakter, f.eks. salg på  

 en udstilling her i landet.
P.4 Indførsel § 61 Private og virksomheder, der ikke er momsregistrerede, og som indfører  

 varer til Danmark fra steder uden for EU, skal afregne importmomsen efter  

 toldlovens kap. 4., jf. herunder lovens § 32, stk. 1. Afregningsperioden  

 er kalendermåneden for moms af varer, der i erhvervsmæssigt øjemed  

 indføres af varemodtagere, der er registreret under toldkreditordningen.  

 Momsen af varer, der er fortoldet i afregningsperioden, skal betales til  

 ToldSkat senest den 16. i måneden efter afregningsperioden.
Momsregistrerede virksomheder skal afregne importmomsen over  

 virksomhedens momsangivelse.
Der henvises til afsnit  

 O .
 Der henvises iøvrigt til reglerne om indførsel i afsnit  

 D.10 .
P.5  

 Kreditbegrænsning/sikkerhedsstillelse/nægtelse af registrering Ordningen går ud på, at ToldSkat efter nærmere fastsatte kriterier kan  

 fastsætte sanktioner efter en gradueret skala over for virksomheder, der  

 tilsidesætter pligten til at afregne A-skat, AM-bidrag og moms til  

 det offentlige, eller som er i restance.
Ordningen gælder tillige nye  

 virksomheder, hvor personerne bag virksomheden tidligere har tilsidesat  

 førnævnte pligter.
 Ordningen gælder således i varierende omfang for såvel igangværende  

 virksomheder, dvs. registrerede virksomheder, som virksomheder der  

 anmelder sig til registrering.
P.5.1 Kreditbegrænsning P.5.1.1 Registrerede/igangværende virksomheder §  

 62, stk. 1 Registrerede/igangværende virksomheder kan pålægges kreditbegrænsning  

 og skal i så fald anvende kalendermåneden som momsperiode og indsende  

 angivelse samt indbetale momsen senest 15 dage efter månedens udløb, når  

 betingelserne i OPKL § 11, stk. 1, er opfyldt.
Det vil sige,  

 hvis en af nedenstående betingelser er opfyldt:
P.5.1.1.1 § 62, stk. 2 Kreditbegrænsning har virkning fra den 1. i den måned, der følger efter  

 virksomhedens modtagelse af afgørelsen herom.
Afgiften for en tidligere  

 afgiftsperiode, hvor afgiften endnu ikke er angivet og betalt, skal  

 angives og indbetales samtidig med afgiften for den første  

 kreditbegrænsede afgiftsperiode.
Men hvis afgiften for en tidligere  

 afgiftsperiode efter de almindelige regler skal angives og indbetales på  

 et tidligere tidspunkt, skal afgiften angives og indbetales på dette  

 tidligere tidspunkt.
P.5.1.2 Fritagelse for forkortet momsperiode mv.  

 § 62, stk. 3 De regionale told- og skattemyndigheder kan dispensere fra forkortet  

 momsperiode (kreditbegrænsning) mv.:
Det sidste kan være tilfældet, hvor det er indlysende, at det er udefra  

 kommende omstændigheder, der midlertidigt har umuliggjort rettidig  

 indbetaling.
Som eksempler kan nævnes pludselig opstået alvorlig sygdom  

 eller ulykkestilfælde i et enkeltmandsfirma, tyveri, manglende betaling  

 fra en - i forhold til virksomhedens økonomi - særligt betydende debitor  

 på grund af dennes konkurs, stille eller anmeldte  

betalingsstandsning.
 Dispensationsadgangen vil også kunne finde anvendelse, hvor  

 virksomheden er under anmeldt betalingsstandsning og dermed beskikket  

 tilsyn, eller der er åbnet forhandling om tvangsakkord, eller virksomheden  

 er under konkurs.
P.5.1.3 Nye virksomheder § 62, stk. 4 Virksomheder, der anmelder sig til registrering for moms, kan pålægges  

 forkortet momsperiode mv., når nedennævnte kriterier er opfyldt, jf.  

 OPKL § 11, stk. 2.
P.5.1.3.1 Objektive kriterier De objektive kriterier for at pålægge en ny virksomhed forkortet  

 afregningsperiode er, at der i den til registrering  

 anmeldte virksomhed skal være en fysisk eller juridisk  

 person, som er eller inden for de seneste 5 år har været der er gået konkurs eller er blevet konstateret insolvent, hvorved  

 told- og skattemyndighederne har et ikke fuldt sikret tilgodehavende,  

 eller staten er blevet påført et samlet tab på mere end 50.000 kr.  

 vedrørende skatter og afgifter, der opkræves efter OPKL.
Denne fysiske eller juridiske person skal  

 i den nye virksomhed være Efter aktieselskabslovens § 115, stk. 1, 2. pkt., betragtes en person  

 som værende knyttet til ejeren, når der foreligger ægteskab, slægtskab i  

 op- eller nedstigende linje, eller når personen på anden måde står ejeren  

 særligt nær, f.eks. som samlevende eller registreret partner.
Når virksomheden er et selskab mv., anses som ejer også en person, der  

 besidder sådanne kapitalandele i virksomheden (selskabet), som henregnes  

 til hovedaktionæraktier efter aktieavancebeskatningslovens § 11, stk.  

 2-4. Herved forstås navnlig en person, der  

 ejer eller på et tidspunkt inden for de seneste 5 år - regnet fra  

 anmeldelsestidspunktet - har ejet 25% eller mere af aktiekapitalen, eller  

 som råder eller i den nævnte periode har rådet over mere end 50% af  

 stemmeværdien.
Heri medregnes bl.a. aktier, der tilhører den pågældendes  

 nærmeste familie.
 Som ejer anses tillige selskaber mv., der er koncernforbundne med  

 virksomheden, jf. kursgevinstlovens § 4, stk. 2.
 Endelig  

 anses som ejer en fysisk eller juridisk person, der over virksomheden  

 udøver kontrol som defineret i ligningslovens § 2, stk. 2.
P.5.1.3.2 Skønsmæssige kriterier Forkortet momsperiode mv. skal dog kun anvendes, når der efter et  

 konkret skøn vurderes at være et behov  

 herfor for at sikre rettidig indbetaling.
Der  

 bør normalt ikke stilles krav om forkortet momsperiode mv., når tidligere  

 forsømmeligheder skyldes undskyldelige udefra kommende omstændigheder, og  

 den nye virksomhed i øvrigt har et fornuftigt kapitalgrundlag  

 mv.
P.5.1.4 Sikkerhedsstillelse (frivillig) § 62,  

 stk. 5 Når de regionale told- og skattemyndigheder pålægger virksomheden at  

 anvende forkortet momsperiode mv., kan den i stedet for vælge at  

 stille sikkerhed for et beløb, der svarer til virksomhedens restancer  

 vedrørende A-skat, AM-bidrag og moms  

mv.  

med tillæg af det  

 forventede gennemsnitlige tilsvar  

 for en 3-måneders periode.
 Sikkerheden skal stilles for en 12-måneders periode, i hvilken der ikke  

 må opstå nye restancer vedrørende moms og andre  

 registreringsforhold.
 Sikkerhedsstillelse kan alene ske i form af børsnoterede obligationer,  

 bankgaranti, kontante indskud eller anden betryggende sikkerhed efter  

 ToldSkats nærmere vurdering.
 Opstår der efter frivillig sikkerhedsstillelse nye restancer, overføres  

 virksomheden til forkortet momsperiode mv.
P.5.1.5 Tilbagevenden til sædvanlig momsperiode  

 mv. § 62, stk. 6 Virksomheden skal føres tilbage til sædvanlig momsperiode, herunder  

 sædvanlig angivelses- og indbetalingsfrist, når:
P.5.1.6 Gebyr § 62, stk. 8 Der  

 skal betales et gebyr på 65 kr. for hver angivelse, der udskrives til  

 virksomheder, der er på forkortet afregning af  

 moms.
P.5.2 Sikkerhedsstillelse (tvungen) ToldSkat kan stille krav om sikkerhed både over for igangværende  

 virksomheder og over for virksomheder, der anmelder sig til  

 registrering.
P.5.2.1 Ordningen Sikkerhed skal stilles senest 8 dage efter, at virksomheden har  

 modtaget et anbefalet brev herom.
Fristen kan dog forlænges efter  

 anmodning herom,  

jf.
OPKL § 11, stk. 6  

. En anmodning kan  

 imødekommes, såfremt virksomheden  

 kan godtgøre, at den krævede sikkerhed kan stilles inden for rimelig  

 tid.
 Sikkerhed skal stilles for et beløb, der  

 svarer til virksomhedens restancer vedrørende skatter og afgifter, der  

 opkræves efter opkrævningsloven, med tillæg af det forventede  

 gennemsnitlige tilsvar for en 3-måneders periode, jf. nærmere OPKL §  

 11, stk. 5.
 ToldSkat fastsætter det forventede gennemsnitlige tilsvar, se i øvrigt  

 P.5.2.2 .
 Sikkerheden skal stilles for en 12-måneders periode, i hvilken der ikke  

 må opstå nye restancer vedrørende moms og andre registreringsforhold.
 En stillet sikkerhed frigives, når der i den  

 seneste 12-måneders periode er sket rettidig indbetaling af de skatter og  

 afgifter mv., der opkræves efter opkrævningsloven, og virksomheden ikke på  

 dette tidspunkt er i restance med disse skatter og afgifter  

 mv. eller vedrørende andre registreringsforhold.
 Sikkerhedsstillelse kan alene ske i form af børsnoterede obligationer,  

 bankgaranti, kontante indskud eller anden betryggende sikkerhed efter  

 ToldSkats nærmere vurdering.
 Sikkerhedsstillelse vil kun blive pålagt, når der er grund til at  

 antage, at den fortsatte tilsidesættelse af kravet om forkortet  

 momsperiode mv. indebærer en risiko for tab for staten.
 Stiller virksomheden den krævede sikkerhed, ophæves pålæg om forkortet  

 momsperiode mv.
P.5.2.2 Nye virksomheder, OPKL § 11, stk.  

 2 For virksomheder, der anmelder sig til registrering, vil  

 sikkerhedsstillelse kunne kræves i de situationer, hvor de personer, der  

 står bag virksomheden (jf.  

 P.5.1.3.1  objektive kriterier), som  

ejer, direktions-  

 eller bestyrelsesmedlem  

har eller har haft  

 væsentlig indflydelse på en anden virksomhed,  

 der er gået konkurs eller er blevet  

konstateret  

insolvent, hvorved  

 ToldSkat har et ikke fuldt sikret  

 tilgodehavende, eller hvor staten er blevet påført et tab på mere end  

 50.000 kr. vedrørende A-skat, AM-bidrag, moms, afgifter o.l. samt eventuel  

 selskabsskat.
 Der kan dog kun kræves sikkerhed, når der efter et konkret skøn  

 vurderes at være nærliggende risiko for, at krav om forkortet momsperiode  

 mv. ikke er tilstrækkelig til at sikre, at tilsvar af A-skat, AM-bidrag,  

 moms, afgifter o.l. samt eventuel selskabsskat indbetales rettidigt.
Der vil endvidere kun blive stillet krav om sikkerhed, når det må  

 antages, at staten i modsat fald vil blive påført et tab som følge af  

 driften af den nye virksomhed.
Bestemmelsen tager således først og  

 fremmest sigte på de særlige tilfælde, hvor de personer, der reelt står  

 bag virksomheden, er kendt for tidligere groft at have misbrugt pligten  

 til at betale momstilsvar mv., hvorved det offentlige er blevet  

 påført et tab.
Bestemmelsens primære formål er således at hindre  

 konkursryttere og lignende i gang på gang at lukke og starte ny virksomhed  

 op, uden at staten forinden sikres mod tab.
Anvendelsen af bestemmelsen  

 afhænger således af en konkret vurdering af sagens omstændigheder.
 Krav om sikkerhedsstillelse vil fx kunne udelades i følgende  

 eksempel:
En advokat anmelder et selskab til registrering.
Han indtræder selv som  

 bestyrelsesformand.
Ifølge den materielle registreringskontrol figurerer  

 advokaten i et tidligere selskab også som bestyrelsesformand.
Det  

 tidligere selskab er gået konkurs.
Ved en nærmere undersøgelse viser det  

 sig imidlertid, at advokaten er indtrådt i det tidligere selskab  

 udelukkende med det formål at søge selskabet reddet, hvilket desværre er  

 mislykket.
Advokaten er udtrådt som formand for det gamle selskab, men vil  

 være registreret i Erhvervs- og Selskabsstyrelsens register som afgået  

 formand.
I eksemplet har advokaten som udgangspunkt ikke haft væsentlig  

 indflydelse på, at selskabet alligevel er gået konkurs, idet hans  

 indtræden som bestyrelsesformand er sket på et sent tidspunkt for at redde  

 virksomheden.
Dette må siges at være en del af hans professionelle  

 arbejde.
Når virksomheden pålægges at stille sikkerhed, kan virksomheden ikke  

 registreres, før dette pålæg er opfyldt.
Pålægget om sikkerhedsstillelse  

 skal meddeles virksomheden ved anbefalet brev senest 14 hverdage efter, at  

 virksomheden anmeldes til registrering,  

jf.
OPKL § 11, stk.  

 7  

.
P.5.2.3. Selskaber med beskeden  

 kapital I forbindelse med registrering af visse selskaber og foreninger o.l.  

 med begrænset hæftelse gælder herudover OPKL §  

 11a, hvorefter der skal stilles krav om sikkerhed for selskabets  

 tilsvar af A-skat, AM-bidrag, selskabsskat, moms og lønsumsafgift,  

 medmindre selskabets nettoformue på registreringstidspunktet udgør mindst  

 125.000 kr.
Formuen opgøres efter principperne i selskabsskattelovens §  

 14, stk. 2-7.
 Sikkerheden skal stilles for et beløb svarende til forskellen mellem  

 125.000 kr. og selskabets formue  

med fradrag af 15.000  

 kr.  

 Der skal dog ikke  

 stilles krav om sikkerhed efter denne regel, såfremt der samtidigt stilles  

 krav om sikkerhed i henhold til OPKL § 11, stk. 2.
Den formue, som er behandlet i OPKL § 11 a, skal dokumenteres ved en  

 erklæring fra en registreret eller statsautoriseret revisor, medmindre  

 virksomhedens formue opgjort efter reglerne i selskabsskattelovens § 14,  

 stk. 2-7, åbenlyst udgør  

mindst  

125.000 kr. på  

 registreringstidspunktet.
Af erklæringen skal det  

 fremgå, hvilke aktiver formuen består af.
Hvis formuen er opgjort til  

 under 125.000 kr., skal aktiver og passiver specificeres med angivelse af  

 beløb.
Kravet om sikkerhedsstillelse ophører, når virksomheden har en  

 formue på mindst 125.000 kr., og virksomheden i de seneste 18 måneder har  

 indbetalt moms, A-skat, AM-bidrag og lønsumsafgift  

rettidigt, og virksomheden ikke er i restance hermed eller  

 vedrørende andre registreringsforhold.
 Sikkerhedsstillelsen  

 kan dog frigives på et tidligere tidspunkt,  

 hvis virksomheden på frigivelsestidspunktet kan dokumentere at have en  

 formue på mindst 125.000 kr. og indtil da rettidigt har indbetalt moms,  

 A-skat, AM-bidrag og lønsumsafgift og ikke er i restance hermed eller  

 vedrørende andre registreringsforhold.
 Der er ikke adgang til at undlade at kræve sikkerhedsstillelse, hvis  

 betingelserne for at anvende bestemmelsen i øvrigt er til  

 stede.
P.5.3 Nægtelse af registrering - nye  

 virksomheder ToldSkat skal meddele pålæg om sikkerhedsstillelse ved anbefalet brev.  

 Brevet skal indeholde oplysning om, at undladelse af at stille den krævede  

 sikkerhed inden udløbet af den fastsatte frist - dvs. senest 8 dage  

 efter at virksomheden har modtaget meddelelse herom, jf.
OPKL §  

 11, stk. 6 og 7 eller § 11 a, stk. 2 - indebærer, at virksomheden  

 ikke kan registreres, hvorefter det efter OPKL § 17, stk. 3, vil være  

 strafbart at drive virksomhed.
 Stiller en ny virksomhed ikke sikkerheden rettidigt, skal ToldSkat ved  

 anbefalet brev meddele den pågældende, at registrering er nægtet.
P.6 Sikkerhedsstillelse - virksomheder fra andre  

 EU-lande, Grønland, Færøerne, Island og Norge P.6.1 Ordningen § 62 a § 62 a omhandler reglerne om sikkerhedsstillelse for EU-virksomheder  

 samt virksomheder i Grønland, Færøerne, Island og Norge, som ikke er  

 etableret her i landet.
P.6.1.1 Nye virksomheder § 62 a, stk.  

 1 Efter § 62 a skal der som hovedregel ikke stilles sikkerhed ved  

 påbegyndelse af registreringspligtig virksomhed her i landet.
Der kan dog  

 være tilfælde, hvor ToldSkat ved et konkret skøn vurderer, at undladelse  

 af sikkerhedsstillelse vil indebære en nærliggende risiko for momstab.
Skønnet skal være baseret på væsentlige konkrete forhold vedrørende den  

 pågældende virksomhed.
Eksempelvis kan det dreje sig om en virksomhed, der  

 ikke er i stand til at give konkrete oplysninger om virksomhedens solvens  

 (kapitalgrundlag), eller hvis det konstateres, at virksomheden er  

 insolvent eller har unddraget sig betaling af væsentlige afgiftsbeløb her  

 i landet eller i udlandet.
 Til brug herfor vil ToldSkat bede om at få oplyst virksomhedens  

 momsregistreringsnummer i hjemlandet samt få forelagt økonomiske  

 oplysninger om virksomheden, jf. momsbekendtgørelsens § 64, stk. 2. Det  

 vil herefter bero på en konkret vurdering af de nærmere omstændigheder, om  

 ToldSkat i den givne situation finder, at det er nødvendigt at stille krav  

 om sikkerhed.
P.6.1.2 Igangværende virksomheder § 62 a, stk.  

 2 For igangværende virksomheder kan ToldSkat kun kræve sikkerhed, når  

 virksomheden ikke betaler rettidigt eller ikke overholder de  

 administrative forpligtelser, og ToldSkat ved en konkret vurdering  

 skønner, at undladelse af sikkerhedsstillelse vil indebære en risiko for  

 momstab for staten.
P.6.2 Sikkerhedsstillelsens størrelse § 62 a,  

 stk.3 Sikkerheden skal stilles for et beløb, der svarer til det forventede  

 momstilsvar for en 3-måneders periode.
For igangværende virksomheder  

 tillægges et beløb, der svarer til virksomhedens momsrestance.
Der  

 fastsættes dog et mindstebeløb for sikkerhedsstillelsen på 15.000 kr.  

 Sikkerheden kan stilles i form af børsnoterede obligationer, bankgaranti,  

 kontante indskud eller i form af anden betryggende sikkerhed efter  

 ToldSkats bestemmelse, jf. momsbekendtgørelsens § 64, stk.1.
P.6.3 Sikkerhedsstillelsens ophør § 62 a, stk.  

 4 Sikkerhedsstillelse skal normalt ophøre efter 12 måneder, hvis  

 virksomheden har betalt rettidigt mv. til staten.
ToldSkat kan dog kræve  

 sikkerhedsstillelsen forlænget ud over de 12 måneder, hvis ToldSkat på  

 baggrund af konkrete oplysninger skønner, at undladelsen af at stille  

 sikkerhed vil indebære en nærliggende risiko for momstab.
P.6.4 Nægtelse eller afmeldelse § 62 a, stk. 1  

 og 5 Konsekvensen af, at der ikke stilles sikkerhed som krævet af ToldSkat,  

 kan for igangværende virksomheder være, at de bliver afmeldt fra  

 registrering.
For virksomheder, der anmelder sig til registrering, vil  

 konsekvensen være, at registrering nægtes.
Det vil herefter være strafbart  

 at fortsætte med virksomheden, jf. lovens § 81, stk. 3.
P.7 Tilbagebetaling af negativt  

 afgiftstilsvar Virksomheder med negativt momstilsvar får udbetalt den overskydende  

 moms.
Hvis momsangivelsen er modtaget rettidigt, sker tilbagebetalingen  

 senest 3 uger efter modtagelsen af angivelsen for den pågældende  

 afgiftsperiode, jf.
OPKL § 12, stk. 2, jf. stk. 1.
Hvis virksomheden har indbetalt for meget som følge af en fejl i  

 tidligere angivelser, sker der tilbagebetaling af det for meget indbetalte  

 beløb.
Beløbet tilbagebetales senest 3 uger efter, at virksomheden har  

 gjort de regionale told- og skattemyndigheder opmærksom på fejlen,  

 eller disse selv har konstateret denne, jf.
OPKL § 12, stk. 2, jf.  

 stk. 1.
I begge de nævnte tilfælde, jf OPKL § 12, stk. 1 og 2, sker  

 udbetalingen i reglen kun, hvis angivelser vedrørende tidligere  

 momsperioder er modtaget.
Og har told- og skattemyndigheder krav på  

 moms og eventuelle renter for disse tidligere perioder, kan modregning  

 foretages inden udbetaling, selv om kravet ikke er forfaldent, jf.
OPKL §  

 12, stk 4.
Beløb under 50 kr. udbetales ikke, jf.
OPKL § 12, stk. 1.
Kan der på grund af virksomhedens forhold (f.eks. ferielukning,  

 bortrejse eller mangelfuldt regnskab) ikke foretages kontrol af  

 momsangivelsen, afbrydes udbetalingsfristen på de 3 uger, indtil  

 virksomhedens forhold ikke længere hindrer kontrol, jf.
OPKL § 12,  

 stk. 3, 1. pkt.
 I  

 SKM2001.334.ØLR  

 var ToldSkat berettiget til at tilbageholde udbetaling af negativ moms, da  

 der ikke forelå momsregnskab eller andre dokumenter, der kunne danne  

 grundlag for opgørelse og kontrol af negativ moms.
De regionale told- og skattemyndigheder kan ligeledes afbryde  

 udbetalingsfristen, hvis det skønnes, at udbetaling på det foreliggende  

 grundlag vil indebære en nærliggende risiko for afgiftstab.
Myndighederne  

 kan i denne situation i stedet vælge at imødekomme virksomhedens anmodning  

 om udbetaling, såfremt virksomheden stiller sikkerhed, indtil  

 virksomhedens forhold er undersøgt, jf.
OPKL § 12, stk. 3, 2.  

 pkt.
 Endelig kan udbetaling af de i OPKL § 12, stk. 1, nævnte beløb  

 tilbageholdes, såfremt virksomheden ikke rettidigt har indsendt sin  

 selvangivelse.
Told- og skattemyndighederne har i momslovens § 63 et supplement til  

 reglen i OPKL § 11 om sikkerhedsstillelse.
Såfremt der skønnes at  

 være en nærliggende risiko for tab (f.eks. i forbindelse med  

 momskarruselsvig) vedrørende skatter og afgifter m.v., kan told- og  

 skattemyndighederne - i forbindelse med nyregistreringen af en virksomhed,  

 hvis ejer eller stifter tilhører den i OPKL § 11, stk. 2, jf. stk. 4,  

 nævnte personkreds - træffe afgørelse om i op til 1 år fra  

 registreringstidspunktet at tilbageholde negativ moms, som skulle have  

 været udbetalt efter reglen i OPKL § 12, stk. 1. Det tilbageholdte  

 beløb anvendes løbende til modregning af positive momstilsvar.
 Der er ikke i rentecirkulæret hjemmel til at yde rentegodtgørelse for  

 beløb, der i medfør af momslovens § 63 udbetales efter at have været  

 tilbageholdt i op til et år fra registreringstidspunktet, jf.  

 SKM2001.426.DEP .
P.8 Forskudsvis udbetaling af overskydende  

 moms Efter loven om fremskyndet tilbagebetaling af visse afgifter kan  

 virksomheder, der anvender kalendermåneden som momsperiode, når  

 virksomheden regelmæssigt skal have udbetalt negativ moms, forskudsvis få  

 udbetalt et beløb, der svarer til virksomhedens gennemsnitlige negative  

 momstilsvar.
 Virksomhederne får udbetalt et beløb, der svarer til 3/52 af det  

 samlede negative momstilsvar med fradrag af positivt momstilsvar i en 12  

 måneders periode.
 Forskudsvis udbetalte beløb reguleres hver 12. måned på grundlag af  

 virksomhedens opgørelse af den samlede overskydende moms i de forudgående  

 12 måneder, jf.  

 M.1.4.1 .
P.9 Særlige afregningsregler Disse virksomheder skal kun indsende momsangivelse for de momsperioder,  

 i hvilke de foretager indkøb.
Momsperioden er kvartalet.
Virksomheden  

 skal, når den i en momsperiode har foretaget momspligtige indkøb, senest 1  

 måned og 10 dage efter udløbet af momsperioden angive den samlede værdi  

 uden moms og den samlede værdi af momsen.
Angivelsen skal indsendes til  

 den regionale told- og skattemyndighed, hvor virksomheden er  

 registreret.
Der gælder de samme regler om forfald, betaling og inddrivelse af  

 momsen mv.
Se iøvrigt afsnit  

 P.1  og  

 P.2 .
 Reglerne fremgår af momsbekendtgørelsens § 75.
 Varemodtagere, der har modtaget varer her i landet, skal angive  

 transaktionen i overensstemmelse med de almindelige regler, jf.  

 momsbekendtgørelsens § 77.
