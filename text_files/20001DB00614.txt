Betænkning afgivet af Skatteudvalget den  

 23. maj 2001 Betænkning over Forslag til folketingsbeslutning om lavere  

 moms på receptpligtige lægemidler [af Birthe Skaarup (DF) m.fl.] 1. Udvalgsarbejdet Beslutningsforslaget blev fremsat den 27. marts 2001 og  

 var til 1. behandling den 10. maj 2001. Beslutningsforslaget blev efter 1.  

 behandling henvist til behandling i Skatteudvalget.
Møder Udvalget har behandlet beslutningsforslaget i 2  

 møder.
2. Indstillinger og politiske bemærkninger Et flertal i udvalget (udvalget med undtagelse af  

 DF og EL) indstiller beslutningsforslaget til forkastelse.
En del af flertallet (SF) bemærker, at SF derimod  

 ønsker, at der gøres en indsats for at billiggøre  

 receptpligtig medicin.
Det kan bl.a. ske ved, at profitterne for  

 medicinproducenterne bringes ned.
Det kan også ske ved, at der  

 målrettet gives tilskud til dem, der har et særligt behov og er  

 økonomisk vanskeligt stillede.
Derimod vil en nedsættelse af  

 momsen som foreslået let betyde, at det er producenterne og  

 forhandlerne, der får gevinsten, samtidig med at et provenutab på  

 1,5 mia. kr. ikke uden videre kan findes i de offentlige budgetter eller ved  

 øgede skatter og afgifter.
 Et mindretal i udvalget (DF) indstiller  

 beslutningsforslaget til vedtagelse uændret.
Et andet mindretal (EL) vil stemme hverken for  

 eller imod beslutningsforslaget.
EL støtter forslaget om fjernelse af  

 moms på receptpligtige lægemidler, men mener ikke, det kan  

 gennemføres, uden at der samtidig indføres priskontrol.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Kirsten Jacobsen (UP)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 159 Bilagsnr.
Titel 1 Meddelelse om tidspunkt for betænkningsafgivelse og frist for  

 spørgsmål m.v.
