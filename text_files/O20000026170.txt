Resumé  



  

 Miljø- og levnedsmiddelkontrollen gav efter et tilsynsbesøg ejeren af en  

 produktionsbedrift påbud om at foretage forskellige foranstaltninger.
Miljø-  

 og  

 levnedsmiddelkontrollen aflagde efterfølgende to opfølgningsbesøg der begge  

 førte til at påbudet blev indskærpet.
Ejeren klagede til Veterinær- og Fødevaredirektoratet over miljø-  

 og levnedsmiddelkontrollen.
Direktoratet stadfæstede kontrollens påbud.
 Ejeren klagede herefter til ombudsmanden og skrev bl.a. at han  

 ikke havde været til stede under det tredje besøg og således ikke havde haft  

 mulighed for at forsvare sig.
Veterinær- og Fødevaredirektoratet svarede bl.a. at partshøring  

 kan ske ved at der under tilsynets udførelse foregår en dialog mellem ejeren  

 af  

 virksomheden og tilsynsmyndigheden, forudsat at tilsynsmyndigheden klart og  

 præcist taler om hvad myndigheden ser på stedet og hvilke bemærkninger  

 myndigheden har hertil.
Direktoratet udtalte desuden at virksomhedens ejer i  

 sådanne tilfælde bør vejledes om, at han har mulighed for at komme med sine  

 bemærkninger til de af tilsynsmyndigheden konstaterede forhold under  

 tilsynsbesøget.Ombudsmanden mente generelt at fremgangsmåden kunne anvendes,  

 forudsat at der som i dette tilfælde var tale om enkle og forholdsvis  

 overskuelige oplysninger om de fysiske forhold, og at parten blev bedt om at  

 fremkomme med sine eventuelle bemærkninger hertil.
Fremgangsmåden indebar  

 endvidere at den tilsynsførende måtte notere partens indsigelser og egne  

 iagttagelser om de fysiske forhold i det omfang forholdene har betydning for  

 sagens afgørelse.
 Ombudsmanden mente sammenfattende at miljø- og  

 levnedsmiddelkontrollens sagsbehandling havde været meget beklagelig.(J.nr.  

 1999-0962-342).
Påbud til mælkeproducerende landmand.
Notatpligt.  

 Partshøring.
Begrundelse Den 14. april 1997 foretog  

 Miljø- og Levnedsmiddelkontrollen X-by et ordinært tilsyn af As  

 produktionsbedrift.
Tilsynet var varslet ved brev til A af 8. april 1997. I  

 forbindelse med tilsynet blev en tilsynsattest udfærdiget, og den blev  

 underskrevet  

 af både A og tilsynsførende dyrlæge, B.
Af tilsynsattesten, der er en  

 fortrykt  

 blanket, fremgår ud over den fortrykte tekst følgende:
Talt om: Rengøring af båse Benytter engangsaftørring af  

 yver (papir) Renovering af malkestald og  

 mælkerum Der skal desinficeres med  

 godkendt middel efter hver malkning samt tank vaskes + desinficeres når den  

 er  

 tom. På baggrund af tilsynet blev  

 A ved brev af 15. april 1997 meddelt et påbud.
Af påbudet fremgår bl.a.:
 Miljø- og  

 Levnedsmiddelkontrollen i x-by foretog d. 14.04.97 et ordinært tilsyn i  

 ovennævnte mælkeleverende besætning efter tilsagn ved tilsynsbrev af d.  

 08.04.97.
 Ved dette besøg blev der  

 konstateret flere forhold, der i henhold til Veterinærdirektoratets  

 bekendtgørelse nr. 418 af 23. juni 1993 om produktion og transport af mælk  

 skal  

 rettes.
 Nogle af disse forhold er  

 tidligere blevet påtalt ved tilsyn af d. 19.04.94 samt besøg af d. 17.07.95.
 På baggrund af dette skal  

 Miljø- og Levnedsmiddelkontrollen i (X-by) meddele følgende  

  

 påbud:
 Gulvet i mælkerummet skal  

 renoveres, så gulvet er let at rengøre, og bortledning af væske lettes.
 Tilgang fra staldområde til  

 mælkerum skal holdes rene.
 Gulvene i malkestalden skal  

 renoveres, så gulvet i malkegraven, såvel som gulvet, dyrene malkes på kan  

 rengøres effektivt, og bortledning af væske fra gulvene muliggøres.
 Væggene i malkestalden og  

 malkegraven renoveres, så overfladen er glat og let at rengøre.
 Kantningen i malkegraven  

 renoveres.
 Tilgange fra staldområder  

 til malkestald holdes rene.
 Skadedyr og utøj hos dyrene  

 skal bekæmpes, og dyrene holdes velplejede.
 Båsene skal rengøres  

 jævnligt for ophobning af løst møg.
 Loft i stald rengøres.
Malkesæt, rørsystem og  

 øvrigt udstyr, der anvendes ved malkningen, skal efter brugen afskylles med  

 vand, rengøres og desinficeres.
Desinfektionsmiddel skal være godkendt af  

 Veterinærdirektoratet.
Tank, der anvendes til  

 køling og opbevaring af mælk, skal snarest efter tømning afskylles med vand,  

 rengøres og desinficeres.
Desinfektionsmiddel skal være godkendt af  

 Veterinærdirektoratet.
 Frist:
Ovennævnte påbud skal  

 snarest og  

  

 senest d. 01.06.97  

  

 være  

 rettet.
Dog skal pkt. 2, 6, 7, 8, 10 og 11 rettes straks.
 Lovgrundlag:
 Veterinærdirektoratets  

 bekendtgørelse nr. 418 af 23. juni 1993 om produktion og transport af mælk.
Der vil fra Miljø- og  

 Levnedsmiddelkontrollens side blive foretaget ekstra tilsyn for at  

 konstatere,  

 om de nævnte påbud overholdes.
For dette tilsyn vil der blive opkrævet et  

 gebyr  

 til dækning af de ekstra omkostninger forbundet hermed. Den 2. juni 1997 foretog Miljø-  

 og Levnedsmiddelkontrollen X-by et ekstra tilsyn hos A.
I tilsynsattest af  

 samme dato er det anført at ingen af kravene i påbudsbrevet af 15. april 1997  

 var opfyldt.
Ved brev af 3. juni 1997 blev påbudskravene indskærpet.
Af  

 brevet  

 fremgår bl.a.:
 Miljø- og  

 Levnedsmiddelkontrollen i (X-by) foretog d. 02.06.97 et ekstra tilsyn i  

 ovennævnte mælkeleverende besætning for at konstatere, om påbud givet i brev  

 af  

 d. 15-04-97 var opfyldt.
 Det blev af ejer A oplyst,  

 at ingen af påbudskravene var opfyldt.
På baggrund af dette skal  

 Miljø- og Levnedsmiddelkontrollen i (X-by) hermed  

  

 indskærpe, at påbudskravene stillet i brev af d. 15-04-97 og vedlagt i  

 kopi er opfyldt senest d. 01-07-97. Den 2. juli 1997 foretog  

 Miljø- og Levnedsmiddelkontrollen X-by et opfølgningstilsyn hos A.
A var ikke  

 til stede ved tilsynet.
I forbindelse med tilsynet udfærdigede tilsynsførende  

 dyrlæge B en tilsynsattest der blev lagt på As mælketank.  

 Tilsynsattesten har  

 ud over den fortrykte tekst følgende indhold:
 Tilsynsbesøg af d.d. for at  

 efterse påbudskrav i brev af d. 15-4-97.
Forskellige tiltag gjort.  

 Brev følger. A blev ved brev af 4. juli  

 1997 underrettet af Miljø- og Levnedsmiddelkontrollen i X-by om forløbet af  

 opfølgningstilsynet.
Af brevet fremgår bl.a.:
 Det blev her konstateret,  

 at forskellige tiltag til at efterleve de påbudte krav var efterfulgt fra  

 Deres  

 side.
 Det skal dog præciseres, at  

  

 følgende forhold skal rettes:
 Væggen med foderautomater i  

 malkestalden skal renoveres og opkalkes.
 Afløbsrende på malkegulvet  

 ved malkegraven skal renoveres, så der ikke samler sig hulheder med vand og  

 fugt.
 Loft i stald rengøres/fejes  

 ned.
 Båsene skal rengøres for  

 møg, idet der skal være gode betingelser for dyrenes opstaldning, hygiejne,  

 renholdelse og sundhed.
 Yderligere skal det præciseres,  

 at tilgange fra staldområder til malkestald og mælkerum  

  

 dagligt  

  

 skal renholdes.
 Ligeledes skal malkesæt,  

 rørsystem og øvrigt udstyr (herunder tank), der anvendes ved malkning hver  

 gang  

 efter brug:
1.  

 	  

 afskylles med vand 2.  

 	  

 rengøres med et  

 rengøringsmiddel 3.  

 	  

 afskylles med vand 4.  

 	  

 desinficeres med et  

 godkendt desinfektionsmiddel.
Inden systemet anvendes til  

 malkning skal det gennemskylles med rent vand. Ved brev af 27. juli 1997  

 klagede A via Miljø- og Levnedsmiddelkontrollen X-by til Veterinær- og  

 Fødevaredirektoratet  

 over Miljø- og Levnedsmiddelkontrollen X-bys sagsbehandling og afgørelser.
A  

 anførte bl.a. følgende:
 Brev af  

 14/4.
Punkt 1.  

 	  

 Kravet er accepteret  

 og udført.
 2.  

 	  

 Nævnte tilgang var  

 renholdt i henhold til nr. 418.
 3.  

 	  

 Kravet accepteret og  

 udført.
4.  

 	  

 Væggene i  

 malkegraven er blevet malet.
Væggene i malkestalden var rengjort med  

 højtryksrenser.
Kravet ang. glat overflade, kan jeg ikke finde i nr. 418.
 5.  

 	  

 Accepteret og  

 udført.
 6.  

 	  

 Nævnte tilgang var  

 renholdt meget bedre end krævet i 418.
 7.  

 	  

 Accepteret og  

 udført.
8.  

 	  

 Båsene i stalden var  

 tørre, hvilket ikke blev modsagt.
Rengøring som krævet kan jeg ikke finde  

 grundlag for i 418.
 9.  

 	  

 Accepteret og udført  

 for nylig.
10 og 11.  

 	  

 Samtale om  

 emnet.
Nogle af mine rutiner ændret.
Brev af 2/7  

 1997 1.  

 	  

 Pudslaget trænger  

 nogle steder til reparation.
Dette bliver gjort i forbindelse med  

 rep./udskiftning af inventar i løbet af d.å., formodentlig aug./sep.
Væggene  

 er  

 rengjort.
Krav om kalkning kan jeg ikke finde i nr. 418.
 2.  

 	  

 Behov for rep. er  

 efter min mening, langt under bagatelgrænsen, og er derfor ikke udført.
 3.  

 	  

 Accepteret og  

 udført.
 4.  

 	  

 Kravet om rengøring  

 kan ikke accepteres da båsene opfylder lovens krav, og bliver rengjort  

 dagligt  

 efter normal praksis.
 5.  

 	  

 Var rengjort som  

 krævet i nr. 418.
 6.  

 	  

 Ingen bemærkning,  

 undtaget at, gns. kimtal på dette tidspunkt var ca. 1/3 af lovkrav.
 Bemærkninger i øvrigt.
Jeg ønsker begrundelse for  

 den af Miljø- og levnedsmiddelkontrollen (X-by) benyttede fremgangsmåde, med  

 medbragt vidne, samtidig med uanmeldt besøg.
Jeg anser denne metode for både  

 unødvendig, og kritisabel, da den hindrer/afskærer mig muligheden for at  

 kunne  

 føre vidne. Miljø- og  

 Levnedsmiddelkontrollen X-by sendte med brev af 12. august 1997 As  

 klage  

 videre til Veterinær- og Fødevaredirektoratet.
Kontrollen fremkom samtidig  

 med  

 bl.a. følgende bemærkninger til As klage:
 Tilsynsførende dyrlæge ved  

 Miljø- og levnedsmiddelkontrollen i (X-by) (B) foretog d. 19-04-94 et  

 registreringsbesøg hos lev. nr. ( ) (A).
 Et ordinært tilsyn blev  

 udført d. 14-04-97 efter tilsagn ved brev af d. 08-04-97 (jævnfør bilag 2) af  

 tilsynsførende dyrlæge (C) og tilsynsførende dyrlæge (B). Der blev her  

 konstateret flere forhold, der skulle forbedres, og disse forhold blev  

 diskuteret med (A), en kortfattet tilsynsattest blev udfærdiget og  

 underskrevet  

 (jævnfør bilag 3), og det blev tilkendegivet, at et påbudsbrev, med de  

 forhold  

 der skulle rettes, ville blive tilsendt.
 Påbudsbrev af d. 15-04-97  

 blev herefter tilsendt (A) med tidsfrister til d. 01-06-97 (jævnfør bilag 4).  

 Det skal bemærkes, at påbudene ikke blev anket.
D. 02-07-97 foretog  

 tilsynsførende dyrlæge (B) og tilsynsførende dyrlæge (D) et uanmeldt  

 ekstraordinært besøg.
Det blev meddelt, at (A) ikke var at træffe, hvorfor  

 tilsynet blev foretaget uden (A)s tilstedeværelse.
Det blev ved dette  

 tilsyn  

 konstateret, at flere af kravene stillet i brev af d. 15-04-97 (bilag 4) var  

 effektueret.
En tilsynsattest blev lagt  

 på mælketanken (jævnfør bilag 7), hvor det var noteret, at et brev ville  

 blive  

 tilsendt.
Dette brev af d. 04-07-97 (jævnfør bilag 8) præciserede, at  

 forskellige forhold skulle rettes, og at Miljø- og Levnedsmiddelkontrollen  

 ville følge op på disse forhold efter d. 01-08-97.
 Til orientering vedlægges en  

 kopi af MLK (X-by)s journaloversigt på (A), der viser øvrig  

 sagsbehandling på  

 celletal, kimtal o.a. (bilag 9).
 MLK (X-by)s kommentarer til krav stillet i  

 brev af d. 04-07-97 (bilag 8):
 vedr. pkt. 1.:
Væggen med foderautomater i  

 malkestalden har ved besøgene fremstået beskidt af møg, jordslåethed og  

 foderrester.
Den er tillige ujævn, da pudslag flere steder er faldet af.
Den  

 fremstår som en pudset murstensmur, der er kalket over.
 Krav om renovering og  

 kalkning er stillet på baggrund af dette, idet der i bekendtgørelse nr. 418  

 bilag A pkt. 1.2 kræves, at vægge og gulve i malkestald er lette at rengøre,  

 og  

 pkt. 2.1 hvor malkestald til enhver tid skal være tilstrækkeligt renholdt,  

 ryddelig og vel vedligeholdt.
 vedr. pkt. 2.:
Afløbsrenden på malkegulvet  

 ved malkegraven befinder sig midt på gulvet (ikke ude i siden), hvor køerne  

 står til malkning.
Renden er en ujævn fure et sted mellem 5 og 10 cm. dyb og  

 min. ½ m. lang.
Den ender i et udækket afløb (plastrør). Ved besøgene har der  

 altid stået mælkehvidt vand i denne fure.
Krav om renovering er  

 stillet på baggrund af dette, ( ) bekendtgørelse nr. 418 bilag A pkt. 1.2 ( ) Vedr. pkt. 4.:
 Båsene i løsdriftstalden har  

 ved besøgene været tildækket af tørt fasttrampet møg, der ligger i toppe og  

 buler uden strøelse.
Krav om renligholdelse af  

 båsene er stillet på baggrund af dette, ( ) bekendtgørelse nr. 418 § 10 ( )  

 samt bilag A pkt. 2.1 ( ) Vedr. pkt. 5.:
 Områderne, hvor malkekøerne  

 går ind og ud af malkestalden samt området fra malkestald til mælkerum  

 (køerne  

 passerer forbi døren til mælkerummet), har ved besøgene været snavsede.
Krav om daglig renholdelse  

 af disse tilgange er baseret herpå, ( ) bilag A pkt. 1.2 ( ) og pkt. 2.3 ( ) Vedr. pkt. 6.:
 (A) har 2 gange i 1996  

 (marts og november) fået tilsendt kimtalsadvarsel (geo.gen. over 100.000), og  

 ved tilsynsbesøget d. 04-07-97 lå det geo. gen. på 31.000. Af de sidste 8 tal  

 var 2 på henholdsvis 110.000 (udtaget 23-06-97) og 140.000 (udtaget  

 28-05-97).
På dette grundlag ( ) bilag  

 A pkt. 2.11 og 2.12 ( ) Veterinær- og  

 Fødevaredirektoratet foretog den 1. september 1997 en besigtigelse af  

 As  

 ejendom hvor A var til stede.
Direktoratet udarbejdede i forbindelse med  

 besigtigelsen et notat over sine iagttagelser.
Notatet har (ifølge  

 direktoratets renskrift af 12. august 1999) følgende indhold:
 Væg i malkestald pudset   

 foderautomater fjernet  ingen overfladebehandling (kan næppe modstå  

 rengøring).
 Hul i gulv repareret, men  

 stadig stort.
 Der er ikke effektivt afløb  

 fra ko-området (søer m. vand).
Båse i løsdriftstald ca. 1  

 cm tørt fasttrampet komøg.
Murstensvæg.
 Ingen bemærkninger til loft  

 (er nedfejet).
Hul i væg til malkestald   

 mangler afslutning.
Ingen dør.
 Malkegrav gør et slidt  

 indtryk  defekte kanter og fliser  er dog reparerede.
 Malkeområdet vanskeligt at  

 holde rent p.g.a. indretningen, smalle adgangsveje.
 Væg overfor nypudset væg er  

 en murstensvæg m. foderautomater.
Praksis at rense malkestald  

 m. højtryksrenser, væg kan næppe holde ifølge (A)s udsagn. Veterinær- og  

 Fødevaredirektoratet stadfæstede i brev af 10. september 1997 Miljø- og  

 Levnedsmiddelkontrollen X-bys påbud.
I brevet af 10. september 1997 anførte  

 direktoratet bl.a. følgende:
 Veterinær- og  

 Fødevaredirektoratet skal hermed stadfæste MLKs ovennævnte påbud.
 Da det ved besigtigelse af  

 ejendommen den 1. september 1997 kunne konstateres, at MLKs påbud  

 delvis var  

 efterkommet, skal følgende tilføjes:
 Væggen i malkestalden var  

 ved besigtigelsen repareret (pudset). Direktoratet vurderer, at holdbar  

 overfladebehandling af væggen er påkrævet, således at væggen kan modstå  

 daglig  

 rengøring.
 Endvidere blev konstateret,  

 at afløbsrende i gulvet omkring malkegraven var blevet nødtørftigt repareret.  

 Det præciseres, at gulvet til enhver tid skal være vel vedligeholdt.
 Veterinær- og  

 Fødevaredirektoratet finder ikke, at De har fået for kort frist til at udføre  

 arbejdet.
 Veterinær- og Fødevaredirektoratet  

 skal endvidere afgøre, at besætningsejerens tilstedeværelse ikke er en  

 forudsætning for, at tilsynsmyndigheden kan føre tilsyn på ejendommen.
 Begrundelse:
 Vedr. krav om renovering af  

 kalkning af væg ved malkestalden.
 Produktionsbekendtgørelsen  

[i en note præciseret som bekendtgørelse nr. 418 af 23. juni 1993 om  

 produktion  

 og transport af mælk; min tilføjelse], Bilag A, punkt 1.2 og 2.1 foreskriver,  

 at vægge i malkestalden skal have gulve og vægge, der er lette at rengøre og  

 at  

 malkestalden til enhver tid skal være tilstrækkeligt renholdt, ryddelig og  

 vel  

 vedligeholdt.
Da det ved besigtigelsen  

 kunne konstateres, at De havde foretaget reparation af væggen mm., kan  

 Direktoratet som følge deraf ikke tage stilling til væggens tilstand, da MLK  

 stillede  

 krav om reparation.
Væggen forekom dog stadig i en tilstand, der næppe kunne  

 modstå daglig rengøring, og De tvivlede endda selv på, at væggen ville være  

 holdbar.
De har ret i, at  

 Produktionsbekendtgørelsen ikke udtrykkeligt foreskriver kalkning af væggen,  

 som krævet af MLK.
Direktoratet vil derfor lægge mere vægt på, at væggen  

 bibringes en holdbar overfladebehandling, der kan modstå daglig rengøring.
 Vedr. renholdelse af  

 kobåsene.
 Produktionsbekendtgørelsen,  

 Bilag A, punkt 2.5 og 2.6 foreskriver, at dyrene skal holdes rene og  

 velplejede, og at båsene skal holdes tørre, om nødvendigt ved brug af  

 strøelse.
Ved besigtigelsen kunne  

 konstateres et mindre lag af fasttrampet, tørt møg.
De mente, at man af  

 hensyn  

 til dyrenes velbefindende ikke bør rengøre båsene i bund, da dyrene derved  

 vil  

 komme til at ligge for hårdt.
De mente ikke at der kunne strøs med halm, da  

 dette ville tilstoppe spalterne.
Endvidere mente De ikke, at en kvægbesætning  

 i  

 hygiejnemæssig henseende bør vurderes på lige fod med andre  

 levnedsmiddelvirksomheder.
Direktoratet er enig i, at  

 der ikke til enhver tid kan være fuldstændigt rent i båsene, eftersom køerne  

 uundgåeligt slæber møg med op i båsene.
Direktoratet kan dog ikke anerkende  

 Deres argument, at båsene af hensyn til dyrenes velbefindende ikke bør  

 rengøres  

 i bund.
Der må findes en løsning der tilgodeser såvel tilstrækkelig  

 renholdelse  

 af båsene og dyrenes velbefindende.
I den forbindelse må det overvejes at  

 strø  

 med savsmuld.
 Vedr. daglig renholdelse af  

 tilgange til malkeområdet.
 Direktoratet fandt ved  

 besigtigelsen, at malkeområdet og adgangene til malkeområdet var præget af  

 snævre pladsforhold, og mangelfuld vedligeholdelse.
Af  

 Produktionsbekendtgørelsen fremgår det, jf.
Bilag A punkt 1.2 og 2.3, at  

 malkestalden og stalden skal være således indrettet, at der ikke er nogen  

 risiko for forurening af mælken, og malkestalden skal være passende adskilt  

 fra  

 forureningskilder.
 Direktoratet finder derfor,  

 at der på grund af den noget uhensigtsmæssige indretning må udvises særlig  

 omhyggelighed med daglig renholdelse af malkeområdet og tilgangene til  

 malkeområdet.
Vedr. tidsfrist til at  

 udføre arbejdet bemærkes det, at de påklagede krav var stillet i skrivelse af  

 15. april 1997 fra MLK, med frist til den 1. juni 1997, en frist der blev  

 forlænget med 1 måned ved tilsynsattest af 2. juni 1997, og atter forlænget  

 med  

 1 måned efter tilsyn i besætningen den 2. juli 1997. De har således reelt  

 haft  

 3½ måned til at udføre arbejdet.
Direktoratet finder ikke, at de stillede  

 krav  

 er af et sådant omfang, at De burde have haft en længere frist.
 Vedr. tilsynsmyndighedens  

 adgang til ejendommen.
 De har klaget over, at MLK  

 den 2. juli 1997 aflagde et uanmeldt ekstraordinært tilsyn i besætningen,  

 selvom De ikke var at træffe.
 I henhold til  

 Mælkeproduktloven [i en note præciseret til lov nr. 342 af 14. maj 1992 om  

 mælk, mælkeprodukter, margarine mv.; min tilføjelse] jf. § 16 har  

 tilsynsmyndigheden til enhver tid mod behørig legitimation uden retskendelse  

 adgang til virksomheden, for at tilvejebringe oplysninger til brug for  

 beslutninger i henhold til loven (i dette tilfælde for at efterse, at de  

 stillede krav var opfyldt). Besætningsejerens tilstedeværelse på ejendommen  

 er  

 således ikke en forudsætning for, at tilsynsmyndigheden kan føre tilsyn.
Veterinær- og Fødevaredirektoratet  

 finder, at ordinære tilsyn kun bør gennemføres såfremt ejeren eller den  

 ansvarlige for besætningen er til stede, medens dette er mindre påkrævet i  

 forbindelse med ekstraordinære tilsyn (som i dette tilfælde), hvor  

 tilsynsmyndigheden blot skal konstatere om et eller flere påbud er blevet  

 efterkommet.
Direktoratet finder således ikke, at der er grund til at  

 kritisere  

 MLK for at have gennemført et uanmeldt ekstraordinært tilsyn uden Deres  

 tilstedeværelse. Jeg forstår det sådan at  

 Veterinær- og Fødevaredirektoratet ved afgørelsen tog stilling til de tilsyn  

 som miljø- og levnedsmiddelkontrollen havde foretaget den 14. april 1997, den  

 2. juni 1997 og den 2. juli 1997 og de deraf følgende påbudsbreve til A fra  

 miljø- og levnedsmiddelkontrollen.
Ved brev af 28. oktober 1997  

 henvendte A sig til Veterinær- og Fødevaredirektoratet med nogle spørgsmål i  

 anledning af at Miljø- og Levnedsmiddelkontrollen X-by havde meddelt A at der  

 ville blive foretaget et opfølgningstilsyn på As ejendom.
A bad  

 direktoratet  

 om at svare på om direktoratet mente at endnu et tilsyn var påkrævet, og om  

 direktoratet mente at rengøringen af malkeområdet og tilgangene dertil var  

 tilfredsstillende ved besigtigelsen den 1. september 1997. A bad endvidere  

 direktoratet om at påføre en medsendt tegning over stalden de mål der måtte  

 anses for at være normale, om nærmere at forklare hvori den uhensigtsmæssige  

 indretning bestod, og om at afmærke hvor eventuelle forureningskilder befandt  

 sig.
A meddelte samtidig at han mente at direktoratets afgørelse var uklar  

 idet  

 direktoratet indledningsvis stadfæstede miljø- og levnedsmiddelkontrollens  

 påbud hvorimod direktoratet i sin begrundelse helt eller delvis underkendte  

 miljø- og levnedsmiddelkontrollen.
A meddelte endelig at han havde rengjort  

 båsene  

 fuldstændigt samtidig med væggene, og at han nu ledte efter gummimåtter til  

 båsene.
Veterinær- og  

 Fødevaredirektoratet svarede ved brev af 10. december 1997. Direktoratet  

 meddelte at det var miljø- og levnedsmiddelkontrollen der afgjorde i hvilket  

 omfang  

 der var behov for ekstraordinære tilsyn.
Direktoratet anførte videre at  

 direktoratet for så vidt angik malkeområdet, alene havde vurderet  

 istandsættelse af vægge og gulv, men at direktoratet for så vidt angik  

 tilgangene til malkeområdet, havde vurderet at området beliggende i  

 umiddelbar  

 nærhed af malkegraven var tilfredsstillende renholdt.
Direktoratet meddelte  

 endvidere at der ikke findes normale mål for malkestalde, og at direktoratets  

 angivelse af snævre pladsforhold i sin afgørelse byggede på  

 direktoratets  

 erfaring fra andre malkestalde, men at direktoratet på baggrund af  

 indretningen  

 og vedligeholdelsen i det konkrete tilfælde mente at det var nødvendigt at  

 være  

 ekstra opmærksom på renholdelsen.
Direktoratet beklagede endelig at  

 afgørelsen  

 ikke fremtrådte tydeligt hvilket ellers netop havde været hensigten med at  

 placere konklusionen i begyndelsen af brevet.
Ved brev af 30. december  

 1997 klagede A til mig over sagsbehandlingen i Miljø- og  

 Levnedsmiddelkontrollen X-by og Veterinær- og Fødevaredirektoratet.
For så  

 vidt  

 angår miljø- og levnedsmiddelkontrollens behandling af As sag, anførte  

 A bl.a.  

 i klagen til mig at han under det ordinære tilsyn den 14. april 1997 havde  

 indvilget i at B skrev et brev til A i stedet for at anføre forholdene i  

 tilsynsattesten.  

 A anførte videre at han mente at B var blevet vred over at A  

 under tilsynet  

 havde stillet spørgsmål til de krav som B havde stillet, og at sagen drejede  

 sig om at ramme A personligt.
A anførte i den forbindelse at B ikke havde  

 protesteret da A under direktoratets besøg den 1. september 1997 havde oplyst  

 at rengøringen af gulvet i malkerummet var på samme niveau som ved Bs  

 tilsyn  

 den 2. juli 1997, og at A ved forespørgsel blandt kolleger havde fået oplyst  

 at  

 der var møg på deres staldgange uden at dette var blevet påtalt af miljø- og  

 levnedsmiddelkontrollen.
A anførte endelig at han ikke var enig i at Bs  

 angivelse i brev af 12. august 1997 af mål på og placering af afløbsrenden  

 var  

 korrekt.
Jeg forstår det sådan at A ikke inden direktoratet traf afgørelse  

 den  

 10. september 1997, blev gjort bekendt med Bs brev af 12. august 1997  

 til  

 direktoratet, men at A først efterfølgende i forbindelse med at han fik  

 aktindsigt i sagen, blev gjort bekendt hermed.
For så vidt angår  

 direktoratets behandling af sagen, anførte A at direktoratets afgørelse af  

 10.  

 september 1997 havde været uklart formuleret fordi direktoratet ønskede at  

 dække over miljø- og levnedsmiddelkontrollen.
A mente endvidere at  

 direktoratets svar af 10. december 1997 var uklart formuleret og mangelfuldt.
 Jeg sendte As brev til  

 Veterinær- og Fødevaredirektoratet den 30. marts 1998 med henblik på at  

 Veterinær- og Fødevaredirektoratet kunne få lejlighed til at tage stilling  

 til  

 det A havde anført i brevet til mig.
 Veterinær- og Fødevaredirektoratet  

 svarede A ved brev af 24. april 1998. Af brevet fremgår bl.a.:
 Veterinær- og  

 Fødevaredirektoratet har i anledning af Deres klage til Ombudsmanden  

 overvejet  

 sagen påny, især om der eventuelt er begået fejl i sagsbehandlingen eller i  

 det  

 faglige skøn der er udøvet.
Veterinær- og  

 Fødevaredirektoratet finder imidlertid på baggrund af sagsmaterialet, at der  

 er  

 god overensstemmelse mellem MLKs og Direktoratets vurdering af  

 forholdene i  

 besætningen, herunder vedrørende renholdelse, og at besætningen ikke er  

 blevet  

 vurderet anderledes end andre mælkeleverende besætninger. A klagede herefter til mig  

 ved brev af 18. marts 1999. A henviste i den forbindelse til sin klage til  

 mig  

 af 30. december 1997. A uddybede endvidere sin klage over to forhold, 1) at  

 tilsynet den 2. juli 1997 var sket uden at A havde været til stede, og at A  

 dermed ikke havde haft mulighed for at forsvare sig, og 2) at  

 direktoratet  

 havde citeret visse dele af bekendtgørelsens bilag A og gengivet As  

 holdning  

 til kravene til hygiejnen i kostalde i forhold til hygiejnen i andre  

 levnedsmiddelvirksomheder for at bibringe A og andre den holdning at der var  

 noget suspekt ved A.
A bad endvidere om at sagen blev undersøgt for at få  

 klarlagt om direktoratets sagsbehandling skyldtes at E, som havde  

 underskrevet  

 brevene fra Veterinær- og Fødevaredirektoratet, havde taget kollegiale  

 hensyn,  

 og om han i givet fald havde opnået økonomisk fordel heraf.
A bad endelig om  

 en  

 vurdering af om det var relevant at indbringe sagen for en domstol.
I anledning af As klage bad jeg ved brev af  

 29. juni 1999 Veterinær- og Fødevaredirektoratet og Miljø- og  

 Levnedsmiddelkontrollen X-by om en udtalelse.
Jeg bad bl.a. myndighederne  

 gøre  

 rede for om reglerne om partshøring var overholdt i forbindelse med  

 udstedelse  

 af påbud af 15. april 1997 samt i forbindelse med de efterfølgende  

 indskærpelser af påbudet den 3. juni og den 4. juli 1997. Endvidere bad jeg  

 Veterinær- og Fødevaredirektoratet gøre rede for om reglerne om partshøring  

 var  

 overholdt i forbindelse med direktoratets afgørelse af 10. september 1997.  

 Jeg  

 bad endelig direktoratet om at oplyse om direktoratet havde gjort notat over  

 sine iagttagelser under besøget den 1. september 1997.
Jeg modtog herefter  

 udtalelser af 27. juli 1999 og 4. oktober 1999 fra henholdsvis Miljø- og  

 Levnedsmiddelkontrollen X-by og Veterinær- og Fødevaredirektoratet.
Af  

 Veterinær- og Fødevaredirektoratets udtalelse fremgår bl.a.:
 ad 1) Partshøring:
 a) Påbud af 15. april 1997.
 I sagens anledning skal  

 direktoratet udtale, at det er direktoratets opfattelse at Forvaltningslovens  

 §  

 19, stk. 1, om partshøring, når der som i den konkrete sag, er tale om  

 indsamling af oplysninger på stedet, opfyldes, forudsat at den gennemgang af  

 virksomhedens forhold, der finder sted, foregår i en dialog mellem ejeren af  

 virksomheden og tilsynsmyndigheden.
 På denne måde gives  

 virksomhedens ejer mulighed for at komme med sine bemærkninger til de  

 forhold,  

 som tilsynsmyndigheden konstaterer, og får dermed en mulighed for at øve  

 indflydelse på myndighedens beslutningsproces.
 Det kræver imidlertid, at  

 tilsynsmyndigheden klart og præcist over for virksomhedens ejer taler om,  

 hvad  

 tilsynsmyndigheden ser på stedet, og hvilke bemærkninger tilsynsmyndigheden  

 har  

 hertil.
 På denne måde vil der for  

 virksomhedens ejer ikke kunne opstå tvivl om, at de pågældende iagttagelser  

 og  

 bemærkninger vil indgå i myndighedens afgørelse i den konkrete sag.
 Det er direktoratets  

 opfattelse, at tilsynsmyndigheden bør oplyse virksomhedens ejer om, at denne  

 har mulighed for at fremkomme med sine bemærkninger under tilsynsbesøget til  

 de  

 af tilsynsmyndigheden konstaterede forhold.
Det skal bemærkes, at  

 direktoratet i cirkulæreskrivelse af 28. juni 1993 om registrering af og  

 tilsyn  

 med mælkeproducenter, mælken herfra og transport af mælk meddeler, at  

 de ved  

 tilsynet gjorte bemærkninger, tidsfrister m.m. angives på en tilsynsattest,  

 der  

 underskrives af den tilsynsførende og af modtageren af attesten. Direktoratet skal bemærke,  

 at dette ikke er sket på fyldestgørende måde i den konkrete sag.
 I sagen skal direktoratet  

 tillige bemærke, at der for så vidt angår punkt 2,6,7 og 9 ikke er  

 overensstemmelse imellem det på tilsynsattesten af 14. april 1997 anførte, og  

 den efterfølgende skrivelse fra MLK (X-by) af 15. april 1997.
 Tilsynsmyndigheden træffer  

 således afgørelse om visse forhold, der ikke er beskrevet i tilsynsattesten,  

 og  

 det er på dette grundlag uklart for direktoratet, om de iagttagelser, som  

 tilsynsmyndigheden har gjort ved besøget vedrørende tilgange fra  

 staldområdet,  

 skadedyrsbekæmpelse samt renholdelse af loft har været forelagt (A) ved  

 besøget  

 i den dialog, som direktoratet forudsætter, som en opfyldelse af  

 forvaltningslovens § 19, stk. 1.
 Direktoratet skal bemærke,  

 at tilsynssedlen er underskrevet af (A) hvilket efter direktoratets  

 opfattelse  

 ikke alene fortæller, at (A) var tilstede, men at han tillige erklærer sig  

 indforstået med, at de forhold, som fremgår af tilsynsattesten, har været  

 drøftet.
 Sammenfattende skal  

 direktoratet anføre, at det efter det foreliggende er tvivlsomt, om  

 Forvaltningslovens  

 § 19, stk. 1, er fuldt ud opfyldt i forbindelse med MLK (X-by)s  

 skrivelse af  

 15. april 1997.
 b) Skrivelse af 3. juni  

 1997.
 Det er direktoratets  

 opfattelse, at det i MLK (X-by)s skrivelse  

 af 3. juni 1997 stillede krav om daglig rengøring, skadedyrsbekæmpelse samt  

 rengøring og desinficering af malkeudstyr og tank ikke er en udvidelse af  

 kravene i forhold til det allerede meddelte overfor (A) ved skrivelse af 15.  

 april 1997.
Det er endvidere  

 direktoratets opfattelse, at baggrunden for MLK (X-by)s  

 afgørelse af, at forlange påbudskravene  

 opfyldt efter en forlænget frist, er baseret på oplysninger fra (A) om, at  

 påbudskravene ikke er efterlevet.
Det er direktoratets opfattelse, at (A)  

 ikke  

 kan være i tvivl om, at denne oplysning vil indgå i myndighedens videre  

 behandling af sagen.
 c) Skrivelse af 4. juli  

 1997.
 Direktoratet deler MLK  

 (X-by)s  

 opfattelse af, at der ikke i  

 skrivelse af 4. juli 1997 stilles yderligere krav overfor (A), og at der  

 alene  

 er tale om en præcisering af tidligere omtalte forhold.
 Det er dog direktoratets  

 opfattelse, at indhentelse af oplysninger på stedet, til brug for  

 myndighedens  

 senere afgørelse, i tilfælde hvor ejendommens ejer ikke er tilstede,  

 indebærer,  

 at partshøringsreglerne i Forvaltningslovens § 19, stk. 1, ikke er opfyldt.
 Ejendommens ejer kan ikke  

 formodes, uanset om forholdene tidligere har været diskuteret, at have  

 kendskab  

 til præcist hvad myndigheden har set og bemærket om forholdene på ejendommen,  

 og har således ringe mulighed for at øve indflydelse på myndighedens  

 beslutningsproces.
 Dette gælder efter  

 direktoratets opfattelse selvom der af tilsynsmyndigheden er udfærdiget en  

 tilsynsattest, som klart og præcist beskriver, hvad tilsynsmyndigheden har  

 bemærket sig under besøget.
Ad 2) Det fremgår af sagen, at  

 direktoratet i skrivelse af 10. september 1997 træffer afgørelse i sagen, og  

 delvist stadfæster MLK (X-by)s afgørelse.
 Det fremgår heraf, at  

 forinden direktoratet træffer afgørelse, foretages en besigtigelse på  

 (A)s  

 ejendom.
 Direktoratet har ved denne  

 lejlighed gennemgået staldområdet m.v., og direktoratets afgørelse er baseret  

 på de iagttagelser der er gjort ved besøget og den drøftelse, som har fundet  

 sted i tilknytning hertil.
 Ved besigtigelsen blev der  

 udfærdiget et håndskrevet notat om direktoratets iagttagelser på stedet.  

 Notatet er ikke blevet forelagt for (A) under henvisning til, at det ikke  

 indeholder yderligere oplysninger og iagttagelser i forhold til, hvad der  

 blev  

 drøftet under direktoratets besøg på ejendommen.
 Direktoratet skal anføre,  

 under henvisning til det under 1) beskrevne, at det synes tvivlsomt, om  

 samtlige tilsynsmyndighedens iagttagelser ved tilsynsbesøget d. 14. april  

 1997  

 har været forelagt (A), og i bekræftende fald i tilstrækkelig klar og præcis  

 form.
På denne baggrund burde  

 direktoratet have hjemvist sagen til fornyet behandling hos MLK (X-by) under  

 henvisning til manglende partshøring. Den 19. og 25. november 1999  

 modtog jeg As bemærkninger til udtalelserne fra Miljø- og  

 Levnedsmiddelkontrollen X-by og Veterinær- og Fødevaredirektoratet.
A  

 stillede  

 i den forbindelse en række spørgsmål til hvem der kunne beslutte og  

 gennemføre  

 ekstraordinære tilsyn.
A anførte endvidere at han mente at det var  

 betænkeligt  

 at den samme medarbejder i direktoratet som havde truffet afgørelse i sagen,  

 havde besvaret As klage af 30. december 1997 til mig.
Ombudsmandens udtalelse Myndighedernes afgørelser Miljø- og Levnedsmiddelkontrollen (X-by)s  

 behandling af sagen Partshøring og notatpligt Forvaltningslovens § 19, stk. 1, har følgende indhold:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelse af den nævnte udtalelse. Offentlighedslovens § 6,  

 stk. 1, har følgende indhold:
  

  

 § 6.  

  

 I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter. Uden for anvendelsesområdet  

 af forvaltningslovens § 19 og offentlighedslovens § 6 kan pligt til at  

 foretage  

 partshøring og gøre notat følge af ulovbestemte forvaltningsretlige  

 grundsætninger, herunder god forvaltningsskik.
Se i den forbindelse  

 henholdsvis  

 Forvaltningsloven med kommentarer ved John Vogter (1999), s. 349ff, og  

 Offentlighedsloven med kommentarer ved John Vogter (1999), s. 152.
 Veterinær- og  

 Fødevaredirektoratet har anført at partshøringen i tilsynssager efter  

 mælkeproduktloven foregår under tilsynet ved at de tilsynsførende over for  

 parten fremkommer med deres kritikpunkter som parten herved får lejlighed til  

 at fremkomme med sine bemærkninger til.
 I det omfang der  som i  

 (A)s sag  er tale om enkle og forholdsvis overskuelige  

 oplysninger om de  

 fysiske forhold, og parten bliver bedt om at fremkomme med sine eventuelle  

 bemærkninger hertil, mener jeg ikke at fremgangsmåden er i strid med  

 forvaltningslovens § 19.
Jeg mener imidlertid at fremgangsmåden  

 indebærer at parten må forvente at partens indsigelser bliver noteret af den  

 tilsynsførende.
I det omfang partens indsigelser består i oplysninger om  

 faktiske omstændigheder, følger denne pligt allerede af offentlighedslovens §  

 6, stk. 1.
 Efter offentlighedslovens §  

 6, stk. 1, påhviler det endvidere den tilsynsførende at notere sine  

 iagttagelser  

 af de fysiske forhold på stedet i det omfang forholdene har betydning for  

 sagens afgørelse.
a.
Tilsyn den 14. april 1997 Sådan som sagen er oplyst  

 for mig, har de tilsynsførende dyrlæger under tilsynet ikke foretaget en  

 nærmere beskrivelse hverken af egne iagttagelser eller af (A)s  

 kommentarer  

 hertil.
Heller ikke i tilsynsattesten eller påbudsbrevet til (A) er de  

 tilsynsførendes iagttagelser nærmere angivet, jf. nedenfor ad begrundelse.
Det medfører endvidere at  

 det ikke er muligt på nuværende tidspunkt at fastslå om partshøringspligten  

 er  

 blevet iagttaget under tilsynsbesøget.
Det må imidlertid konstateres at  

 partshøring ikke er iagttaget efterfølgende inden miljø- og  

 levnedsmiddelkontrollen i brev af 15. april 1997 meddelte (A) hvilke forhold  

 han  

 skulle rette.
b.
Tilsyn den 2. juni 1997 Under dette tilsyn har de  

 tilsynsførende dyrlæger på tilsynsattesten noteret at (A) har meddelt at han  

 ikke havde rettet nogen af forholdene.
Jeg må derfor gå ud fra at der ikke  

 blev  

 foretaget en besigtigelse af malkestalden mv.
 På den baggrund kan det  

 lægges til grund at notatpligten er blevet iagttaget, og at der endvidere  

 ikke  

 har været oplysninger at partshøre over idet de eneste oplysninger stammede  

 fra  

 (A) selv, og (A) måtte gå ud fra at disse oplysninger ville indgå i miljø- og  

 levnedsmiddelkontrollens vurdering af sagen.
c.
Tilsyn den 2. juli 1997 For så vidt angår tilsynet  

 den 2. juli 1997, ses notatpligten ikke at være iagttaget.
Det kan endvidere  

 konstateres at partshøringsforpligtelsen heller ikke er iagttaget under  

 tilsynsbesøget.
Der er heller ikke foretaget partshøring på anden måde inden  

 miljø- og veterinærkontrollen i brev af 4. juli 1997 meddelte (A) at flere  

 forhold fortsat manglede at blive rettet.
Samlet er det min opfattelse  

 at de tilsynsførende dyrlæger i forbindelse med tilsynene den 14. april 1997  

 og  

 den 2. juli 1997 ikke opfyldte notatpligten.
Endvidere er det min opfattelse  

 at  

 partshøringsforpligtelsen  i hvert tilfælde i forbindelse med påbudet  

 af 4.  

 juli 1997  heller ikke er blevet iagttaget.
2. Begrundelse Efter forvaltningslovens §  

 22 skal en afgørelse der ikke giver parten fuldt ud medhold, være ledsaget af  

 en begrundelse.
Kravene til begrundelsen fremgår af forvaltningslovens § 24  

 der  

 har følgende indhold:
  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentligt betydning for afgørelsen.
 Henvisningen til retsregler  

 skal være meget præcis med angivelse af hvilke paragraffer, stk., nr. mv. som  

 myndigheden har anvendt.
Formålet hermed er bl.a. at parten skal være i stand  

 til at vurdere om der er grundlag for at gå videre med sagen.
Især i et  

 tilfælde som det foreliggende hvor de nærmere regler fremgår af et bilag til  

 en  

 bekendtgørelse, er det derfor væsentligt at myndigheden er præcis i sin  

 henvisning til retsreglerne.
Jeg mener derfor at miljø-  

 og levnedsmiddelkontrollen i sine breve af 15. april 1997, 3. juni 1997 og 4.  

 juli 1997 til (A) nærmere burde have angivet hvilke bestemmelser i  

 bekendtgørelsen og bilag A tilsynsmyndigheden havde lagt til grund for sin  

 afgørelse.
Endvidere burde miljø- og levnedsmiddelkontrollen i sine breve til  

 (A) have redegjort for de oplysninger om sagens faktiske omstændigheder der  

 var  

 tillagt væsentlig betydning, og herudover have angivet de hovedhensyn der var  

 bestemmende for afgørelsen.
 Samlet set er det min  

 opfattelse at miljø- og levnedsmiddelkontrollens afgørelser af 15. april  

 1997,  

 3. juni 1997 og 4. juli 1997 ikke opfyldte begrundelseskravet i  

 forvaltningslovens § 24.
3. Sammenfatning Sammenfattende mener jeg at  

 miljø- og levnedsmiddelkontrollens sagsbehandling har været meget beklagelig.
 Da kontrolopgaverne efter  

 mælkeproduktloven ikke længere varetages af Miljø- og Levnedsmiddelkontrollen  

 (X-by), men derimod af de regionale fødevareregioner, har jeg besluttet at  

 gøre  

 Fødevaredirektoratet (som overordnet myndighed på området) bekendt med min  

 opfattelse af Miljø- og Levnedsmiddelkontrollen (X-by)s behandling af  

 sagen.
Veterinær- og Fødevaredirektoratets behandling af sagen Direktoratet har som anført  

 udarbejdet et notat over sine iagttagelser under sin besigtigelse med en  

 enkelt  

 angivelse af (A)s bemærkninger under besigtigelsen.
Sådan som sagen er  

 oplyst,  

 må jeg gå ud fra at direktoratet derved har opfyldt sin notatpligt og sin  

 pligt  

 til at partshøre (A) over sine iagttagelser under besigtigelsen.
 Derimod har direktoratet  

 ikke sendt Miljø- og Levnedsmiddelkontrollen (X-by)s udtalelse af 12.  

 august  

 1997 til (A) med henblik på at (A) fik lejlighed til at fremkomme med sine  

 bemærkninger hertil inden direktoratet traf afgørelse.
 Da direktoratet ud af sagen  

 kunne se at (A) ikke var blevet partshørt over de oplysninger om faktiske  

 omstændigheder der fremgik af udtalelsen, burde direktoratet have sendt  

 udtalelsen til (A) med henblik på at (A) kunne fremkomme med sine eventuelle  

 bemærkninger hertil inden direktoratet traf afgørelse, jf. forvaltningslovens  

 §  

 19.
 Jeg har samtidig hermed  

 gjort direktoratet bekendt med min opfattelse.
