Formålet med registeret er at opsamle serologiske data og udskrive analysesvar for patienter med mulig toxoplasma-infektion med det formål at underbygge den af læge/hospital formodede diagnose.
Endvidere er formålet med registeret kortvarig (max. 1 år) registrering af patienter med diagnostiseret malariainfektion med det formål at føre anonymiserede malariastatistikker for WHO og Sundhedsstyrelsen, samt at sikre at alle malariainfektioner anmeldes efter loven.
Personkreds: Registeret må kun indeholde serologiske data på blodprøver og spinalvæsker fra patienter med mistænkt toxoplasmose, indsendt til undersøgelse for toxoplasma antistoffer, samt navn og eventuelt CPR-nr. på patienter med diagnostiseret malariainfektion.
 Ikrafttrædelsesdato: 01/01/1989.
