Efterløn, fradrag for pensioner, pensionsdepoter delt med ægtefællen Ankenævnet har behandlet Deres klage på møde den 28. august 2008.
Nævnet traf denne A F G Ø R E L S E Deres pensioner medfører fradrag i efterlønnen på baggrund af opgørelsen foretaget umiddelbart inden De blev 60 år.
 Ankenævnet tiltræder således Arbejdsdirektoratets afgørelse af den 10. maj 2005.
B E G R U N D E L S E Ankenævnet har lagt til grund, at  De fyldte 60 år den 14. februar 2004  Deres pensioner blev opgjort efter reglerne herom umiddelbart inden De fyldte 60 år  De indgik en bodelingsoverenskomst med skæringsdato 21. juni 2004, og  en række af Deres pensioner blev delt i henhold til bodelingsoverenskomsten med skæringsdag 21. juni 2004.
 På skæringsdagen for ændringen af Deres pensioner var De fyldt 60 år.
Deres pensionsselskab og/eller pengeinstitut har indberettet Deres pensioner, da De fyldte 59½ år.
Det er denne opgørelse, der efter reglerne danner baggrund for fradraget for pensioner i Deres efterløn.
 Der er kun mulighed for at ændre en pensionsopgørelse i ganske få tilfælde:
  Hvis medlemmet ophæver en pension eller pensionen ophører (helt eller delvist) i perioden efter den elektroniske indberetning fra pensionsselskab eller pengeinstitut, og inden medlemmet fylder 60 år.
 Hvis der er sket ekstraordinære indbetalinger på medlemmets pensioner i perioden efter den elektroniske indberetning fra pensionsselskab eller pengeinstitut, og inden medlemmet fylder 60 år eller  Hvis en person, der har solgt en selvstændig erhvervsvirksomhed, har opretter en pension efter pensionsbeskatningslovens § 15 A.
Her kan indbetalinger på pensionen efter medlemmet er fyldt 60 år medføre en ændring af pensionsopgørelsen.
Nævnet har lagt vægt på, at  ændringerne i Deres pensioner er sket efter De fyldte 60 år,  Deres pensioner ikke er oprettet efter pensionsbeskatningslovens § 15 A og  ændringerne i Deres pensioner ikke indebærer indbetalinger på deres pensionsordninger.
 Nævnet finder ikke, at der er hjemmel til at foretage en ny opgørelse af Deres pensioner på baggrund af delingen af Deres pensioner med virkning fra 21. april 2004.
Det forhold, at De har svært ved at klare Dem for den udbetalte efterløn, kan efter nævnets opfattelse ikke føre til et andet resultat.
Nævnet har lagt vægt på, at der ikke er hjemmel til at inddrage Deres udgifter i spørgsmålet om, hvorvidt der kan foretages en ny opgørelse af Deres pensioner.
 Som reglerne er udformet har ankenævnet ikke adgang til at dispensere fra kravet om at der sker fradrag i efterlønnen på baggrund af opgørelsen af pensioner umiddelbart inden medlemmet fylder 60 år.
R E G L E R Ankenævnet henviser til  § 74 i, stk. 1 og 8 i lov om arbejdsløshedsforsikring mv., jf. lovbekendtgørelse nr. 708 af 13. august 2003, og  § 6, stk. 1 og stk. 3 - 5 i Arbejdsdirektoratets bekendtgørelse nr. 872 af 20. august 2004 om fleksibel efterløn.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne Sign.
 De kan læse om afgørelsens retlige grundlag på de følgende sider.
 Kopi til:
Arbejdsdirektoratet og a-kasse Regler Lov om arbejdsløshedsforsikring mv., jf. lovbekendtgørelse nr. 708 af 13. august 2003.
 § 74 i.
Stk. 3. Et medlem skal have opgjort værdien på tidspunktet umiddelbart før det fyldte 60. år af alle sine pensionsordninger.
Opgørelsen foretages af arbejdsløshedskassen på grundlag af oplysninger, jf. stk. 4, om de i stk. 2, 1. pkt., nævnte ordninger samt på grundlag af erklæring afgivet af medlemmet om værdien umiddelbart før medlemmets fyldte 60. år af de i stk. 2, 2. pkt., nævnte pensioner, pensioner omfattet af pensionsbeskatningslovens § 2, nr. 2, samt pensioner omfattet af firmapensionskasselovens § 1, stk. 2, nr. 2-4, og § 2, stk. 3-5. For pensionsordninger med løbende livsvarige udbetalinger oplyser medlemmet en beregnet årlig livsvarig ydelse ved udbetaling fra det 60. år.
For alle øvrige pensionsordninger oplyses depotet.
Medlemmet har endvidere pligt til over for arbejdsløshedskassen at erklære, om oplysninger, der er indberettet efter stk. 4, er fyldestgørende.
Stk. 8. Ved indbetaling på en § 15 A-pensionsordning efter det fyldte 60. år har pensionsinstitutter m.v., jf. stk. 4, 1. pkt., pligt til at foretage indberetning ved hver indbetaling frem til det fyldte 65. år.
Principperne i stk. 4 finder tilsvarende anvendelse.
Medlemmet har en tilsvarende pligt til over for arbejdsløshedskassen at oplyse om indbetalinger på disse pensionsordninger.
Arbejdsdirektoratets bekendtgørelse nr. 872 af 20. august 2004 om fleksibel efterløn § 6. For medlemmer, der fylder 60 år fra den 1. oktober 2000, indberetter pensionsinstitutter m.v. i elektronisk form oplysninger om værdien af pensioner m.v. ved det fyldte 59 1/2. år.
Indberetning sker efter Skatteministeriets bekendtgørelse om indberetning af pensioner m.v. til brug for opgørelse af fradrag i efterløn, delpension og fleksydelse.
 Stk. 3. Som en ekstraordinær indbetaling anses følgende:
 indbetaling ud over det aftalte til livsvarig alderspension (livrente eller lignende),  indbetaling ud over det aftalte i henhold til ikke-livsvarig pension, hvor ordningen er indberettet med størrelsen af depotet ved det 59 1/2. år, tillagt forrentning og aftalte bidrag frem til det 60. år,  indbetaling til ikke-livsvarig pension, hvor ordningen er opgjort og indberettet med størrelsen af depotet ved det 59 1/2. år, og  indbetaling til nyoprettet pension efter tidspunktet for indberetning af pensioner.
 Stk. 4. Hvis der er sket ekstraordinær indbetaling til pension m.v. med beløb, der tilsammen overstiger en mindstegrænse, som svarer til det efter HREF="http://social-arbejdsmarked.lovportaler.dk/showdoc.aspx?hashparam=p16&schultzlink=lov19710310#p16" MACROBUTTON HtmlResAnchor § 16, stk. 1, i lov om beskatningen af pensionsordninger m.v. til enhver tid fastsatte beløb (i 2004 på 40.100 kr.), skal a-kassen opgøre den eller de pågældende pensioner som følger:
 Det årlige livsvarige pensionsbeløb efter stk. 3, nr. 1, opgøres med den faktiske årlige ydelse på datoen for det fyldte 60. år.
Depotværdien af pensionsbeløb efter stk. 3, nr. 2 og 3, tillægges det eller de ekstraordinært indbetalte beløb.
Renter, kursudvikling m.v. i perioden fra indberetningen af pension til det fyldte 60. år tilskrives ikke eller trækkes ikke fra ved opgørelsen af ny reguleret depotværdi af pensionen.
 Værdien af den nyoprettede pension efter stk. 3, nr. 4, opgøres ved det fyldte 60. år.
Stk. 5. Hvis et medlem i perioden efter den elektroniske indberetning har ophævet en pension, eller en pension helt eller delvist er ophørt i forhold til medlemmet med virkning forud for datoen for det fyldte 60. år, udgår pensionen af den samlede opgørelse.
Et medlem skal over for a-kassen dokumentere, at en pension er ophævet eller ophørt.
