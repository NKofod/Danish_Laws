Nr BTL 12 Betænkning over Forslag til lov om ændring af ligningsloven (Forskning og  

 udvikling)   

 Nr L 12 1990-91, 2. samling Afgivet af Skatteudvalget Afgivet: 19910522 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Industrirådet.
Der er af skatteministeren stillet ændringsforslag, der bl.a. medfører, at  

 lovforslaget deles i to dele.
Et flertal har tiltrådt delingen af  

 lovforslaget.
Der henvises i øvrigt til bemærkningerne til ændringsforslagene.
Udvalget  

 anmoder om, at det under A nævnte lovforslag efter 2. behandling henvises til  

 fornyet behandling i udvalget.
 Herefter indstiller et flertal (udvalget med undtagelse af  

 Socialistisk Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Ændringsforslag Af skatteministeren, tiltrådt af et flertal (udvalget med  

 undtagelse af SF):
a Ændringsforslag om deling af lovforslaget 1) Lovforslaget deles i to lovforslag med følgende titler og  

 indhold:
 A. »Forslag til lov om ændring af ligningsloven. (Tilskud til  

 udenlandske forskere)» omfattende § 1, indledningen, nr. 1, og § 2, stk.  

 1.
 B. »Forslag til lov om ændring af ligningsloven. (Forskning  

 og udvikling)» omfattende § 1, indledningen, nr. 2, 3 og 4, og § 2, stk.  

 2.
Til § 1 b Ændringsforslag til det under A nævnte lovforslag 2) Det under nr. 1 foreslåede litra ø benævnes litra  

 å (to steder).
c Ændringsforslag til det under B nævnte lovforslag 3) I det under nr. 2 foreslåede stk. 2 ændres i  

1. pkt. »eller i EF-programmer i henhold til rammeprogrammet for  

 Fællesskabets aktioner inden for forskning og teknologisk udvikling«  

 til: », i EF-programmer i henhold til rammeprogrammet for Fællesskabets  

 aktioner inden for forskning og teknologisk udvikling eller i EF-programmet  

 Thermie«.
Bemærkninger Til nr. 1 Ved ændringsforslaget foreslås lovforslaget delt, således at lovforslaget  

 om skattefrihed for tilskud til udenlandske forskere med særlige  

 forskningsopgaver i Danmark og lovforslaget om 25 pct.'s ekstrafradrag for  

 udgifter, der afholdes i forbindelse med deltagelse i visse  

 forskningsprojekter, kan få særskilt behandling.
Til nr. 2 Ændringsforslaget er en følge af, at der ved lov om ændring af  

 ligningsloven, personskatteloven og skattekontrolloven. (Beskatning af  

 sociale ydelser efter bistandsloven og tilskud i henhold til lov om  

 folkehøjskoler, landbrugsskoler, husholdningsskoler og efterskoler) -  

 vedtaget ved 3. behandling den 2. april 1991 - blev indsat et litra ø i  

 ligningslovens § 7.
Til nr. 3 Ændringsforslaget går ud på at udvide den i lovforslaget foreslåede  

 ordning, således at der også skal kunne fradrages et beløb svarende til 25  

 pct. af de udgifter, som afholdes i tilknytning til den skattepligtiges  

 deltagelse i EF's demonstrations- og formidlingsprogram Thermie.
 Det er en betingelse for ekstrafradraget, at det pågældende projekt på  

 forhånd er godkendt af industriministeren eller den, der bemyndiges dertil,  

 at projektet ved udgangen af indkomståret er godkendt som EF-projekt af  

 EF-Kommissionen, og at udgifterne er afholdt inden for det budget, som  

 virksomheden opstiller med henblik på at opnå godkendelse af EF-Kommissionen.
Ændringsforslaget skal ses på baggrund af, at lovforslaget i den  

 foreliggende form indebærer, at kommende energiprojekter under EF-programmet  

 Joule, som er et særprogram under rammeprogrammet for forskning og  

 teknologisk udvikling, kan falde ind under loven.
Andre energiprojekter med  

 et betragteligt erhvervsfremmepotentiale også for danske virksomheder er  

 omfattet af EF's demonstrations- og formidlingsprogram Thermie.
Disse  

 projekter vil derimod med den nuværende udformning af lovforslaget falde uden  

 for loven.
 EF's energiteknologiske støtteprogram - Thermie - blev vedtaget af EF's 12  

 energiministre den 21. maj 1990. Ifølge Thermie-forordningen kan Fællesskabet  

 yde finansiel støtte til projekter til fremme af energiteknologi, dvs.  

 projekter, der tager sigte på at udarbejde, anvende og/eller fremme avanceret  

 energiteknologi af innovativ karakter, hvis iværksættelse indebærer tekniske  

 og økonomiske risici i et sådant omfang, at de højst sandsynligt ikke vil  

 kunne gennemføres uden finansiel støtte fra Fællesskabet.
 Thermie-programmet indebærer, at energiteknologiske projekter inden for  

 følgende 4 hovedområder kan komme i betragtning ved tildeling af støtte:
- rationel energiudnyttelse i bygnings-, industri-, transport- samt  

 energi-, el- og varmesektorerne, - vedvarende energikilder: solenergi, biomasse- og affaldsenergi,  

 geotermisk energi samt vind- og vandkraft, - fast brændsel: forbrænding, omformning, affald samt forgasning i  

 kombineret produktion gas/damp, - kulbrinter: efterforskning, produktion, transport og lagring.
 Thermie-programmet for fremme af europæisk teknologi forventes at komme  

 til at spille en vigtig rolle for gennemførelse af Fællesskabets politik:
 - Det skal bidrage til at sikre, at Fællesskabets industri har adgang til  

 en sikker og konkurrencedygtig energiforsyning.
 - Det skal opmuntre til joint ventures mellem virksomheder fra forskellige  

 medlemsstater og navnlig støtte små og mellemstore virksomheder.
 - Det skal styrke Fællesskabets bestræbelser for at holde Europas plads i  

 første linje, når det gælder den teknologiske udvikling på verdensplan.
 - Det skal bidrage til at give Europa et bedre miljø ved at forbedre  

 energiudnyttelsen og sprede energiforsyningerne.
 - Det skal styrke den europæiske industris teknologiske grundlag ved at  

 tilskynde til industrielt samarbejde.
 - Det skal skaffe Fællesskabets ugunstigt stillede områder vigtige fordele  

 ved at lægge særlig vægt på, at der overføres teknologi til dem, og således  

 styrke den økonomiske og sociale samhørighed.
 - Det skal skabe nye beskæftigelsesmuligheder ved at indføre nye  

 energiteknologier.
Thermie-programmet indgår således i den strategi, hvormed Fællesskabets  

 energipolitiske mål skal nås, og tager sigte på at fremme innovative  

 teknologier inden for rationel energiudnyttelse, vedvarende energikilder,  

 fast brændsel og kulbrinter.
For at udfylde kløften mellem de nye  

 teknologiers forsknings- og udviklingsstadium og deres markedsføring er  

 Kommissionen villig til at påtage sig en del af den finansielle risiko, som  

 er forbundet med fremme og formidling af innovative teknologier.
Det samlede årlige ekstrafradrag vedrørende Thermie-programmet skønnes på  

 baggrund af de af Energiministeriet meddelte oplysninger at indebære et  

 mindre provenutab, der formentlig er under 5 mio. kr.
Der er ved  

 fastsættelsen af ministeriets udgiftsramme taget hensyn til provenutabet.
 Ændringsforslaget notificeres til EF i henhold til EØF-traktatens artikel  

 93, stk. 3.
