Oprindeligt var det meningen, at foretage spunsning og indklagede havde ud  

 fra denne forudsætning og på grundlag af en elementsspecifikation  

 meddelt klageren en overslagspris.
Konstruktionen blev efterfølgende  

 ændret væsentligt således at man nu forudsatte at det  

 vandrette vand- og jordtryk kunne optages af dækelementerne.
Dette  

 viste sig imidlertid ikke at være tilfældet og man måtte  

 under byggeriet ændre konstruktionen, hvilket medførte en  

 merudgift på 1.695.189 kr.
 Klager kræver dette beløb erstattet af indklagede.
 Voldgiftsretten udtaler, at der ikke findes grundlag for at antage at  

 indklagede over for klageren har givet tilsagn om, eller på anden  

 måde har forpligtet sig til at dækelementerne ville kunne optage  

 det vandrette tryk og heller ikke har forpligtet sig til at afholde  

 betydelige merudgifter i denne forbindelse.
 Indklagedes frifindelsespåstand tages derfor til  

 følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92.
 I medfør af AB 92 er der ved Voldgiftsnævnet  

 for Bygge- og Anlægsvirksomhed nedsat en voldgiftsret bestående  

 af rådgivende civilingeniør Esben Kirkegaard, direktør,  

 civilingeniør Per Dibbern Johansen og højesteretsdommer Poul  

 Sørensen (formand) til afgørelse af en tvist mellem parterne om  

   og i givet fald med hvilket beløb   klageren hos indklagede har krav  

 på erstatning som følge af, at de betonelementer, som indklagede  

 har leveret til klageren til brug for dennes udførelse af  

 råhusentreprisen, ikke havde den til den valgte konstruktion  

 tilstrækkelige styrke til at optage vandret tryk.
Der er tale om et byggeri bl.a. ned til 14 meter under  

 terræn.
Oprindelig var det meningen at foretage spunsning bl.a. til  

 optagelse af jord- og vandtryk, og indklagede havde ud fra denne  

 forudsætning og på grundlag af en elementsspecifikation meddelt  

 klageren en overslagspris vedrørende væg- og  

 dækbetonelementer.
Prisen ifølge indklagedes tilbud-overslag af  

 5. november 1996 udgjorde ca. 9 mio. kr.
Den 20 februar 1997 underskrev klageren entreprisekontrakt  

 med bygherren.
Konstruktionen var imidlertid nu blevet væsentligt  

 ændret, idet spunsningen var opgivet bl.a. til fordel for kraftigere  

 vægelementer og navnlig således, at det nu i projektet var  

 forudsat, at det kraftige vand- og jordtryk skulle kunne optages af  

 dækelementerne.
Dette viste sig imidlertid ikke at være  

 tilfældet ved den valgte konstruktion, og det blev derfor  

 nødvendigt under byggeriet at ændre konstruktionen  

 således, at der blev udlagt en armeret overbeton over  

 dækelementerne.
Meromkostningerne ved dette arbejde har udgjort  

 1.695.189 kr. ekskl. moms.
 Uoverensstemmelsen mellem parterne angår herefter,  

 om indklagede, som hævdet af klageren, over for denne er  

 erstatningsansvarlig for de omhandlede nødvendige meromkostninger, der  

 blev forbundet med udførelsen af klagerens entreprise, og i givet fald  

 med hvilket beløb.
 Sagen er af klageren indbragt for Voldgiftsnævnet  

 ved klageskrift modtaget den 28.april 1998.
 Klageren har under voldgiftssagen påstået  

 indklagede tilpligtet at betale 1.695.189 kr. med procesrente fra den 7.  

 oktober 1997.
 Indklagede har påstået frifindelse,  

 subsidiært mod betaling af et mindre beløb.
 Under forberedelsen af sagen har parterne været  

 enige om at udskille spørgsmålet om ansvarsgrundlaget til  

 særskilt påkendelse.
 Under den mundtlige forhandling, der blev foretaget den  

 12. april 2000, har klageren herefter nedlagt sålydende  

 påstand:
"Indklagede tilpligtes at være  

 erstatningsansvarlig for det tab, som klager har lidt som følge af, at  

 der på dækkene over øvre og nedre P-kælder er  

 etableret armeret overbeton i stedet for den oprindelige projekterede  

 løsning, hvorefter betonelementpladerne alene skulle  

 pålægges fiberbeton på dæk over nedre kælder og  

 tyndpuds på dæk over øvre kælder." Indklagede har påstået frifindelse.
 Under sagen er der afgivet forklaring af klagers  

 direktør og af civilingeniør fra det projekterende  

 ingeniørfirma samt af en salgsleder, en salgsingeniør og  

 ingeniør fra indklagede.
Klageren har til støtte for sin påstand  

 anført, at indklagede på tidspunktet for indgåelsen af  

 klagerens entrepriseaftale med bygherren var gjort bekendt med det  

 ændrede projekt og var blevet opfordret til at bekræfte, at  

 dækelementerne ville kunne optage det vandrette tryk.
Betonelementerne  

 skulle således opfylde de stillede krav, der klart fremgik af  

 Særbeskrivelsen for betonelementleverancen, hvilke vilkår  

 indklagede var gjort bekendt med, og som indklagede da også  

 efterfølgende afgav sin accept/ordrebekræftelse i henhold  

 til.
Indklagede har gjort gældende, at indklagede alene  

 var leverandør af betonelementerne til byggeriet, alt som  

 nærmere specificeret i ordrebekræftelsen, der for så vidt  

 angår dækelementerne i alt væsentligt svarede til  

 indklagedes oprindelige overslag-tilbud.
Indklagede har hverken forud for  

 klagerens indgåelse af entrepriseaftalen med bygherren eller på  

 et senere tidspunkt påtaget sig noget ansvar for, at  

 dækelementerne ville kunne optage det vandrette tryk.
Tværtimod  

 tog indklagede i begyndelsen af februar et klart forbehold i så  

 henseende, og dette forbehold er ikke senere bortfaldet, heller ikke ved  

 indklagedes efterfølgende accept/ordrebekræftelse af  

 leverancen.
 Efter dokumentation, forklaringer og procedure voterede  

 voldgiftsretten og meddelte i overensstemmelse hermed i enighed og med  

 mundtlig begrundelse herfor, at indklagede ville blive frifundet.  

 Voldgiftsretten meddelte endvidere sin omkostningsafgørelse som  

 gengivet nedenfor.
 Der var herefter mellem parterne og voldgiftsretten  

 enighed om, at kendelse i sagen udfærdiges uden sagsfremstilling og  

 gengivelse af forklaringer, dvs. alene med gengivelse af parternes  

 påstande og standpunkter   som det ovenfor er sket   samt med  

 voldgiftsrettens begrundelse og resultat.
Voldgiftsretten afsiger herefter følgende KENDELSE Det oprindelige byggeprojekt forudsatte spunsning, og  

 indklagede havde den 5. november 1996 på grundlag af dette projekt  

 afgivet et overslag-tilbud med tilhørende specifikation af de  

 betonelementer, som overslaget omfattede.
Efter at projektet var blevet ændret, og indklagede  

 omkring nytåret havde fået tilsendt den nu foreliggende  

 Særbeskrivelse vedrørende betonelementerne, anførte en  

 ingeniør hos indklagede - der nu hos indklagede havde overtaget sagen  

   i en telefax af 6. februar 1997 til klager v/dennes direktør   ad  

 Særbeskrivelsens angivelse af, at "alle konstruktionselementer  

 skal dimensioneres og detaljeres af elementleverandøren for lodret  

 og/eller vandret belastning.
De på tegninger angivne dimensioner skal  

 betragtes som vejledende, dvs. hvis detailberegning udført af  

 elementleverandøren medfører en større dimension af  

 f.eks. bjælke- eller dækelementer end anført på  

 tegninger medfører dette ikke betaling for merydelser"  

 at indklagede "med det materiale, der har været tilgængeligt  

 for os, og de oplysninger, den rådgivende ingeniør har givet os,  

 (havde) forudsat dimensioner som beskrevet i vore tilbud.
Eventuelle  

 mer/mindre ydelser kan først afgøres, når dette punkts  

 sidste afsnit er tilendebragt". Med telefax den 19. februar 1997  

 fremsendte klageren derefter til indklagede udkast til klagerens accept af  

 indklagedes betonelementleverance, fortsat med henvisning til angivelserne i  

 Særbetingelserne, og ved telefax af 21. februar 1997   dvs. dagen  

 efter, at entrepriseaftalen mellem klageren og bygherren var blevet  

 indgået   anmodede klageren indklagede om venligst at  

 "bekræfte tidligere oplysning om, at dækelementerne i  

 kælderen kan optage de vandrette kræfter fra jord- og vandtryk  

 som oplyst i beskrivelser og beregninger".
 Efter det således foreliggende   og således  

 som disse oplysninger er blevet udbygget og bekræftet ved de afgivne  

 forklaringer   finder voldgiftsretten at kunne lægge til grund,  

at det siden indklagedes overslag-tilbud af 5. november 1996 stedse  

 var forudsat mellem parterne, at indklagede skulle levere samtlige  

 betonelementer til byggeriet, at indklagede forud for indgåelsen  

 af entrepriseaftalen mellem klageren og bygherren var blevet gjort bekendt  

 med, at projektet var blevet ændret, således at spunsning var  

 opgivet med deraf følgende vandrette trykbelastninger på  

 betonelementerne, at indklagede, ligeledes forud for klagerens  

 indgåelse af entrepriseaftalen, gentagne gange var blevet opfordret til  

 at oplyse om dækelementernes evne til at optage vandrette tryk,  

at indklagede ikke havde efterkommet disse opfordringer, men blot  

 havde taget det nævnte forbehold af 6. februar 1997, og at  

 indklagedes tilbud   hvilket klageren var klar over   i alt væsentligt  

 fortsat byggede på anvendelse af de betonelementer, der var indeholdt i  

 det oprindelige projekt med spunsning.
 Efter det således foreliggende finder  

 voldgiftsretten intet grundlag for at antage, at indklagede over for klageren  

 forud for dennes indgåelse af entrepriseaftalen med bygherren har givet  

 tilsagn om eller på anden måde har påtaget sig nogen  

 forpligtelse med hensyn til, at dækelementerne ville kunne optage det  

 meget betydelige vandrette tryk.
I marts 1997 stod det klart for de i byggeriet  

 implicerede, at dækelementerne ikke som forudsat af klageren havde den  

 fornødne styrke til at optage de vandrette tryk, og det blev herefter  

 aftalt, at der skulle etableres en armeret overbeton.
Voldgiftsretten finder  

 heller ikke noget grundlag for at antage, at indklagede i forbindelse med  

 aftalen herom påtog sig nogen forpligtelse til at afholde de hermed  

 forbundne betydelige merudgifter.
Indklagedes accept/ordrebekræftelse, der for  

 så vidt henviser til Særbeskrivelsen, forelå ikke  

 før end i april/maj 1997, dvs. længe efter, at det stod klart,  

 at der måtte etableres den nævnte overbeton, og på et  

 tidspunkt, hvor der allerede mellem parterne var opstået tvist om  

 betalingsspørgsmålet.
Allerede som følge heraf giver  

 heller ikke ordrebekræftelsen støtte for at pålægge  

 indklagede noget ansvar for de omtvistede merudgifter.
 Indklagedes frifindelsespåstand må herefter  

 tages til følge.
 THI BESTEMMES:
 Indklagede frifindes.
 I sagsomkostninger skal klageren inden 14 dage til  

 indklagede betale 50.000 kr.
 De med voldgiftsrettens behandling af sagen forbundne  

 omkostninger skal betales af klageren og indklagede in solidum, i det  

 indbyrdes forhold med 2/3 af klageren og 1/3 af indklagede, efter  

 opgørelse og påkrav fra Voldgiftsnævnet.
