 Ved resolution af 5. maj 1965 har Hans Majestæt Kongen bifaldet, at  

 Danmark tiltræder den i Washington den 1. december 1959 undertegnede traktat  

 om Antarktis.
 Traktaten, hvis russiske og spanske tekst udelades her, lyder som følger:
TRAKTAT OM ANTARKTIS Regeringerne i Argentina, Australien, Belgien, Chile, Republikken  

 Frankrig, Japan, New Zealand, Norge, Den sydafrikanske Union, Unionen af  

 socialistiske Sovjetrepublikker, Det forenede kongerige Storbritannien og  

 Nordirland og Amerikas forenede Stater, som erkender, at det er i hele menneskehedens interesse, at Antarktis  

 vedblivende og for bestandig udelukkende anvendes til fredelige formål og  

 ikke bliver skueplads eller genstand for internationale uoverensstemmelser; som anerkender de betydelige bidrag til den videnskabelige viden, som er  

 opnået gennem internationalt samarbejde med hensyn til videnskabelig  

 forskning i Antarktis; som er overbevist om, at tilvejebringelsen af et fast grundlag for en  

 fortsættelse og udbygning af dette samarbejde bygget på frihed for den  

 videnskabelige forskning i Antarktis, således som dette blev praktiseret i  

 Det internationale geofysiske år, er i overensstemmelse med videnskabens  

 interesser og hele menneskehedens fremskridt; som endvidere er overbevist om, at en traktat, som sikrer anvendelse af  

 Antarktis til fredelige formål alene samt opretholdelse af international  

 enighed i Antarktis, vil fremme de i De forenede Nationers pagt opstillede  

 mål og principper, er blevet enige om følgende:
Artikel I 1. Antarktis skal udelukkende anvendes til fredelige  

 formål.
Således skal bl.a. enhver virksomhed af militær art, såsom anlæg af  

 militære baser og befæstninger, afholdelse af militærmanøvrer såvel som  

 afprøvning af våben af enhver art være forbudt.
 2. Nærværende traktat skal ikke være til hinder for,  

 at militært personel eller udstyr benyttes til videnskabelig forskning eller  

 andet fredeligt formål.
Artikel II Frihed for den videnskabelige forskning i Antarktis og samarbejde i dette  

 øjemed, som det blev praktiseret i Det internationale geofysiske år, skal  

 fortsætte i overensstemmelse med bestemmelserne i denne traktat.
Artikel III 1. For at fremme det internationale samarbejde inden  

 for videnskabelig forskning i Antarktis, således som dette er foreskrevet i  

 nærværende traktats artikel II, er de kontraherende parter enige om, så langt  

 det er gørligt og gennemførligt:
 2. Der skal ved gennemførelsen af denne artikel ydes  

 al mulig bistand til tilvejebringelse af samarbejde med de af De forenede  

 Nationers særorganisationer samt andre internationale organisationer, som har  

 videnskabelige eller tekniske interesser i Antarktis.
Artikel IV 1.Intet i nærværende traktat skal fortolkes som:.
2. Ingen handling eller virksomhed, som finder sted  

 medens nærværende traktat er i kraft, skal kunne danne grundlag for at hævde,  

 understøtte eller afvise et krav på territorial overhøjhed i Antarktis eller  

 skabe nogen ret overhovedet til overhøjhed i Antarktis.
Intet nyt krav eller  

 udvidelse af et bestående krav (på territorial overhøjhed i Antarktis) skal  

 kunne fremsættes, så længe nærværende traktat er i kraft.
Artikel V 1.Enhver kernefysisk sprængning i Antarktis samt henlæggelse af  

 radioaktivt affald der skal være forbudt.
 2. Såfremt der indgås internationale aftaler om  

 anvendelse af kernefysisk energi, herunder kernefysiske sprængninger og  

 henlæggelse af radioaktivt affald, som alle de kontraherende parter, hvis  

 repræsentanter er berettiget til at deltage i de i artikel IX omhandlede  

 møder, er parter i, skal de i medfør af sådanne aftaler fastsatte regler  

 komme til anvendelse i Antarktis.
Artikel VI Bestemmelserne i nærværende traktat skal gælde for området syd for 60  

 grader sydlig bredde, indbefattet alle permanente isdannelser (ice shelves),  

 men intet i nærværende traktat skal præjudicere eller på nogen måde have  

 indvirkning på nogen stats rettigheder eller udøvelse af rettigheder i  

 henhold til folkeretten med hensyn til det åbne hav inden for dette område.
Artikel VII 1. For at fremme formålene med og sikre overholdelsen  

 af bestemmelserne i nærværende traktat skal enhver kontraherende part, hvis  

 repræsentanter er berettigede til at deltage i de i traktatens artikel IX  

 omhandlede møder, have ret til at udpege observatører til at udføre enhver  

 ved nærværende artikel hjemlet inspektion.
Observatørerne skal være  

 statsborgere hos den kontraherende part, der udpeger dem.
Observatørernes  

 navne skal meddeles alle de øvrige kontraherende parter, som har ret til at  

 udpege observatører, og tilsvarende meddelelser skal gives om ophøret af  

 observatørernes ansættelse.
 2. Enhver observatør, som er udpeget i  

 overensstemmelse med bestemmelserne i denne artikels stk. 1, skal stedse have  

 fuldstændig fri adgang til ethvert område i Antarktis.
 3. Alle områder i Antarktis, herunder alle stationer,  

 anlæg og udstyr inden for disse områder, og alle skibe og luftfartøjer, som  

 er i færd med at ind.eller udlade last eller personel i Antarktis, skal til  

 enhver tid være tilgængelige for inspektion af enhver observatør, som er  

 udpeget i overensstemmelse med denne artikels stk. 1.
 4. Observation fra luften kan til enhver tid foretages  

 over ethvert område i Antarktis af enhver kontraherende part, som har ret til  

 at udpege observatører.
 5. Enhver kontraherende part skal, når nærværende  

 traktat træder i kraft for dens vedkommende og derefter på forhånd underrette  

 de øvrige kontraherende parter om:
Artikel VIII 1. For at lette udøvelsen af observatørernes  

 funktioner i medfør af denne traktat og uden at præjudicere de kontraherende  

 parters respektive standpunkter med hensyn til jurisdiktion over alle andre  

 personer i Antarktis skal observatører, som er udpeget i medfør af stk.1 i  

 artikel VII, og videnskabeligt personel, som er udvekslet i medfør af stk. 1  

 b) i traktatens artikel III, samt medlemmer af det personel, der ledsager  

 enhver sådan person, kun være undergivet den kontraherende parts  

 jurisdiktion, i hvis land de er statsborgere, for så vidt angår alle deres  

 handlinger eller undladelser, medens de befinder sig i Antarktis med det  

 formål at udøve deres funktioner.
 2. Uden præjudice for bestemmelserne i denne artikels  

 stk. 1 og indtil der træffes bestemmelser om foranstaltninger i henhold til  

 stk. 1, e) i artikel IX, skal de kontraherende parter i tilfælde af  

 uoverensstemmelse angående udøvelsen af jurisdiktion i Antarktis, straks  

 rådføre sig indbyrdes med henblik på at nå til en gensidigt antagelig  

 løsning.
Artikel IX 1. Repræsentanter for de kontraherende parter, som er  

 nævnt i indledningen til nærværende traktat, skal mødes i Canberra inden to  

 måneder efter datoen for traktatens ikrafttræden og derefter med passende  

 mellemrum og på passende steder for at udveksle oplysninger, rådføre sig  

 vedrørende spørgsmål af fælles interesse angående Antarktis og for at  

 formulere, overveje og anbefale til deres regeringer foranstaltninger til  

 fremme af traktatens principper og målsætninger, herunder bestemmelser med  

 hensyn til:
 2. Enhver kontraherende part som har tilsluttet sig  

 nærværende traktat ved tiltrædelse i henhold til artikel XIII, skal have ret  

 til at udpege repræsentanter til at deltage i de i stk. 1 omhandlede møder,  

 så længe vedkommende kontraherende part viser sin interesse i Antarktis ved  

 at drive betydelig videnskabelig forskningsvirksomhed der, f.eks. ved  

 oprettelse af en videnskabelig station eller udsendelse af en videnskabelig  

 ekspedition.
 3. Beretninger fra de i denne traktats artikel VII  

 omhandlede observatører skal oversendes til de repræsentanter for de  

 kontraherende parter, som deltager i de i stk. 1 omhandlede møder.
 4. De i stk.1 omhandlede bestemmelser skal træde i  

 kraft, når de er godkendt af alle de kontraherende parter, hvis  

 repræsentanter havde ret til at deltage i de møder, som blev afholdt for at  

 behandle disse bestemmelser.
 5. Alle rettigheder, som er fastlagt i nærværende  

 traktat, kan udøves fra datoen for traktatens ikrafttræden, uanset om  

 bestemmelser til lettelse af udøvelsen af sådanne rettigheder er blevet  

 foreslået, overvejet eller vedtaget i medfør af nærværende artikel.
Artikel X Enhver af de kontraherende parter påtager sig at udfolde passende  

 bestræbelser i overensstemmelse med De forenede Nationers pagt med henblik  

 på, at ingen i Antarktis driver nogen virksomhed, som strider imod denne  

 traktats principper eller formål.
Artikel XI 1. Hvis der opstår uoverensstemmelse mellem to eller  

 flere af de kontraherende parter vedrørende nærværende traktats fortolkning  

 eller anvendelse, skal de pågældende kontraherende parter rådføre sig  

 indbyrdes med henblik på at søge uoverensstemmelsen bilagt ved forhandling,  

 undersøgelse, mægling, forlig, voldgift, domsafgørelse eller på anden  

 fredelig vis efter deres eget valg.
 2. Enhver uoverensstemmelse af denne art, som ikke  

 bilægges på en af disse måder, skal (med alle stridende parters samtykke) i  

 hvert enkelt tilfælde henvises til Den mellemfolkelige Domstol til afgørelse;  

 men manglende enighed om at henvise sagen til Den mellemfolkelige Domstol  

 skal ikke fritage de stridende parter for forpligtelsen til fortsat at søge  

 uoverensstemmelsen bilagt på de i denne artikels stk. 1 omhandlede  

 forskellige fredelige måder.
Artikel XII 1. a) Nærværende traktat kan når som helst modificeres  

 eller ændres ved enstemmig overenskomst mellem de kontraherende parter, hvis  

 repræsentanter er berettiget til at deltage i de i artikel IX omhandlede  

 møder.
Enhver sådan modifikation eller ændring skal træde i kraft, når  

 depositarregeringen har modtaget meddelelse fra alle sådanne kontraherende  

 parter om, at de har ratificeret den.
 2. a) Såfremt nogen af de kontraherende parter, hvis  

 repræsentanter er berettigede til at deltage i de i artikel IX omhandlede  

 møder, efter 30 års forløb fra datoen for denne traktats ikrafttræden anmoder  

 derom ved henvendelse til depositarregeringen, skal der, så snart det er  

 praktisk muligt, afholdes en konference med deltagelse af alle kontraherende  

 parter for at bedømme traktatens virkninger.
 Såfremt en sådan modifikation eller ændring ikke er trådt i kraft i  

 overensstemmelse med bestemmelserne i denne artikels stk. 1 a) inden for et  

 tidsrum af to år efter den dato, da den blev meddelt alle kontraherende  

 parter, kan enhver kontraherende part når som helst efter udløbet af dette  

 tidsrum give depositarregeringen meddelelse om, at den udtræder af nærværende  

 traktat; en sådan udtræden bliver virksom to år efter, at depositarregeringen  

 har modtaget meddelelsen.
Artikel XIII 1. Nærværende traktat skal ratificeres af  

 signatarstaterne.
Den skal stå åben for tiltrædelse af enhver stat, som er  

 medlem af De forenede Nationer, eller af enhver stat som måtte blive  

 opfordret til at tiltræde traktaten med samtykke fra alle de kontraherende  

 parter, hvis repræsentanter er berettiget til at deltage i de i traktatens  

 artikel IX omhandlede møder.
 2. Ratifikation eller tiltrædelse af nærværende  

 traktat skal af enhver stat foretages i overensstemmelse med dens  

 forfatningsmæssige regler.
 3. Ratifikations-og tiltrædelsesinstrumenter skal  

 deponeres hos Amerikas forenede Staters regering, som herved udpeges som  

 depositarregering.
 4. Depositarregeringen skal underrette alle  

 signatarstater og tiltrædende stater om datoen for hver deponering af et  

 ratifikations-eller tiltrædelsesinstrument og om datoen for traktatens  

 ikrafttræden samt om enhver modifikation eller ændring af traktaten.
5. Når alle signatarstater har deponeret deres  

 ratifikationsinstrumenter, skal nærværende traktat træde i kraft for disse  

 stater samt for stater, som har deponeret tiltrædelsesinstrumenter.
Derefter  

 skal traktaten træde i kraft for enhver tiltrædende stat, når dens  

 tiltrædelsesinstrument er deponeret.
 6. Nærværende traktat skal af depositarregeringen  

 registreres i overensstemmelse med artikel 102 i De forenede Nationers pagt.
Artikel XIV Nærværende traktat, der er udfærdiget på engelsk, fransk, russisk og  

 spansk, idet hver af teksterne har samme gyldighed, skal deponeres i arkivet  

 for Amerikas forenede Staters regering, som skal tilstille signatarstaterne  

 og tiltrædende staters regeringer behørigt bekræftede kopier.
 Til bekræftelse heraf har undertegnede befuldmægtigede, som er behørigt  

 bemyndigede, undertegnet nærværende traktat.
 Udfærdiget i Washington, den 1. december  

 1959.
Traktaten trådte, efter at alle  

 signatarstater havde deponeret deres Polen og Tjekkoslovakiet har tiltrådt traktaten i overensstemmelse med  

 bestemmelsen i artikel XIII, stk.1.
 Det danske tiltrædelsesinstrument blev deponeret hos depositarmagten,  

 Amerikas forenede Staters regering, den 20. maj 1965, og traktaten er fra  

 samme dato trådt i kraft for Danmarks vedkommende.
 Udenrigsministeriet, den 24.juni 1965.
 Per Hækkerup.
