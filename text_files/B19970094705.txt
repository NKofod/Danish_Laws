 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som  

 beklædningshåndværker med speciale som buntmager, modelsyer, modist eller  

 skrædder.
Inden for specialet som buntmager kan uddannelsen afsluttes som  

 håndsyer, og inden for specialet som modelsyer kan uddannelsen afsluttes som  

 beklædningsoperatør.
 Stk. 2.  Det faglige udvalg for uddannelsen er Det  

 Faglige Udvalg for Beklædning, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 på erhvervsskolerne mv. (eksamensbekendtgørelsen) og de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
§ 3.  Efter en uddannelsestid på 3 år og 9 måneder  

 opnås kompetence som beklædningshåndværker med speciale som buntmager,  

 modelsyer, modist eller skrædder.
Efter en uddannelsestid på 2 år og 6  

 måneder og efter gennemført 4. skoleperiode opnås kompetence som håndsyer  

 inden for specialet som buntmager eller kompetence som beklædningsoperatør  

 inden for specialet som modelsyer.
 Stk. 2 .  Uddannelsen indledes i en praktikvirksomhed  

 eller med 2. skoleperiode.
§ 4.  Skoleundervisningen til beklædningshåndværker  

 varer 50 uger.
Skoleundervisningen til håndsyer og beklædningsoperatør varer  

 40 uger.
Skoleundervisningen veksler med praktikuddannelse som anført  

 nedenfor:
 Fritagelse for dele af undervisningen.
 § 5.  Personer, der er fyldt 25 år, og som har mindst  

 6 måneders relevant beskæftigelse inden for beklædningsbranchen, kan indgå  

 uddannelsesaftale med en forkortet uddannelsestid, jf. bilaget.
 Stk. 2.  Det faglige udvalg træffer afgørelse om  

 eventuel yderligere nedsættelse af uddannelsestiden efter samråd med skolen  

 og under hensyn til skolens afgørelse efter stk. 3. Det faglige udvalg kan i  

 særlige tilfælde dispensere fra alders- og beskæftigelseskravene.
 Stk. 3.  Skolen træffer afgørelse om fritagelse for dele  

 af skoleundervisningen på baggrund af brancheorienterede  

 arbejdsmarkedsuddannelser og andre erhvervede kvalifikationer af relevans for  

 uddannelsen, jf. bilaget.
 Stk. 4.  Afgørelser vedrørende aftaleperioder skal så  

 vidt muligt træffes inden indgåelse af uddannelsesaftalen, jf. stk. 1-3.
 Stk. 5.  Praktikuddannelsen gennemføres således, at der  

 tages udgangspunkt i den indlæring, der er foregået i de foregående  

 skoleperioder, og i den voksne elevs arbejdserfaringer.
 § 6.  Elever er fritaget for 2. skoleperiode på  

 grundlag af gennemført anden syuddannelse som anført i bilaget.
 Stk. 2.  Afgørelser efter stk. 1 skal så vidt muligt  

 træffes inden indgåelse af uddannelsesaftalen.
 Stk. 3.  Fritagelse for dele af uddannelsen kan i øvrigt  

 ske efter hovedbekendtgørelsen.
Uddannelsens mål og indhold § 7.  Den uddannede beklædningshåndværker med  

 speciale som buntmager  skal selvstændigt kunne sortere, klargøre, skære,  

 zwecke, renskære, sy, samle og fore en cape, jakke eller kåbe.  

 Beklædningshåndværkeren skal kunne identificere de enkelte mønsterdele og  

 kunne betjene områdets værktøjer og maskiner.
Stk. 2.  Den uddannede beklædningshåndværker med  

 speciale som modelsyer skal selvstændigt kunne opsy og produktions- og  

 kvalitetsbeskrive hele kollektioner.
Beklædningshåndværkeren skal kunne  

 arbejde som bindeled mellem modelafdeling og produktionsteknisk afdeling.  

 Beklædningshåndværkeren skal kunne arbejde med gruppeorienteret produktion og  

 selvstændigt kunne give arbejdsinstruktioner.
 Stk. 3.  Den uddannede beklædningshåndværker med  

 speciale som modist skal selvstændigt kunne fremstille hatte i filt,  

 stof, pels og andre egnede materialer og beherske områdets hånd- og  

 maskinsyningsteknikker.
 Stk. 4.  Den uddannede beklædningshåndværker med  

 speciale som skrædder skal selvstændigt kunne tage mål, foretage  

 figuranalyse, konstruere model, tilskære, sy og tilrette individuelt  

 tilpassede beklædningsgenstande til herrer og damer på en håndværksmæssig og  

 rationel måde.
 Stk. 5.  Den uddannede håndsyer inden for specialet  

 buntmager skal selvstændigt kunne samle, bånde, pikere og fore en cape,  

 jakke eller kåbe samt kunne sy rykninger og galloneringer.
Stk. 6.  Den uddannede beklædningsoperatør inden for  

 specialet modelsyer skal kunne varetage alsidige syoperationer i  

 forbindelse med produktionssyning.
Beklædningsoperatøren skal kunne betjene  

 de generelle maskintyper i industrien med den hastighed, der er normen for  

 branchen.
Beklædningsoperatøren skal gennem uddannelsen trænes i  

 operationsforenkling og gives forståelse af det krævede kvalitetsniveau samt  

 effektivitet og samarbejde.
 Stk. 7.  Uddannelsen tilrettelægges tillige sådan, at  

 eleven gives indsigt i og forståelse for miljømæssige forhold, herunder  

 håndteringen af miljømæssige problemstillinger i forbindelse med fagets  

 materialeanvendelse.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleverne fornødne generelle og  

 specielle kvalifikationer.
Der skal gives eleverne forudsætninger for at  

 varetage de funktioner, uddannelsen tager sigte på.
Desuden skal  

 undervisningen bidrage til elevernes personlige udvikling og give eleverne  

 forståelse af samfundet og dets udvikling.
Endelig skal der gives eleverne  

 forudsætninger for ved efter- og videreuddannelse at udbygge deres  

 kvalifikationer.
Grundfag § 9.  Undervisningen i 2. skoleperiode omfatter  

 følgende grundfag: Dansk (niveau F) (2,0 uger), Engelsk (niveau F) (2,0  

 uger), Informationsteknologi (niveau F) (1,1 uger), Produktudvikling,  

 produktion og service (3,2 uger) og Stil, form og farve (2,2 uger).
 Stk. 2.  Undervisningen i 3.-4. skoleperiode omfatter  

 følgende grundfag: Samfundsfag (niveau F) (1,6 uger), Produktudvikling,  

 produktion og service (1,1 uger) og Psykologi (1,1 uger).
 Stk. 3.  Undervisningen i 5. skoleperiode omfatter  

 grundfaget Virksomhedslære (niveau E) (2,2 uger).
 Stk. 4.  Mål, indhold og vejledende uddannelsestid for  

 de enkelte grundfag følger bekendtgørelsen om grundfag.
Områdefag § 10.  Undervisningen i områdefag i 2. skoleperiode  

 har følgende mål og rammer for undervisningens indhold og vejledende  

 uddannelsestid:
 Mål:  At eleverne får grundlæggende færdigheder i brugen  

 af de mest anvendte maskintyper, der benyttes i fremstillings- og  

 bearbejdningsprocessen samt kendskab til øvrige nålebærende maskiner.
Rammer for undervisningens indhold:  Materialebearbejdning  

 af pels, skind og tekstiler.
Maskinbetjening: Nålebærende maskiner,  

 pressemaskiner og skæreudstyr.
Arbejdspladsindretning, personlig planlægning,  

 sikkerhed og miljø.
 Vejledende uddannelsestid  : 4,1 uger.
 Mål  : At eleverne får kendskab til materialernes  

 oprindelse, struktur og anvendelsesområde.
 Rammer for undervisningens indhold  : Naturfibre,  

 kemofibre, skind, pels, bindingslære, materialeanalyse og mærkning af  

 tekstiler.
 Vejledende uddannelsestid  : 1,1 uger.
 Mål:  At eleverne opnår færdigheder i simple  

 grundkonstruktioner og begyndende færdigheder i snitændringer.
 Rammer for undervisningens indhold  : Manuel konstruktion  

 og snitændring af nederdel og bluse uden indsnit.
 Vejledende uddannelsestid  : 1,1 uger.
 Stk. 2.  Undervisningen i områdefag i 3.-4. skoleperiode  

 har følgende mål og rammer for undervisningens indhold og vejledende  

 uddannelsestid:
 Mål:  At eleverne kan sy med rationelle metoder og har  

 indsigt i brancherelevante produktions- og arbejdsforhold.
 Rammer for undervisningens indhold  : Sy- og  

 skæreoperationer, tilrettelægning, metodeforbedring, kvalitetskontrol,  

 sikkerhed og ergonomi.
 Vejledende uddannelsestid  : 3,9 uger.
 Mål:  At eleverne kan redegøre for materialernes  

 oprindelse, anvendelsesområder og opbygning, herunder de fysiske og kemiske  

 egenskaber og processernes indflydelse på miljøet.
 Rammer for undervisningens indhold  : Materialeanalyse,  

 fiberblandinger, bearbejdningsmuligheder, mikrofibre, bindingslære inden for  

 strik og vævning, indlægsmaterialer og varekendskab.
 Vejledende uddannelsestid  : 1,1 uger.
 Mål:  At eleverne opnår færdigheder i måltagning,  

 grundkonstruktion, snitændringer og snitudvikling.
 Rammer for undervisningens indhold  : Måltagning,  

 figuranalyse, grundkonstruktion, tilretning, graduering, introduktion til  

 CAD/CAM samt konstruktion på CAD.
 Vejledende uddannelsestid  : 2,2 uger.
 Mål:  At eleverne kan læse og forstå branchens  

 almindeligste fagudtryk på engelsk og kan anvende det tekniske engelsk  

 kommunikativt.
 Rammer for undervisningens indhold  : Arbejdsbeskrivelser,  

 materialebeskrivelser og maskinbeskrivelser.
 Vejledende uddannelsestid  : 1,1 uge.
 Stk. 3.  Undervisningen i områdefag i 5. skoleperiode  

 har følgende mål og rammer for undervisningens indhold og vejledende  

 uddannelsestid:
 Mål:  At eleverne opnår færdigheder i konstruktion og  

 snitudvikling på komplicerede produkter.
 Rammer for undervisningens indhold  : Snitudvikling og  

 konstruktion manuelt eller på CAD/CAM.
 Vejledende uddannelsestid  : 0,8 uge.
 Mål:  At eleverne får kendskab til hovedtrækkene i den  

 almene stil- og dragthistorie samt de kultur- og samfundshistoriske forhold  

 af betydning for forståelsen af stilarterne og deres udvikling.
Rammer for undervisningens indhold  : Hovedtrækkene i  

 Europas og Den nære Orients stilhistorie, kunst og arkitektur.
Klædedragtens  

 historie fra middelalderen til vor tid.
 Vejledende uddannelsestid  : 1,1 uge.
 Mål  : At eleverne kan læse og forstå branchens  

 almindeligste fagudtryk på tysk og kan anvende det tekniske tysk  

 kommunikativt.
 Rammer for undervisningens indhold  : Arbejdsbeskrivelser  

 og maskinbeskrivelser.
 Vejledende uddannelsestid  : 1,1 uge.
 Specialefag.
 § 11.  Undervisningen i specialefag har følgende mål  

 og rammer for undervisningens indhold i 3., 4. og 5. skoleperiode og  

 vejledende uddannelsestid:
 3.-4. skoleperiode:
Mål  : At eleverne opnår begyndende færdigheder i  

 fremstilling af pelsværk i forskellige pelsarter, samt at eleverne kan hånd-  

 og maskinsy diverse skindarter.
Eleverne skal endvidere have færdigheder i at  

 beregne skindforbrug og have kendskab til kalkulation af øvrige omkostninger.
 Rammer for undervisningens indhold  : Beregning,  

 sortering, skæring, renskæring, zweckning, samling, foring, syning,  

 materialelære, sikkerhed og ergonomi.
 Vejledende uddannelsestid  : 4,7 uger.
 5. skoleperiode:
Mål  : At eleverne selvstændigt kan fremstille pelsværk i  

 forskellige pelsarter, samt at eleverne kan hånd- og maskinsy diverse  

 skindarter.
Eleverne skal endvidere kunne beregne skindforbrug, kunne lave  

 rykkeberegninger, kunne indstribe modeller samt kunne kalkulere øvrige  

 omkostninger.
 Rammer for undervisningens indhold  : Beregning,  

 sortering, skæring, renskæring, zweckning, samling, foring, syning,  

 materialelære, sikkerhed og ergonomi.
 Vejledende uddannelsestid  : 3,7 uger.
 3.-4. skoleperiode:
 Mål  : At eleverne opnår færdigheder i forarbejdning af  

 forskellige former for produkter i henholdsvis vævede og strikkede  

 metervarer, samt at de selvstændigt kan udarbejde nødvendige  

 produktbeskrivelser/krav.
 Rammer for undervisningens indhold  : Detailprøver i  

 forskellige materialer, forarbejdning og beskrivelse af hele  

 produktionsforløb for forskellige produkter.
 Vejledende uddannelsestid  : 4,7 uger.
 5. skoleperiode:
 Mål:  At eleverne opnår sikkerhed i forarbejdning og  

 beskrivelse af hele produktet, samt at de selvstændigt kan arbejde med  

 metodeudvikling/forbedring.
 Rammer for undervisningens indhold  :  

 Instruktionsmateriale, produktionsmodning, opsyning og produktionsbeskrivelse  

 af minikollektion.
 Vejledende uddannelsestid  : 3,7 uger.
 3.-4. skoleperiode:
 Mål  : At eleverne opnår færdigheder i fremstilling af  

 hatte i filt, stof og pels samt opnår færdigheder i valg af  

 indlægsmaterialer.
 Rammer for undervisningens indhold  : Hånd- og  

 maskinsyningsteknik, bløde huer, håndstrakte skygger i filt, former,  

 materialelære, drapering, garnering, sikkerhed og ergonomi.
 Vejledende uddannelsestid  : 4,7 uger.
 5. skoleperiode:
 Mål  : At eleverne kan fremstille hatte i filt, stof, pels  

 og andre egnede materialer samt anvende indlægsstoffer.
 Rammer for undervisningens indhold  : Hånd- og  

 maskinsyningsteknik, formning, drapering, garnering, kantning, kopiering,  

 mønsteridentifikation, materialelære, sikkerhed og ergonomi.
 Vejledende uddannelsestid  : 3,7 uger.
 3.-4. skoleperiode:
Mål  : At eleverne opnår begyndende færdigheder i  

 håndværksmæssig forarbejdning af delemner.
Eleven skal kunne fremstille en  

 klassisk herre- og damejakke med løst indlæg i håndværksmæssig forarbejdning.
Rammer for undervisningens indhold  : Lommer, knaphuller,  

 håndsyning, indlægsmaterialer, finesser samt presse- og indretningsteknikker.  

 Forarbejdning i lette og kraftige materialer.
Indlægsmaterialer.  

 Håndsyningsteknikker.
Presse- og indretningsteknikker.
 Vejledende uddannelsestid  : 4,7 uger.
 5. skoleperiode:
 Mål  : At eleverne selvstændigt skal kunne fremstille en  

 kostumejakke og habitjakke samt redegøre for materialevalg og  

 forarbejdningsmetoder.
Rammer for undervisningens indhold  : Rationelle  

 forarbejdningsmetoder.
Individuelle emner indeholdende kraver og ærmer.  

 Tilskæring, indretning, materialeforarbejdning og materialeøkonomi.
 Vejledende uddannelsestid  : 3,7 uger.
Valgfag § 12.  Undervisningen i valgfag følger reglerne i  

 hovedbekendtgørelsen.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 14.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 15.  I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med simple  

 arbejdsdiscipliner.
 Stk. 2.  I de praktikperioder, der følger efter en  

 skoleperiode, skal uddannelsen i virksomheden endvidere tilrettelægges  

 således, at skoleundervisningen og praktikuddannelsen supplerer hinanden, og  

 således at eleven videreudvikler de færdigheder og rutiner, som er gennemført  

 i den forudgående skoleperiode.
 Stk. 3.  Det skal tilstræbes, at uddannelsen i  

 virksomheden tilrettelægges således, at der arbejdes efter stigende  

 sværhedsgrad, således at eleven ved afslutningen af den sidste praktikperiode  

 opnår et niveau, der svarer til de krav, der stilles til en uddannet som  

 beklædningshåndværker med eller inden for det pågældende speciale.
Stk. 4.  Under praktikuddannelsen arbejdes der med de  

 normalt forekommende arbejdsopgaver inden for uddannelsen og det pågældende  

 speciale.
I øvrigt kan eleven beskæftiges med arbejdsopgaver og discipliner,  

 der er relevante og værdifulde for uddannelsen.
 Stk. 5 .  Under praktikuddannelsen indskærpes  

 nødvendigheden af, at de sikkerhedsregler, der gælder i virksomheden  

 vedrørende personlig sikkerhed og sikkerhed over for udstyr, værktøj og  

 maskiner, efterleves.
Stk. 6 .  I den sidste praktikperiode arbejder eleven  

 selvstændigt med alle i virksomheden forekommende udviklings-,  

 vedligeholdelses-, reparations- og arbejdsopgaver inden for specialet.
Eleven  

 anvender alle former for arbejdsdiscipliner og metoder og udfører arbejdet ud  

 fra sit kendskab til det nødvendige kvalitetsniveau.
§ 16.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2, jf. hovedbekendtgørelsen.
 Stk. 4 .  Det faglige udvalg udsender de blanketter, der  

 skal anvendes, jf. stk. 1, til praktikvirksomhederne, jf.  

 hovedbekendtgørelsen.
 Stk. 5 .  Virksomhederne rekvirerer de blanketter, der  

 skal anvendes, jf. stk. 2, hos det faglige udvalg, jf. hovedbekendtgørelsen.
 Bedømmelse m.v.
Skolens bedømmelse § 17.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 18.  Ved en skoleperiodes afslutning og når eksamen  

 er gennemført, udsteder skolen, når eleven anmoder om det, eksamensbevis for  

 grundfag og valgfag, som er afsluttet med eksamen i den pågældende  

 skoleperiode.
 Stk. 2 .  I øvrigt udsteder skolen, når eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren afgives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 19.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2 .  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om,  

 hvilke emner der er gennemgået i den pågældende skoleperiode.
Skolen  

 udarbejder en vejledning, der tilkendegiver elevens eventuelle behov for  

 supplerende oplæring i praktiktiden og eventuelt supplerende  

 skoleundervisning.
Stk. 3 .  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 23, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 20.  Skolen afholder eksamen i grundfagene, når  

 dette følger af bekendtgørelsen om disse fag.
 Stk. 2.  Skolen afholder eksamen i specialefag ved  

 afslutningen af den sidste skoleperiode, jf. § 21.
 Stk. 3.  Skolen giver standpunktskarakterer i  

 grundfagene efter bekendtgørelsen om grundfag.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10 og  

 11.
 Stk. 5 .  Bedømmelsesformer og karaktergivning i valgfag  

 følger reglerne om disse fag.
 Stk. 6 .  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, når karaktererne ikke fremgår af  

 skolebeviset.
§ 21.  Eksamen i specialefag gennemføres som et  

 projektarbejde af højst 30 lektioners varighed eller som et projektarbejde,  

 kombineret med en bunden opgave af praktisk eller teoretisk art af tilsammen  

 højst 30 lektioners varighed.
Eksamensformen bestemmes af skolen efter samråd  

 med det faglige udvalg.
Materialer, der er udleveret i forbindelse med  

 undervisningen, må anvendes som hjælpemidler ved eksamen i specialefag.
Stk. 2.  Projektbeskrivelsen udarbejdes af eleven i  

 samråd med praktikvirksomheden og læreren og godkendes endeligt af læreren.  

 Den bundne opgave tilvejebringes af skolen.
Såvel projektarbejde som den  

 bundne opgave tilrettelægges af skolen efter regler, der udarbejdes i samråd  

 med det faglige udvalg.
 Stk. 3.  Hvis eksamen, jf. stk. 1, består af flere  

 prøver, foretages der en samlet bedømmelse af prøverne.
 Stk. 4 .  Bedømmelsen foretages af 1 af skolens lærere  

 (eksaminator) og 2 censorer udpeget af det faglige udvalg.
 Stk. 5 .  Skolen skal tilbyde eleven en ny eksamen,  

 eventuelt efter supplerende praktik- eller skoleophold, såfremt eleven ikke  

 opnår et tilfredsstillende resultat, eller såfremt eleven kan godtgøre, at  

 vedkommende på grund af sygdom eller af anden gyldig grund ikke har kunnet  

 møde eller gennemføre opgaverne til eksamen.
Karakterskala § 22.  Ved bedømmelsen anvendes 13-skalaen, jf.  

 bekendtgørelse om karakterskala og anden bedømmelse.
Skolebevis § 23.  Når alle skoleperioder er gennemført, udsteder  

 skolen et skolebevis, når mindst karakteren 6 er opnået i specialefaget, jf.  

 § 21, stk. 3, og når mindst karakteren 6 er opnået som gennemsnit bestående  

 af eksamenskaraktererne, jf. § 20, stk. 1, og standpunktskaraktererne, jf. §  

 20, stk. 3-5.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Uddannelsesbevis § 24.  Uddannelsesbevis udstedes af Det Faglige Udvalg  

 for Beklædning og affattes i overensstemmelse med hovedbekendtgørelsen, når  

 skolebevis og praktikerklæring er udstedt.
Ikrafttrædelses- og overgangsbestemmelser § 25.  Bekendtgørelsen træder i kraft den 1. januar  

 1998, jf. dog stk. 3.
 Stk. 2 .  Bekendtgørelse nr. 272 af 15. april 1994 om  

 uddannelsen til beklædningshåndværker og bekendtgørelse nr. 273 af 15. april  

 1994 om uddannelsen til beklædningsoperatør ophæves.
 Stk. 3 .  For så vidt angår elever mellem 21 og 25 år  

 gælder §§ 5 og 6 i de i stk. 2 nævnte bekendtgørelser indtil 31. december  

 1998.
 Stk. 4 .  Skolen kan, når den ønsker dette, uddanne de  

 elever, der er optaget på de i stk. 2 nævnte uddannelser, efter den nye  

 bekendtgørelse under forudsætning af, at eleverne og praktikvirksomhederne er  

 indforstået hermed.
Undervisningsministeriet, den 11.  

 december 1997 Ole Vig Jensen / Sonja Lundqvist Bekendtgørelse om uddannelsen til beklædningshåndværker Bilag December 1997 Fritagelse for dele af uddannelsen, jf. §§ 5 og 6 Der gives merit efter følgende skema:
 * Ved erhvervserfaring forstås beskæftigelse som syerske eller anden  

 beskæftigelse, der kan sidestilles hermed.
 Ved en af de andre syuddannelser forstås følgende uddannelser:
 Beklædningshåndværker, beklædningsoperatør, farverioperatør, ortopædist,  

 sejl- og boligmonteringsuddannede, skomager, strikkeoperatør, tekstiloperatør  

 og uddannede inden for de tekstile uddannelser. * Hertil kommer eventuel  

 yderligere nedsættelse af uddannelsestiden efter en konkret vurdering i de  

 tilfælde, hvor der er givet nedsættelse af skoletiden.
 ** Der gives merit for gennemført AMU-kursusrække inden for  

 beklædningsområdet mindst svarende til det gennemførte antal kursusuger.
