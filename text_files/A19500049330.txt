 Vi Frederik den Niende, af Guds nåde konge til Danmark, de  

 Venders og Goters, hertug til Slesvig, Holsten, Stormarn, Ditmarsken  

 Lauenborg og Oldenborg, Gør vitterligt: Rigsdagen har vedtaget og Vi ved Vort  

 samtykke stadfæstet følgende lov:
§ 1 Under forudsætning af, at A/S Det Danske Luftfartselskab, A/S Det Norske  

 luftfartselskap og A/B Aerotransport stifter et konsortium »Scandinavian  

 Airlines System« (SAS) med det formål for fælles regning at drive  

 trafikflyvning og anden dermed i forbindelse stående virksomhed, og at  

 overenskomsten herom, der indgås for et tidsrum af 25 år fra 1. oktober 1950  

 at regne, godkendes af ministeren for offentlige arbejder, fastsættes  

 nedenstående bestemmelser.
§ 2 Ministeren for offentlige arbejder bemyndiges til på statens vegne at  

 medvirke som nedenfor angivet til gennemførelsen af de ændringer i A/S Det  

 Danske Luftfartselskabs kapitalforhold, som nødvendiggøres ved selskabets  

 deltagelse i det i § 1 nævnte konsortium:
For de i henhold til denne bestemmelse eventuelt udredede beløb udsteder  

 selskabet til staten aktier, benævnt B-aktier, med ret til dækning forud for  

 A-aktierne i tilfælde af likvidation.
Der knyttes ikke stemmeret til  

 B-aktierne, der skal have andel i udbytte på samme måde som A-aktierne.  

 B-aktierne kan uden iagttagelse af forskrifterne i aktieselskabsloven iøvrigt  

 med 1/2 års varsel til en 30. september indløses helt eller delvis af  

 selskabet ved kontant udbetaling til staten af aktiernes pålydende værdi.
§ 3 Ministeren for offentlige arbejder bemyndiges til på statens vegne at  

 afslutte overenskomst med de norske og svenske regeringer om ydelse af  

 statsgaranti vedrørende driftstab, som måtte opstå i de i § 1 omhandlede tre  

 selskaber efter stiftelsen af konsortiet SAS samt til af statskassens midler  

 at afholde de deraf følgende udgifter.
Det forudsættes, at det i overenskomsten fastsættes, § 4 Efter undertegnelsen af den i § 3 nævnte garantioverenskomst ophæves med  

 virkning fra 1. oktober 1950 den mellem ministeren for offentlige arbejder og  

 A/S Det Danske Luftfartselskab under 21. december 1948 og 14. januar 1949  

 oprettede overenskomst om ydelse af et statstilskud på 2,5 mill. kr. årlig  

 til selskabets drift, hvorhos den selskabet i medfør af denne overenskomst  

 under visse betingelser påhvilende pligt til af et eventuelt overskud at  

 tilbagebetale den i tidsrummet fra 1. januar 1947 til 1. oktober 1950 ydede  

 subvention bortfalder.
§ 5 Konsortiet »Scandinavian Airlines System« er, uanset hvor dets  

 hovedsæde er beliggende, undtaget fra skattepligt her i landet.
 Finansministeren bemyndiges til at godkende, at der ved opgørelsen af A/S  

 Det Danske Luftfartselskabs skattepligtige indkomst sker sådanne afvigelser  

 fra de gældende regler om skatteansættelse, der kan begrundes ved selskabets  

 deltagelse i ovennævnte konsortium, herunder at de beløb, som selskabet måtte  

 anvende til tilbagebetaling af tidligere hævede garantibeløb, jfr. § 3, nr.  

 4, fradrages ved opgørelsen af indkomsten.
§ 6 De i § 1 omhandlede nye aktier er stempelfri.
De af nærværende lov  

 følgende ændringer i selskabets kapitalforhold m.v. kan anmeldes til og  

 registreres af aktieselskabsregistret uden gebyr.
Konsortialoverenskomsten og  

 sådanne overenskomster, hvortil denne og nærværende lov giver anledning, er  

 stempelfri.
§ 7 Ministeren for offentlige arbejder bemyndiges til af statskassens midler  

 efter forud indhentet tilslutning fra rigsdagens finansudvalg i hvert enkelt  

 år at afholde de udgifter, som måtte være fornødne for opretholdelse i  

 rimeligt omfang af ruteflyvning indenfor riget.
§ 8 Uanset bestemmelsen i § 33, stk. 2, i den ved lov nr. 124 af 7. maj 1937  

 ændrede lov nr. 175 af 1. maj 1923 om luftfart kan der meddeles A/S Det  

 Danske Luftfartselskab tilladelse til at drive luftfart i en periode af 25 år  

 fra 1. oktober 1950 at regne, ligesom der uanset bestemmelsen i lovens § 34  

 kan meddeles selskabet tilladelse til at lade »Scandinavian Airlines  

 System« udføre erhvervsmæssig luftbefordring af personer og gods alene  

 mellem to steder indenfor riget.
§ 9 Denne lov træder i kraft straks.
 Hvorefter alle vedkommende sig har at rette.
 Givet på Christiansborg, den 20.  

 december 1950.
 Under Vor kongelige hånd og segl.
 Frederik R.
