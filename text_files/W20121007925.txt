Ankestyrelsens principafgørelse 138-12 om sygedagpenge - anmeldelsesfrist - for sen anmeldelse - ledig - A-kasse Resume:
Principafgørelsen fastslår Kravet om rettidig anmeldelse anses ikke for opfyldtnår a-kassengiver oplysninger inden for fristen til brug for kommunens behandling af den sygemeldte lediges sag.
 Førstnår den sygemeldte lediges bekræftelse af sygdomsfravær, årsag m.v., er modtaget i kommunen, anses sygefraværet for anmeldt.
 Den ledige skal overholde den frist, kommunen angiver på skemaet, hvis han ønsker sygedagpenge fra første sygefraværsdag.
 Love:
Lov om sygedagpenge - lovbekendtgørelse nr. 653 af 26. juni 2012 - § 38 Afgørelse:
1. Baggrund for at behandle sagen For at undersøge, om fristen for anmeldelse af sygefravær kan anses for overholdt, når kommunen har fået oplysninger om sygefraværet fra a-kassen inden anmeldelsesfristens udløb.
2. Reglerne Sygedagpengelovens § 38 fastslår, at hvis anmodning om sygedagpenge fra kommunen indgives senere end fastsat, har lønmodtageren først ret til sygedagpenge fra den dag, hvor anmodningen modtages.
 § 38 gælder også for ledige.
 For en lønmodtager er det i første omgang arbejdsgiveren, der skal underrette kommunen, og for en ledig er det a-kassen, der skal underrette kommunen.
Fra den 1. september 2011 skal både arbejdsgiveren og a-kassen anmelde sygdom direkte til NemRefusion.dk.
Derefter bliver der automatisk sendt et underretningsbrev til den sygemeldte med et skema, som denne skal udfylde.
Den sygemeldte skal senest en uge efter første fraværsdag sende anmeldelsen til kommunen.
Ellers har sygemeldte først ret til sygedagpenge fra den dag, kommunen har modtaget anmeldelsen.
3. Andre Principafgørelser Gældende Følgende Principafgørelser er brugt ved afgørelsen og gælder stadig:
 139-09:
En lønmodtagers anmeldelse af sygefravær var modtaget i kommunen efter anmeldelsesfristen.
Lønmodtageren var derfor ikke berettiget til sygedagpenge fra 1. sygedag.
 Ankestyrelsens Beskæftigelsesudvalg fandt, at en arbejdsgivers indberetning af oplysninger til brug for behandlingen af lønmodtagerens sag, ikke kunne erstatte hendes egen anmeldelse.
4. Den konkrete afgørelse Ankestyrelsens Beskæftigelsesudvalg har i møde truffet afgørelse i sag om, hvorvidt fristen for anmeldelse af sygefravær kan anses for overholdt, når kommunen har fået oplysninger om sygefraværet fra a-kassen inden anmeldelsesfristens udløb.
Resultatet er  Anmeldelsesfristen er ikke overholdt, når den sygemeldte indsender underretningsbrevet for sent Det betyder, at kravet om rettidig anmeldelse ikke kan anses for opfyldt ved a-kassens afgivelse af oplysninger inden for fristen til brug for kommunens behandling af den sygemeldte lediges sag.
 Vi ændrer således afgørelsen fra Beskæftigelsesankenævnet i Statsforvaltningen YY.
 Vores afgørelse medfører ikke, at borgeren skal tilbagebetale sygedagpenge for den for sent anmeldte periode, hvis kommunen har udbetalt dem.
 Der var enighed på mødet.
Begrundelsen for afgørelsen Sygemeldte opfylder ikke betingelsen om rettidig anmeldelse af sygefravær d. 4.  8. november 2010.
 Ankestyrelsens Beskæftigelsesudvalg har lagt vægt på, at kommunen skulle have det udfyldte og underskrevne underretningsbrev i hænde senest den 11. november 2010, men at kommunen først modtog brevet den 22. november 2010.
 Kravet om rettidig anmeldelse kan ikke anses for opfyldt ved a-kassens afgivelse af oplysninger til brug for kommunens behandling af den sygemeldte lediges sag.
 Efter reglerne skal såvel den sygemeldte ledige som a-kassen henvende sig til kommunen i forbindelse med anmeldelse af sygefravær.
 A-kassen skal digitalt give oplysninger om den sygemeldte ledige til brug for kommunens behandling af sagen om sygedagpenge.
 Efter modtagelse af a-kassens oplysninger sender kommunen disse til den sygemeldte og beder ham om at bekræfte a-kassens oplysninger samt oplyse om sygdommens art inden for en frist på 8 dage.
 Først med den sygemeldte lediges bekræftelse af sygdomsfravær, årsag m.v. anses sygefraværet for anmeldt.
Det ledige a-kassemedlem var sygemeldt fra den 4. til den 8. november 2010. A-kassen anmeldte sygefraværet digitalt til kommunen den 4. november.
Samme dag sendte kommunen underretningsbrevet til den sygemeldte.
 Det fremgår af underretningsbrevet, at sygemeldte som en betingelse for ret til sygedagpenge skulle udfylde siden med de supplerende oplysninger og herefter returnere det underskrevne brev, så det var kommunen i hænde senest den 11. november 2010.
Efter reglerne skal den sygemeldte anmelde sit sygefravær til kommunen senest en uge efter første fraværsdag.
Hvis kommunen modtager anmeldelsen senere, har den sygemeldte først ret til sygedagpenge fra den dag, hvor kommunen modtager anmodningen.
 Kommunen kan dispensere fra en overskridelse af anmeldelsesfristen, hvis sygemeldte på grund af hospitalsophold eller ophold i udlandet har været forhindret i at anmelde rettidigt, eller når andre særlige undskyldende forhold har bevirket, at anmeldelsen ikke er sket rettidigt.
 I denne sag har medlemmet oplyst, at han på grund af misforståelser har sendt brevet for sent, da han har været på en masse kurser og ikke har haft tiden til at sende det personligt i god tid.
 Beskæftigelsesudvalget vurderer, at medlemmet ikke har været forhindret i at sende anmeldelsen rettidigt, og at der ikke har været særligt undskyldende forhold, der taler for at kommunen skulle betale sygedagpengene, selv om kommunen først modtog anmeldelsen fra medlemmet efter anmeldelsesfristens udløb.
 Medlemmet var derfor ikke berettiget til at modtage sygedagpenge for perioden 4.  8. november 2010.
 Med hensyn til at anmelde sygefravær for at blive berettiget til sygedagpenge som lønmodtager kan vi henvise til praksis som offentliggjort i Principafgørelse 139-09.
Bemærkninger til Beskæftigelsesankenævnet Nævnet har i sin afgørelse lagt vægt på, at der ikke er retsvirkninger tilknyttet kommunens eget skema.
Som vi har beskrevet ovenfor, er det ikke tilstrækkeligt, at a-kassen anmelder den lediges sygefravær.
Den ledige skal selv udfylde, underskrive og indsende det skema, kommunen sender med anmodning om supplerende oplysninger om sygdommens art, sygefraværsperioden m.v.
Den ledige skal overholde den frist, kommunen angiver på skemaet, hvis han ønsker sygedagpenge fra første sygefraværsdag.
Oplysninger i sagen Vi har afgjort sagen på grundlag af:
 De oplysninger, som forelå da Beskæftigelsesankenævnet traf afgørelse i sagen  Beskæftigelsesankenævnets afgørelse af 16. maj 2011  Klagen til Ankestyrelsen af 27. maj 2011  Beskæftigelsesankenævnets genvurdering Kommunen traf den 25. november 2010 afgørelse om, at da underretningsbrevet ikke er modtaget, kunne der ikke udbetales dagpenge.
 Efter reglerne i sygedagpengelovens § 38, skal sygefraværet anmeldes til kommunen senest en uge efter første fraværsdag eller, hvis arbejdsgiveren har udbetalt dagpenge, senes en uge efter, at udbetaling fra arbejdsgiveren er ophørt, for at få dagpenge fra første fraværsdag (eller første dag efter at arbejdsgiveren er ophørt med at udbetale).
 Beskæftigelsesankenævnet ændrer kommunens afgørelse.
 Det betyder ifølge nævnet, at medlemmet har ret til sygedagpenge fra den 4. november 2010 (hvis han opfylder de øvrige betingelser i sygedagpengeloven).
Medlemmet har anmeldt sit sygefravær til tiden.
Den første sygefraværsdag var den 4. november og a-kassen har anmeldt sygefraværet via NemRefusion den 4. november.
Det forhold, at medlemmet ikke har returneret det supplerende skema inden den fastsatte frist, er ikke et forhold, der kan bevirke, at han kan få afslag på sygedagpenge.
Nævnet har lagt vægt på, at der er sket rettidig anmeldelse og at der ikke er retsvirkninger tilknyttet kommunens eget skema.
Der er ikke hjemmel i loven til at give afslag på sygedagpenge alene på baggrund af for sen fremsendelse af det supplerende skema.
 Nævnet har endelig lagt vægt på, at der i det lovpligtige oplysningsskema er tilknyttet retsvirkninger og at dette skal returneres inden for den fastsatte frist, da det ellers vil få konsekvenser for udbetalingen af sygedagpenge.
 Nævnet har derfor vurderet, at anmeldelse af sygefravær er sket rettidigt, og at medlemmet derfor er berettiget til sygedagpenge, såfremt de øvrige betingelser i sygedagpengeloven er opfyldt.
 Kommunen har klaget over Beskæftigelsesankenævnets afgørelse.
 I klagen til Ankestyrelsen er det anført, at kommunen finder, at a-kassens indberetning af oplysninger til brug for behandling af sagen ikke kan erstatte borgerens egen anmeldelse, med mindre der foreligger en fuldmagt fra borgeren.
 Kommunen henviser til Principafgørelse 139-09. Det fremgår af sygedagpengelovens § 38, skt. 1, at anmodning om sygedagpenge fra kommunen skal ske senest en uge efter første fraværsdag.
 Kommunen modtog den 4. november 2010 oplysninger fra a-kassen via den digitale løsning, NemRefusion, og den 26. november 2010 modtog kommunen den underskrevne anmeldelse fra borgeren, med første sygefraværsdag den 4. november 2010.
 Nævnet fastholder sin afgørelse.
Nævnet bemærker, at Principafgørelsen 139-09 handler om blanketten dp 200A, hvorpå pligter og konsekvenser fremgår.
I kommunens underretningsbrev (genereret af en digital anmeldelse fra a-kassen) fremgår ikke, hvilke konsekvenser for sen aflevering måtte have.
 Borgeren har ikke i fornøden grad været bekendt med konsekvensen ved for sen aflevering.
