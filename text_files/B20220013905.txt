Bekendtgørelse om Årø Vildtreservat1) I medfør af § 33 stk. 1, § 49, stk. 1 og 3, og § 54, stk. 3, i lov om jagt og vildtforvaltning, jf. lovbekendtgørelse nr. 265 af 21. marts 2019, fastsættes:
Formål § 1. Bekendtgørelsen har til formål at sikre Årø Kalv, Linderum, Bastholm og Småholmene som yngleområder for vandfugle.
Afgrænsning § 2. Årø Vildtreservat omfatter, som angivet på bilag 1:
 1) Årø Kalv afgrænset mod sydvest af skellet mellem matr.nr. 207 og 439 Årø, Øsby.
 2) Linderum.
 3) Bastholm.
 4) Småholme.
 5) Tilvækstarealer til de under 1 - 4 nævnte landarealer.
 6) Søterritoriet inden for en afstand af 50 meter fra højeste, daglige vandstandslinje fra de under 1 - 4 nævnte landarealer.
 Stk. 2. Mod land afgrænses søterritoriet af højeste, daglige vandstandslinje.
Færdsel § 3. Færdsel er forbudt fra 1. marts til 15. juli på reservatets landarealer og på søterritoriet omkring disse inden for en afstand af 50 meter fra højeste, daglige vandstandslinje, som angivet på bilag 1.
 Stk. 2. Stk. 1 finder ikke anvendelse for:
 1) Ejer samt dennes husstand.
 2) Ejerens personale eller, hvis brugsretten til ejendommen er overdraget, brugeren samt dennes husstand og personale.
 3) Sejlads i forbindelse med erhvervsfiskeri.
Administrative bestemmelser § 4. Naturstyrelsen kan, når særlige forhold taler derfor, dispensere fra bestemmelserne i § 3, stk. 1.
 Stk. 2. Uanset bestemmelserne i § 3 kan Søfartsstyrelsen, Forsvarsministeriet, Forsvaret eller andre (f.eks. havne) udføre redningsopgaver, miljøopgaver og den for sejlsikkerheden nødvendige afmærkning.
 § 5. Naturstyrelsen fører tilsyn med, at bekendtgørelsens bestemmelser overholdes.
 § 6. Naturstyrelsens afgørelser efter denne bekendtgørelse kan ikke indbringes for anden administrativ myndighed.
Straf og ikrafttrædelse § 7. Medmindre højere straf er forskyldt efter den øvrige lovgivning, straffes med bøde den, der:
 1) Overtræder § 3, stk. 1.
 2) Overtræder vilkår fastsat i en dispensation udstedt i medfør af § 4, stk. 1.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 8. Bekendtgørelsen træder i kraft den 1. februar 2022.
 Stk. 2. Bekendtgørelse nr. 14010 af 24. april 1991 om Årø Kalv vildtreservat, bekendtgørelse nr. 14001 af 23. februar 1977 om Bastholm vildtreservat og bekendtgørelse nr. 14003 af 23. februar 1977 om Linderum vildtreservat ophæves.
Miljøministeriet, den 11. januar 2022 Lea Wermelin / Anne-Marie Vægter Rasmussen Bilag 1 Årø Vildtreservat 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2009/147/EF af 30. november 2009 om beskyttelse af vilde fugle, EU-Tidende 2010, nr.
L 20, side 7, som senest ændret ved Rådets direktiv 2013/17/EU af 13. maj 2013, EU-Tidende 2013 nr.
L 158, side 193, og dele af Rådets direktiv 92/43/EØF af 21. maj 1992 om bevaring af naturtyper samt vilde dyr og planter, EF-Tidende 1992, nr.
L 206, side 7, som senest ændret ved Rådets direktiv 2013/17/EU af 13. maj 2013, EU-Tidende 2013 nr.
L 158, side 193. nr. 14003 af 23. februar 1977 om Linderum vildtreservat ophæves.
