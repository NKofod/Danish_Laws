Bekendtgørelse  

 om ændring  

  

 i forretningernes fordeling mellem ministrene Efter statsministerens indstilling er der ved kongelig  

 resolution af den 30. august 2007 fastsat følgende bestemmelser vedrørende  

 forretningernes fordeling mellem ministrene:
 § 1.  

  

 Fra beskæftigelsesministeren til  

 ministeren for flygtninge, indvandrere og integration overføres pr. 1.  

 september 2007 beføjelsen i medfør af § 3, stk. 4, i lov om aktiv  

 socialpolitik (lovbekendtgørelse nr. 1009 af 24. oktober 2005 med senere  

 ændringer) til at træffe afgørelse om hjemsendelse af udlændinge, der får  

 behov  

 for vedvarende hjælp.
 § 2.  

  

 Fra beskæftigelsesministeren til  

 ministeren for flygtninge, indvandrere og integration overføres pr. 1.  

 september 2007 beføjelsen til at træffe afgørelse om dispensation fra  

 garantierklæringer vedrørende udlændinge, der inden den 27. juni 1992 har  

 indgivet ansøgning om opholdstilladelse eller lovligt har taget ophold her i  

 landet efter de indtil dette tidspunkt gældende regler, og som får behov for  

 vedvarende hjælp.
