 Forsøg på redning af menneskeliv kan give erstatning, selvom det ikke  

 er sket under arbejde.
 Forsøg på at redde menneskeliv kan give erstatning, selvom det ikke er  

 sket under arbejde.
SAGEN En kvinde pådrog sig alvorlige forbrændinger, da hun forsøgte at redde sin  

 ven, hvis tøj stod i flammer.
 En benzindunk var ved at eksplodere, og vennen forsøgte at forhindre det.  

 Da han tog låget af dunken, stod en stikflamme ud imod ham og antændte hans  

 tøj.
 Kvinden forsøgte at slukke ilden og blev så alvorligt forbrændt, at hun  

 har fået varigt men af det.
 Arbejdsskadestyrelsen anerkendte, at der var tale om forsøg på at redde  

 menneskeliv, og sagen blev derfor behandlet efter reglerne i lov om  

 arbejdsskadeforsikring, selvom der ikke var tale om en arbejdsulykke.
 Kvinden har fået tilkendt en erstatning for varigt men.
KOMMENTAR Skader som følge af forsøg på at redde menneskeliv er omfattet af loven om  

 arbejdsskadeforsikring, selvom skaden ikke sker i forbindelse med arbejdet.
 Det betyder, at der kan ydes erstatning for varigt men, tab af  

 erhvervsevne og tab af forsørger mv. efter reglerne i loven om  

 arbejdsskadeforsikring.
 Erstatningen bliver betalt af Arbejdsskadestyrelsen.
Den, der er kommet til skade, skal selv anmelde den til  

 Arbejdsskadestyrelsen.
Hvis skaden medfører døden, er det den eller de  

 efterladte, der skal anmelde sagen.
Det skal ske snarest muligt og senest 9 dage efter skadens indtræden.
Der  

 er dog mulighed for at rejse krav om erstatning indtil 1 år efter skaden, og  

 der kan også ses bort fra denne frist, hvis der er særlig grund til det.
 Yderligere oplysninger kan fås ved henvendelse til kontorchef Ingrid  

 Parsby.
