Bekendtgørelse om indbetaling af Den Særlige  

  

 Pensionsopsparing for ikke-forsikrede, beskæftigede  

  

 lønmodtagere, som modtager godtgørelse ved deltagelse i  

  

 erhvervsrettet voksen- og efteruddannelse samt for personer,  

  

 der modtager jobrotationsydelse I medfør af § 14, stk. 3, i lov nr. 400 af 31.  

 maj 2000 om godtgørelse ved deltagelse i erhvervsrettet voksen- og  

 erhvervsuddannelse, og § 41e, stk. 3, i lov om en aktiv  

 arbejdsmarkedspolitik, jf. lovbekendtgørelse nr. 805 af 23. august 2000, som  

 ændret ved lov nr. 1250 af 20. december 2000 og lov nr. 1253 af 20. december  

 2000, fastsættes efter indstilling fra direktøren for Arbejdsmarkedsstyrelsen  

 og bestyrelsen for Arbejdsmarkedets Tillægspension:
 § 1.  

  

 Arbejdsformidlingen (AF-regionen) tilbageholder særlig pensionsopsparing hos  

 ikke-forsikrede, beskæftigede lønmodtagere, som modtager fuld godtgørelse  

 efter  

 lov om godtgørelse ved deltagelse i erhvervsrettet voksen- og  

 efteruddannelse.
 Stk. 2.  

  

 AF-regionen  

 tilbageholder særlig pensionsopsparing hos personer, der modtager  

 jobrotationsydelse  

 (både medlemmer af arbejdsløshedskasser og ikke-forsikrede).
 § 2.  

  

 Pensionsopsparingen  

 for de i § 1 nævnte personer udgør 1 procent af den ugentlige ydelse  

 efter  

 fradrag af modtagerens del af ATP-bidraget af den pågældende ydelse.
 Stk. 2.  

  

 Opsparingen  

 for en uge nedrundes til nærmeste hele kronebeløb.
§ 3.  

  

 AF-regionen  

 indbetaler den tilbageholdte pensionsopsparing kvartalsvis bagud til  

 Arbejdsmarkedets Tillægspension.
Sidste rettidige betalingsdag er den 14. i  

 måneden efter hvert kvartals udløb.
For oktober kvartal er sidste rettidige  

 betalingsdag dog den 20. januar.
 Stk. 2.  

  

 Betaling  

 skal ske til Arbejdsmarkedets Tillægspensions konto for Den Særlige  

 Pensionsopsparing med angivelse af det SE-nummer, ydelsen er udbetalt under.
 Stk. 3.  

  

 Indbetaler  

 AF-regionen ikke opsparing rettidigt, finder reglerne i § 17,  

 stk. 3,  

 i lov om Arbejdsmarkedets Tillægspension tilsvarende anvendelse.
§ 4.  

  

 For  

 hver af de personer, der er nævnt i § 1, skal AF-regionen senest den 1.  

 juni hvert år indberette størrelsen af den indbetalte pensionsopsparing for  

 det  

 foregående år.
Indberetningen sker direkte til Arbejdsmarkedets  

 Tillægspension.
§ 5.  

  

 Hvis  

 en ydelsesmodtager skal tilbagebetale godtgørelse eller jobrotationsydelse,  

 der  

 er modtaget med urette, skal indbetalte opsparingsbeløb af ydelsen overføres  

 fra Arbejdsmarkedets Tillægspension til Arbejdsformidlingen.
Beløb under 50  

 kr.  

 overføres dog ikke.
 § 6.  

  

 Bekendtgørelsen  

 træder i kraft den 1. januar 2001.
