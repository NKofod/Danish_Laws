 En kreditordning, hvori indgik en moratorieordning med de største  

 kreditorer ved siden af egentlig akkordmæssig gældseftergivelse, blev i sin  

 helhed anset for en ikke skattepligtig formueregulering.
 Entreprenør A klagede for indkomståret 1984 over den af de stedlige  

 skattemyndigheder foretagne forhøjelse af hans skattepligtige indkomst i  

 forbindelse med en gældseftergivelse på 236.314 kr.
Det var oplyst, at klageren havde standset sine betalinger ved anmeldelse  

 til skifteretten i september 1983, efter at en tidligere foreslået frivillig  

 ordning ikke havde kunnet gennemføres.
Den medvirkende advokat havde herefter  

 udarbejdet flere løsningsforslag med hovedvægten på en frivillig ordning, men  

 i øvrigt med henblik på tvangsakkord.
Imidlertid havde det vist sig, at  

 klageren stort set var solvent, og forholdet var herefter blevet ordnet med  

 en moratorieordning som hovedbestanddel (navnlig omfattende de største  

 kreditorer), medens egentlig akkordmæssig gældseftergivelse kun havde udgjort  

 236.314 kr.
 Gældseftergivelsen var ved regnskabsaflæggelsen anset for en ikke  

 indkomstskattepligtig formuebevægelse.
Den påklagede ansættelse var i hovedsagen baseret på den antagelse, at  

 egentlig akkord alene var indgået vedrørende kreditorer med et tilgodehavende  

 på i alt ca. 440.000 kr., medens de større kreditorer på ca. 1,3 mio. kr. kun  

 var indgået i en moratorieordning.
Man havde derfor fundet, at der var tale  

 om en singulær gældseftergivelse, der ikke faldt ind under skatteretlig  

 praksis vedrørende indkomstskattefri gældseftergivelse ved akkord.
 Klagerens revisor nedlagde påstand om, at den i 1984 opnåede ordning med  

 kreditorerne som helhed måtte anses for omfattet af den skatteretlige praksis  

 vedrørende akkord.
Landsskatteretten udtalte, at der efter de fremlagte bilag vedrørende  

 advokatens løsningsmodeller måtte antages at være tale om en sådan generel  

 kreditordning, at den måtte anses for omfattet af akkordpraksis.
Det  

 bemærkedes i denne forbindelse, at en moratorieordning var hjemlet i  

 konkursloven, og det forhold, at den endelige ordning var blevet en frivillig  

 ordning, kunne ikke begrunde, at der blev set bort fra moratorieordningen,  

 men denne måtte tværtimod sidestilles med den egentlige akkortaftale.
 Den af klageren opnåede gældseftergivelse på 236.314 kr. måtte herefter i  

 henhold til skatteretlig praksis anses for en ikke skattepligtig  

 formueregulering.
 LV 1986, L 3.6.6.
