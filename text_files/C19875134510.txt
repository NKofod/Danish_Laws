 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 Forseglingsmateriale.
 Med det formål, at søge anvendelse af bly begrænset, har  

 veterinærdirektoratet til afløsning af blyplomber til forsegling ladet  

 fremstille nyt forseglingsmateriale af aluminium.
Forseglingsmaterialet er udformet som en rektangulær plade, ca. 2 1/2 X 2  

 1/2 cm, hvorpå er præget en krone nederst og bogstaverne DK i midten.
Ved  

 forsegling med særlig plomberingstang præges virksomhedens aut.nr. øverst på  

 aluminiumspladen.
 Det nye forseglingsmateriale har i en forsøgsperiode været anvendt med et  

 tilfredsstillende resultat.
 På den baggrund fastsættes, at der til forsegling af transportmidler med  

 fersk kød m.m. skal anvendes forseglingsmateriale af aluminium, med  

 undtagelse af forsendelser til lande, der kræver særligt forseglingsmateriale  

 anvendt (Japan, USA m.fl.). Den grønstribede nylonsnor indgår i forseglingen  

 på sædvanlig måde.
 Efter 1. oktober 1987 er anvendelse af blyplomber til forsegling ikke  

 længere tilladt.
 Plombetang med aut.nr., aluminiumsplomber med DK og krone rekvireres hos  

 Slagteriernes Fællesindkøbsforening A.m.b.A., Avedøreholmen 96-98, Postbox  

 112, 2650 Hvidovre, ved brug af vedlagte rekvisitionsblanket, som kan  

 fotokopieres efter behov.
 Plomber og tænger vil fra SFK blive leveret direkte til  

 veterinærkontrollen, og leveringstiden for plombetangen er ca. 2 1/2 mdr.
 P.V.V.
