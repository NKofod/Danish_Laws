Bekendtgørelse om ændring af  

 bekendtgørelse af forretningsorden for Elprisudvalget I bekendtgørelse nr. 716 af 30. august 1995 af  

 forretningsorden for Elprisudvalget foretages følgende  

 ændringer:
§ 1 1. § 11 affattes således:
»§ 11. Ved afgivelse af oplysninger om tekniske indretninger  

 eller fremgangsmåder eller om drifts- eller forretningsforhold kan den,  

 der skal afgive oplysningerne over for udvalgets formand, fremsætte  

 begæring om, at oplysningerne ikke afgives over for alle udvalgets  

 medlemmer, for så vidt det er af væsentlig økonomisk  

 betydning for den person eller virksomhed, oplysningen angår.
Formanden  

 afgør herefter, i hvilket omfang og under hvilken form oplysningerne  

 under hensyn til forholdenes beskaffenhed bør gives.« 2. Overalt i bekendtgørelsen ændres  

 »Konkurrencerådets Sekretariat« til: »Konkurrencestyrelsen«.
§ 2 Bekendtgørelsen træder i kraft den 7. oktober  

 1998.
