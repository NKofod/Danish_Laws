 Fare for nedstyrtning og gennemstyrtning under arbejde på en bygge- og  

 anlægsplads er altid til stede, når der arbejdes på tage, i bygninger og  

 konstruktioner m.v., på arbejdsdæk, arbejdsplatforme, stilladser, adgangsveje  

 o.l.
 Der skal træffes passende sikkerhedsforanstaltninger mod faren for  

 nedstyrtning og gennemstyrtning i form af fx etablering af stilladser,  

 rækværker, skærme, overdækninger, tagstiger, transportable personløftere med  

 arbejdsplatform (lift), sikkerhedsnet eller faldsikringsudstyr.
 Det afhænger af en konkret vurdering af de faktiske forhold på den enkelte  

 byggeplads, hvilke sikkerhedsforanstaltninger der skal træffes under  

 udførelsen af det pågældende arbejde.
 Arbejde i bygninger, konstruktioner m.v.
 Udsparringshuller, åbne bjælkelag, kanaler til rør og andre installationer  

 og ovenlyshuller udgør en risiko for, at de ansatte kan komme til skade ved  

 at falde over eller styrte ned gennem disse åbninger i bygninger og  

 konstruktioner m.v.
 Denne fare skal imødegås ved at opsætte rækværk eller etablere  

 overdækning.
 Huller i vægge, fx døråbninger, hvor der er risiko for at styrte ned, skal  

 sikres med rækværk eller afspærres effektivt.
 Hvis det er nødvendigt at fjerne fx overdækningen fra det ovenlyshul, der  

 arbejdes på, skal anden sikring fx faldsikringsudstyr med line anvendes under  

 arbejdet.
 Arbejde og færdsel på arbejdsdæk, arbejdsplatforme, stilladser,  

 adgangsveje o.l.
 Hvis der er fare for, at der kan ske fald på mere end 2,0 m fra disse  

 arbejdssteder til det omgivende underlag, skal der opsættes rækværk eller  

 anden effektiv afspærring (se fig. 1).
 Der skal altid etableres faldsikring uanset faldhøjden, hvis der kan ske  

 fald ned på fx opstablede materialer, udragende armeringsjern, lyskasser,  

 trappe- eller kælderskakte, eller hvis der arbejdes med sandblæsning,  

 højtryksrensning eller lignende farlige håndværktøjer.
Et rækværk eller en afspærring, der hindrer fx afsætning eller fjernelse  

 af materialer, kan fjernes, hvis der anvendes anden sikkerhedsforanstaltning,  

 fx lift eller faldsikringsudstyr.
Rækværk eller afspærring skal genetableres,  

 når arbejdsopgaven er udført.
 Ved kortvarige arbejdsopgaver, fx reparationer eller vedligeholdelse, kan  

 rækværk eller afspærring erstattes af egnet faldsikringsudstyr, hvor faren  

 ved at etablere og fjerne det er større end den fare, der skal afværges.
 Efter Arbejdstilsynets praksis er »kortvarigt« arbejde en  

 arbejdsopgave, der normalt kan udføres på 4 mandetimer.
Nedstyrtningsfare ved arbejde på tage Flade tage Når der arbejdes eller foregår færdsel på tage med en hældning på under 15  

 grader og med en tagkant på mere end 3,5 meter over det omgivende underlag,  

 skal der træffes sikkerhedsforanstaltninger mod faren for nedstyrtning (se  

 fig. 2).
 Taghældning under 15 grader.
 Udføres arbejdet under gode vind- og vejrforhold og på skridsikkert  

 underlag, kan ovennævnte højde hæves til 5,0 meter.
Faldhøjden på 3,5 og 5,0 meter måles fra den tagflade, hvor der arbejdes,  

 til det omgivende underlag.
Der skal måles ved den største faldhøjde, hvis  

 der er niveauforskelle i det omgivende underlag.
Hvis det under arbejdet ikke er nødvendigt at komme kanten nærmere end 2,0  

 meter, kan rækværket erstattes af en tydelig og holdbar markering i form af  

 træbukke, vejmarkeringsmateriale eller andre sceptre, der forsynes med  

 brædder e.l.
Færdsel og materialeoplæg må ikke finde sted uden for  

 markeringen.
 Hvis murkroner anvendes som sikring ved tagkant, skal de opfylde samme  

 krav, som stilles til et rækværk, hverunder være minimum 1,0 meter høje  

 uanset bredde.
Skrå tage På skrå tage skal der inden arbejdets begyndelse altid etableres sikring  

 mod nedstyrtning ved tagfoden, når tagfoden er mere end 2,0 meter over det  

 omgivende underlag, og der udføres arbejde i en højde af mere end 5,0 meter  

 over det omgivende underlag (se fig. 3).
 Sikringen kan være et stillads og/eller en skærm med en højde af mindst  

 1,0 meter over tagfoden.
 Taghældning på 15 grader eller derover.
Anvendes der stillads, må stilladsdækket højst være placeret 0,5 meter  

 under tagfoden, og stilladset skal være forsynet med rækværk.
Der skal ved  

 tagfoden opsættes skærm, net e.l., som med sikkerhed kan standse en person,  

 der falder ned ad taget.
 Afhængig af tagets hældning stilles der yderligere krav om  

 sikkerhedsforanstaltninger.
 Tage med hældning på 15 grader eller derover:  Der skal anvendes  

 tagstiger, hvis taget er glat.
 Tagstiger skal benyttes uanset højden, der arbejdes i, medmindre det er  

 forsvarligt at gå på lægterne.
 Tage med en hældning på 34 grader eller derover:  Hvis der på et  

 sådant tag arbejdes mere end 5,0 meter fra den sikring, der er etableret ved  

 tagfoden, skal der tillige anbringes skærm(e) således, at der aldrig arbejdes  

 mere end 5,0 meter i lodret afstand over nærmeste skærm (se fig. 4).
 Taghældning på 34 grader eller derover.
 Der skal altid anvendes tagstiger, medmindre det er forsvarligt at gå på  

 lægterne.
 Tage med en hældning på over 60 grader:
 Der skal træffes sikkerhedsforanstaltninger som for tage med en hældning  

 på 34 grader eller derover, dog således at der aldrig arbejdes på taget mere  

 end 2,0 meter i lodret afstand over nærmeste skærm (se fig. 5).
 Taghældning på 60 grader eller derover.
 Skærpede krav til sikkerhedsforanstaltninger ved tagarbejde:
 Faren for nedstyrtning ved pladser for op- og nedtagning af materialer  

 samt ved rør til nedstyrtning af affald skal imødegås ved etablering af  

 sikkerhedsforanstaltninger, når afstanden fra tagkanten til underlaget  

 overstiger 2,0 m.
 Ved indhak i taget gælder det samme, medmindre disse er effektivt markeret  

 2,0 meter fra kanten.
Ved gavle er der fare for at falde forover, bagover eller til siden i et  

 frit fald.
Denne fare skal imødegås ved at opsætte fx rækværk ved gavlen, når  

 der arbejdes i en afstand af mindre end 2,0 m fra gavlen.
 Arbejde på udhæng, gavle o.l., hvor der er fare for at falde mere end 2,0  

 m til omgivende underlag, skal sikres ved stillads opsat ved udhænget, gavlen  

 m.v.
Der skal træffes sikkerhedsforanstaltninger uanset faldhøjden, hvis der er  

 risiko for fald til opstablede materialer, udragende armering, lyskasser,  

 trappe- eller kælderskakte e.l., hvis der arbejdes med sandblæsning,  

 højtryksrensning e.l. farlige håndværktøjer.
Det samme gælder, hvis  

 underlaget på arbejdsstedet er glat eller på anden måde farligt pga.  

 vejrforholdene eller tagfladens karakter, eller en kombination af de nævnte  

 faktorer udgør en særlig fare for nedstyrtning, eller det er forbundet med  

 særlig fare at styrte ned.
 Ved kortvarige arbejder fx reparationer o.l. kan det dog være forsvarligt  

 alene at bruge faldsikringsudstyr.
 Gennemstyrtningsfare ved arbejde på tage og andet underlag uden  

 fornøden bæredygtighed:
Tage Nogle tage skal forsynes med/er forsynet med tagbeklædning, der ikke er  

 bæredygtig, fx de fleste typer eternitplader, klare bølgeplader, glasplader  

 og PVC-plader oplagt med en lægteafstand større end 0,4 m.
Det medfører  

 risiko for at styrte igennem taget under oplægning, ligesom der kan være  

 risiko for at styrte ned, hvor der endnu ikke er udlagt plader.
 Ved oplægning af tage og ved færdsel på det færdige tag kan sikring mod  

 gennemstyrtning ske fx ved brug af gangbroer forsynet med forsvarligt rækværk  

 ud mod åbent tag kombineret med ophængning af sikkerhedsnet mellem  

 gangbroerne (se fig. 6).
 Ved fx reparation og vedligeholdelse på eksisterende tage kan sikring ske  

 ved brug af gangbroer eller tagstiger.
 Hverken ved oplægning af tag eller ved arbejde på allerede eksisterende  

 tagbeklædning kan sikkerhedsnet anvendes som eneste sikring, da net ikke  

 forhindrer gennemstyrtning.
 Vær altid opmærksom på tagets alder og stand, da påvirkning fra vind og  

 vejr gennem flere år kan bevirke, at en tagbeklædning, der normalt er  

 bæredygtig, kan miste denne evne, fx kan tagplader være revnede, eller  

 lægterne være rådne.
Andet ikke bæredygtigt underlag Ved arbejde på andet ikke bæredygtigt underlag fx bjælkelag og spær, hvor  

 materialet mellem/under bjælkerne/spærene ikke er bæredygtigt, skal der  

 etableres overdækning til sikring mod gennemtrædning og fald.
 Det samme gælder, hvor underlaget på grund af alder eller manglende  

 vedligeholdelse kan have mistet sin oprindelige bæredygtighed, fx ved  

 nedrivningsarbejde eller ved arbejde i ældre ejendomme.
Regler for sikring ved arbejde og færdsel i højden i øvrigt Hovedregler Hvor der er risiko for, at en person kan falde forover eller til siden i  

 et frit fald på mere end 2,0 meter, skal der etableres  

 sikkerhedsforanstaltninger.
 Det skal fx ske ved montage af TT- og TTS-dragere samt oplægning af  

 tagkassetter/trapezplader, hvor der er risiko for fald, såvel fra kanten som  

 ned gennem åbningerne mellem de oplagte elementer.
 Risikoen for nedstyrtning skal imødegås fx ved opsætning af rækværk langs  

 den udvendige kant og ved ophængning af sikkerhedsnet mellem åbningerne.  

 Sikkerhedsnettet skal ved montage af TT- og TTS-dragere være udspændt i  

 åbningerne.
 Under arbejdet med kantstøbning af elementer, oplægning af remme, rejsning  

 af spær, lægtning, opsætning af tagrender o.l. vil der ligeledes være fare  

 for nedstyrtning i et frit fald.
 Denne nedstyrtningsfare skal imødegås ved fx opsætning af stillads med  

 forsvarligt rækværk, når faldhøjden er 2,0 m.
 Skærpede krav til sikkerhedsforanstaltninger ved arbejde i højden i  

 øvrigt:
 Hvis der arbejdes med sandblæsning, højtryksrensning e.l. farlige  

 håndværktøjer, eller hvis der er risiko for fald til opstablede materialer,  

 udragende armeringsjern, lyskasser, trappe- eller kælderskakte e.l., skal der  

 altid etableres sikkerhedsforanstaltninger uanset faldhøjden.
 Hvis faren ved at etablere, bruge og fjerne sikkerhedsforanstaltninger er  

 større end nedstyrtningsfaren, og hvis der er tale om en kortvarig  

 arbejdsopgave, er det dog ikke nødvendigt at etablere  

 sikkerhedsforanstaltninger.
 Et eksempel på en sådan arbejdssituation er montage af elementer i op til  

 3,5 meters højde, dog ikke montage af smalle elementer som fx gasbeton og  

 siporex.
 Sikring mod materialenedstyrtning m.v.
 Genstande eller materialer, der kan falde ned, skal sikres ved fx  

 overdækning, afskærmning eller afspærring.
 Materialer, der er oplagt på tage o.l., skal anbringes, så de ikke kan  

 glide eller rives ned af vinden.
Sikkerhedsforanstaltninger Rækværker Rækværker skal have den fornødne styrke, der kan hindre fald af en person.
 Rækværker skal ifølge Arbejdstilsynets praksis være forsynet med en  

 håndliste i 1,0 meters højde, en knæliste i 0,5 meters højde og en fodliste  

 med en højde på 0,15 meter.
 Et rækværk opfylder Arbejdstilsynets krav, hvis det kan modstå en  

 punktbelastning på 0,3 kN (30 kg), uden at det udbøjes mere end 35 mm, og en  

 punktbelastning på 1,25 kN (125 kg), uden der sker brud på rækværket, eller  

 det går løs, og uden at det forskydes mere end 200 mm fra den oprindelige  

 placering i noget punkt.
 Begge belastninger skal påføres rækværket det mest ugunstige sted og i  

 retning fra vandret til lodret nedadrettet vinkel.
 Rækværker af træ (kvalitet UK) kan anvendes med en scepterafstand på maks.  

 2,25 meter, hvis følgende forudsætninger er opfyldt:
 Sceptrene skal kunne modstå en punktbelastning på 1,25 kN (125 kg), der  

 påføres, der hvor håndlisten er fastgjort, uden at de forskydes mere end 25  

 mm fra den oprindelige placering.
 Hånd- og knælisten skal udføres i 5/4'» x 5«» brædder, og  

 fodliste i 5/4«» x 6«» brædder.
Stilladser Stilladser skal opstilles og anvendes efter leverandørens  

 opstillingsvejledning.
Risikoen for nedstyrtning mellem et stillads og den facade, det er  

 opstillet ved, skal imødegås ved, at stilladset opstilles så tæt på facaden  

 som muligt.
Hvis afstanden fra stilladsdæk til facaden overstiger 0,3 m, skal  

 stilladset være forsynet med indvendigt rækværk.
Tagskærme Tagskærme skal have en højde på 1 meter og normalt være anbragt i en  

 vinkel på 80-90 grader på tagfladen.
 Tagskærme skal have en sådan styrke, at de med sikkerhed kan opfange en  

 person, der falder ned.
Tagskærmens styrke kan afprøves ved 2 gange at lade en byrde falde i en  

 afstand af 5,0 meter fra skærmen.
Byrden skal veje mindst 75 kg, være 1,0  

 meter lang og med en diameter på 0,3 meter.
Tagskærmen skal kunne modstå  

 denne belastning.
Transportable personløftere (lifte) Transportable personløftere skal efterses og vedligeholdes efter  

 leverandørens anvisninger.
Hver 12. måned skal den have et hovedeftersyn,  

 foretaget af leverandøren eller en anden sagkyndig.
Tagstiger Tagstiger skal have en tilstrækkelig styrke og være forsynet med  

 rygningsbøjler.
 Hvis tagstiger opfylder kravene i DS/INSTA 650 eller EN 131 anser  

 Arbejdstilsynet tagstigen for forsvarlig.
Sikkerhedsnet Sikkerhedsnet skal opfylde kravene i anerkendte normer og standarder og  

 vedligeholdes, afprøves og ophænges efter leverandørens brugsanvisning.
Faldsikringsudstyr Faldsikringsudstyr (sikkerhedsbælte med line) er et personligt  

 værnemiddel, der anvendes, hvis arbejdet ikke på anden måde kan planlægges,  

 tilrettelægges og udføres forsvarligt.
 Fastgørelsespunktet for sikkerhedslinen skal kunne optage et træk på 10 kN  

 (1.000 kg).
 Faldsikringsudstyr anvendes normalt kun til kortvarige arbejdsopgaver.
 Ifølge Arbejdstilsynets praksis er »kortvarigt arbejde« en  

 arbejdsopgave, der normalt kan udføres på 4 mandetimer.
Overdækninger Overdækninger skal være af tilstrækkelig styrke og sikres mod forskydning.  

 Overfladen må ikke være glat.
Afspærring Afspærring kan fx bestå af træbukke, vejmarkeringspæle eller andre  

 sceptre, der forsynes med brædder e.l.
Erik Andersen --------------------------------------------------------------------- Baggrund:- Arbejdsministeriets bekendtgørelse nr. 693 af 14. oktober 1991 om byggepladsers og lignende arbejdssteders indretning.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
