Betænkning afgivet af Retsudvalget den 22. maj 2003 Betænkning over Forslag til lov om  

 ændring af lov om forsikringsaftaler, lov om erstatningsansvar og lov om  

 kreditaftaler (Nye regler i forsikringsaftaleloven om begrundelsespligt,  

 lempelsesregel ved afgivelse af urigtige oplysninger, præmiebetaling,  

 vejledning om acontobetaling og direkte krav ved skadevolders konkurs m.v.  

 samt  

 ændring af rentesatsen i visse formueretlige love) [af justitsministeren (Lene Espersen)] 1. Ændringsforslag Socialdemokratiets og Socialistisk Folkepartis medlemmer af  

 udvalget har stillet 6 ændringsforslag til lovforslaget.
2. Udvalgsarbejdet Lovforslaget blev fremsat den 26. februar 2003 og var til 1.  

 behandling den 14. marts 2003. Lovforslaget blev efter 1. behandling henvist  

 til  

 behandling i Retsudvalget.
Møder Udvalget har behandlet lovforslaget i 4 møder.
Høring Lovforslaget bygger på betænkning nr. 1423/2002 om  

 forsikringsaftaleloven.
Justitsministeren sendte den 8. november  

    

 2002 betænkningen til udvalget, jf. alm. del  

  bilag 221. Betænkningen har været sendt i høring.
Den 6. marts 2003  

 sendte  

 justitsministeren de indkomne høringssvar samt en høringsoversigt til  

 udvalget.  

 Den 12. marts 2003 sendte justitsministeren et høringsnotat til udvalget.
Teknisk gennemgang Justitsministeren og embedsmænd fra Justitsministeriet har den  

 5. maj 2003 foretaget en teknisk gennemgang af lovforslaget over for  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Fair Forsikring, Forbrugerrådet, Forsikring & Pension og Per Vestergaard Pedersen,  

 Frederiksberg.
 Justitsministeren har over for udvalget kommenteret de  

 skriftlige henvendelser til udvalget.
Deputationer Endvidere har Fair Forsikring mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 13 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret  

                                                                         .
Flertallet bemærker, at der er bred enighed om, at forbrugerne  

 fremover skal have mulighed for at tegne forsikringer med væsentligt kortere  

 opsigelsesvarsler end i dag, hvor de fleste forsikringer på forbrugerområdet  

 har en løbetid på et år.
Kortere opsigelsesvarsler vil føre til øget  

 mobilitet  

 og dermed øget konkurrence på forsikringsområdet til gavn for  

 forsikringstagerne og samfundet.
 Forsikring & Pension har over for udvalget bekræftet, at  

 forsikringsbranchen i løbet af 2003 vil begynde at tilbyde forsikringer med  

 kortere opsigelsesvarsler.
Flertallet hilser med tilfredshed, at der allerede er en positiv  

 udvikling i gang på forsikringsmarkedet.
Flertallet mener imidlertid, at  

 indførelsen af kortere opsigelsesfrister er så væsentlig for  

 forsikringstagerne  

 og for konkurrencen mellem forsikringsselskaberne, at der ved lovgivning bør  

 skabes sikkerhed for, at forbrugerne i praksis får mulighed for at vælge  

 forsikringer med korte opsigelsesfrister.
Det har i udvalget været drøftet at indsætte en regel i  

 forsikringsaftaleloven, der giver forsikringstageren en almindelig adgang til  

 at opsige forsikringen med kort varsel i forsikringstiden.
En sådan regel vil  

 imidlertid have den uheldige konsekvens, at den  stik imod den  

 politiske hensigt  

  vil begrænse valgfriheden ved at afskære forbrugerne fra at vælge  

 forsikringer, der har vilkår om et længere opsigelsesvarsel, men som så til  

 gengæld vil kunne være billigere.
 Flertallet er derfor enig med justitsministeren i, at  

 spørgsmålet i stedet bør løses ved en offentligretlig regel, der pålægger de  

 forsikringsselskaber, som udbyder forbrugerforsikringer, at tilbyde, at  

 forsikringen kan tegnes med vilkår om en kort opsigelsesfrist, hvis  

 forbrugeren  

 ønsker det.
 På denne baggrund er flertallet tilfreds med, at  

 justitsministeren har oplyst, at regeringen efter aftale mellem  

 justitsministeren og økonomi- og erhvervsministeren vil stille  

 ændringsforslag  

 til forslag til lov om finansiel virksomhed (L 176), således at der i denne  

 lov  

 indføres en regel, som pålægger forsikringsselskaber, der udbyder  

 forbrugerforsikringer, at tilbyde forbrugerne, at de pågældende forsikringer  

 kan tegnes med en opsigelsesfrist på 30 dage.
 Et  

  

 mindretal  

  

 i  

 udvalget (S, SF, EL og KRF) indstiller lovforslaget til  

  

 vedtagelse  

  

 med de stillede ændringsforslag.
 Socialdemokratiets medlemmer af udvalget har tidligere  

 tilkendegivet deres positive holdning til, at justitsministeren har fulgt en  

 række anbefalinger, som er til gavn for forbrugerne og til styrkelse af deres  

 retsstilling.
Justitsministeren har foreslået ændringer for at give  

 forsikringstagerne en bedre retsstilling på felter, der erfaringsmæssigt har  

 givet problemer.
Forsikringsaftaleloven er et lovkompleks af meget omfattende  

 karakter, som har betydning for hver eneste person, som har tegnet en  

 forsikring, idet der årligt udbetales mange milliarder kroner i erstatninger.
Justitsministeren har valgt at følge indstillinger fra arbejdet  

 i et udvalg under Justitsministeriet, hvor der er foregået en omfattende  

 kulegravning af problemerne.
Justitsministeren har valgt  i de  

 tilfælde, hvor  

 udvalget ikke har været indbyrdes enigt  at gøre flertallets forslag  

 til sine.
Justitsministeren foreslår indsat en lempelsesregel, som giver  

 en forsikringstager adgang til under særlige vilkår at få en forsikringssum  

 udbetalt på trods af, at forsikringstageren uagtsomt har afgivet forkerte  

 oplysninger til selskabet, da forsikringen blev tegnet.
Denne lempelse, som  

 omfatter forsikringstagere, som uagtsomt er kommet til at afgive urigtige  

 oplysninger, er Socialdemokraterne tilfredse med.
Det er vigtigt, at  

 selskabet  

 hæfter i de situationer, hvor forsikringstager var i god tro ved afgivelsen  

 af  

 de urigtige oplysninger.
 Socialdemokratiet vil sikre, at forsikringstagere ikke mister  

 retten til at få udbetalt forsikringssummen, fordi man ikke har oplyst om  

 f.eks. et lægebesøg eller en lægeundersøgelse, der ligger år tilbage, og som  

 ikke har medført gener herefter. »Det kan i nogle tilfælde ikke udelukkes, at  

 der i forbindelse med forsikringstegning kan være ydet mangelfuld  

 rådgivning.«  

  citat fra Forbrugerombudsmandens høringssvar.
 I forbindelse med udvalgsarbejdet med lovforslaget er der  

 stillet ændringsforslag, som skal sikre, at forsikringstagerne bliver endnu  

 bedre stillet.
Socialdemokratiet ønsker at slå fast, at såfremt en  

 forsikringstager af en eller anden grund skulle ønske at skifte  

 forsikringsselskab, skal skiftet kunne gennemføres så hurtigt ,som det er  

 muligt, hvilket ikke er tilfældet i dag.
Socialdemokratiet er enig med  

 Konkurrencestyrelsen i, at mobilitet inden for forsikringsområdet er  

 ønskværdigt, og at lange opsigelsesfrister hæmmer denne mobilitet.
Socialdemokratiet finder det yderst betænkeligt, at ministeren i  

 konsekvens af, at der tilsyneladende var et flertal for at indføre en  

 mulighed for  

 forsikringstageren til at opsige en aftale med 30 dages varsel til udgangen  

 til  

 en kalendermåned, har bedt økonomi- og erhvervsministeren om at stille et  

 afværgeforslag til L 176, så der åbnes mulighed for at tegne forsikringer med  

 forskelligt opsigelsesvarsel.
Dette giver forsikringstager mulighed for ved  

 tegningen af forsikringen at vælge mellem forskellige længder af opsigelse.  

 Men  

 det giver ikke mulighed for, som det var hensigten, at få bestemmelsen ind i  

 forsikringsaftaleloven, så kunden har ret til med 30 dages varsel   

 eventuelt  

 mod et mindre gebyr  at opsige aftalen og derved skabe den mobilitet på  

 forsikringsområdet, som er ønskelig.
 Justitsministeren følger også flertallet i det lovforberedende  

 udvalg under Justistsministeriet ved at foreslå en anden ny regel, hvorefter  

 forsikringsselskabet på opfordring skal give en begrundelse for, at det har  

 afslået at tegne en forsikring, eller at det har sagt en allerede tegnet  

 forsikring op.
 I det lovforberedende udvalg var der et mindretal, som i stedet  

 foreslog en regel om, at det kun skal have gyldighed for et selskab at opsige  

 en forsikring eller afslå at tegne en forsikring, hvis der kommer en saglig  

 begrundelse.
 Forsikringstageren skal efter Socialdemokratiets mening have  

 klar besked om årsagen til afslag eller opsigelse, og det er også  

 Socialdemokratiets mening, at der skal være mulighed for at få sagen prøvet  

 ved  

 branchens ankenævn.
Enhedslistens medlem af udvalget kan tilslutte sig de af  

 Socialdemokratiet og Socialistisk Folkeparti stillede ændringsforslag.  

 Enhedslisten stemmer for lovforslaget, hvis disse ændringsforslag vedtages.
I  

 tilfælde af, at de forkastes, redegør Enhedslisten for sin stilling ved 3.  

 behandling.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (S og SF), tiltrådt af et  

  

 mindretal  

  

 (EL og KRF):
Til § 1 1)  


  

 Nr.  

 2  

  

 affattes således:
 »2.  

  

 Efter § 3 a indsættes:
»§ 3 b.  

  

 Selskabets afslag på en forbrugers begæring om at  

 tegne en forsikring, som selskabet ellers normalt tilbyder, skal efter  

 anmodning begrundes skriftligt, og begrundelsen skal have et sådant indhold,  

 at  

 forbrugeren på grundlag heraf kan vurdere, om forsikringen eventuelt vil  

 kunne  

 tegnes under ændrede forhold eller eventuelt i et andet selskab.
Forbrugeren  

 kan kræve, at selskabet tegner den pågældende forsikring, hvis afslaget ikke  

 er  

 sagligt begrundet, herunder i særlige risikoforhold.
Stk. 2.  

  

    

 Stk. 1 gælder  

 tilsvarende ved forsikringens fornyelse eller ved selskabets opsigelse af  

 forsikringen.  

 «« [Ny regel om saglig begrundelse] 2)  


  

 Nr.  

 3  

  

 affattes således:
 »3.  


  

 §  

 6  

  

 affattes således:
 »§ 6.  

  

 Har forsikringstageren, uden at forholdet omfattes af  

 §§ 4 eller 5, givet urigtig oplysning, hæfter selskabet kun, i det omfang det  

 godtgøres, at det forhold, hvorom der er afgivet urigtig oplysning, har været  

 uden indflydelse på forsikringsbegivenhedens indtræden eller skadens  

 størrelse.
Stk. 2.  

  

 Ved forbrugerforsikring samt ved  

 livs-, ulykkes- eller sygeforsikring eller anden personforsikring kan det  

 uanset stk. 1 bestemmes, at selskabet hæfter helt eller delvis, hvis særlige  

 omstændigheder taler herfor.
Ved afgørelsen heraf skal der navnlig lægges  

 vægt  

 på den af forsikringstageren udviste uagtsomhed og på den tid, der er  

 forløbet  

 fra afgivelsen af urigtig oplysning til forsikringsbegivenhedens indtræden.  

 «« [Ny regel om virkningen af, at der uagtsomt er afgivet urigtige  

 oplysninger] 3)  

  

 I  

  

 nr. 4  

  

 ændres  

 », 6, stk. 3,  

 «  

 til:  

 »,  

 6, stk. 2,  

 «                                                                            .
[Konsekvensændring som følge af ændringsforslag nr. 2] 4)  

  

 Efter nr. 9 indsættes som nyt  

 nummer:
 »01.  

  

 Efter § 30 indsættes som ny paragraf  

 med tilhørende overskrift:
»Opsigelse § 30 a.  

  

 Forsikringstageren kan ved forbrugerforsikring opsige aftalen med et varsel  

 på  

 30 dage til udgangen af en kalendermåned.
Stk. 2.  

  

 Stk. 1 gælder  

 ikke for livsforsikring og ejerskifteforsikring tegnet i henhold til lov om  

 forbrugerbeskyttelse ved erhvervelse af fast ejendom m.v.
Stk. 1 gælder  

 endvidere ikke for forsikring, som dækker en særligt opstået risiko, der kun  

 strækker sig over et begrænset tidsrum, når forsikringsaftalen indgås for en  

 aftalt periode af højst 1 måned (kortidsforsikring), medmindre forsikringen  

 er  

 en del af en anden type forsikring.  

 «« [Ny regel om forsikringstagerens adgang til at opsige  

 forsikringsaftalen] 5)  


  

 Nr.  

 14  

  

 affattes således:
 »14.  


  

 § 95  

  

 affattes således:
»§ 95.  

  

 Skadelidte kan  

 kræve erstatning direkte fra selskabet.
Selskabet og den sikrede har pligt  

 til  

 på forespørgsel at oplyse skadelidte om, hvorvidt der foreligger en  

 ansvarsforsikring.
Stk. 2.  

  

 Fremsættes der  

 krav over for selskabet, skal det underrette den sikrede herom og holde  

 sikrede  

 underrettet om den videre behandling af kravet.
Selskabets indrømmelser over  

 for den skadelidte binder ikke den sikrede.
 Stk. 3.  

  

 De indsigelser,  

 den sikrede har over for skadelidte, og de indsigelser, selskabet har over  

 for  

 den sikrede på grundlag af forsikringsaftalen, kan selskabet også gøre  

 gældende  

 over for skadelidte.
 Stk. 4.  

  

 En  

 erhvervsdrivende kan over for den sikrede frafalde sin ret efter stk. 1.  

 Aftalen herom mister dog sin virkning, hvis den sikrede bliver insolvent,  

 eller  

 hvis den sikrede er en juridisk person, der opløses.
Stk. 5.  

  

 Har flere  

 skadelidte krav på erstatningsydelsen for en forsikringsbegivenhed, og  

 overstiger deres for selskabet anmeldte krav tilsammen, hvad selskabet er  

 pligtigt at yde, skal de, for så vidt ikke andet er vedtaget, fyldestgøres  

 forholdsmæssigt.«« [Ny regel om direkte krav ved ansvarsforsikring] 6)  

  

 Efter nr. 14 indsættes om nyt  

 nummer:
 »02.  

  

 I  

  

 § 119  

  

 indsættes som  

  

 stk. 2  

  

 :
»Stk. 2.  

  

 Ved  

 ulykkesforsikring kan det ikke i aftalen bestemmes, at det er en betingelse  

 for  

 dækning, at indvirkningen af den forsikredes legeme skal være uafhængig af  

 dennes vilje.
Ved den forsikrede forstås i denne bestemmelse den, på hvis liv  

 eller helbred forsikringen er tegnet.«« [Ny regel om visse aspekter af ulykkesdefinitioner] Bemærkninger Til nr. 1 Der foreslås, at der skal gives en saglig begrundelse, og at den  

 skal være skriftlig og uanmodet.
Det vil skabe gennemskuelighed og virke  

 konkurrencefremmende.
Ved at stille disse krav sidestilles  

 forsikringsselskaberne med penge- og realkreditinstitutterne, der har en  

    

 sådan begrundelsespligt.
 Ændringsforslaget indebærer, at den foreslåede begrundelsespligt  

 begrænses til kun at gælde over for forbrugere, og at forsikringsselskabet  

 kan  

 pålægges at tegne den ønskede forsikring, hvis selskabet ikke kan give en  

 saglig begrundelse for sit afslag.
Til nr. 2 Forslagsstillerne mener, at der er et stort behov for en  

 kausalitetsregel og en lempelsesregel, der åbner op for, at selskaberne kan  

 se  

 bort fra, at der uagtsomt er afgivet urigtige oplysninger ved forsikringens  

 tegning, selv om der er årsagssammenhæng mellem det uoplyste forhold og  

 forsikringsbegivenheden.
I dag er er der alt for mange forbrugere, der kommer  

 i  

 klemme.
 Ændringsforslaget ændrer den gældende pro rata-regel i  

 forsikringsaftalelovens § 6 til en kausalitetsregel kombineret med en  

 lempelsesregel, der giver mulighed for i særlige tilfælde at se bort fra, at  

 der uagtsomt er afgivet urigtige oplysninger ved forsikringens tegning, selv  

 om  

 der er årsagssammenhæng mellem det uoplyste forhold og  

 forsikringsbegivenheden.
Til nr. 3 Der er tale om en konsekvensændring.
Til nr. 4 Ændringsforslaget åbner mulighed for, at forsikringstageren kan  

 opsige en forsikring med 30 dages varsel til udgangen af en kalendermåned.
Forsikringstageren bør have en almindelig adgang til at opsige  

 forsikringen med kort varsel, således at forbrugeren undgår de lange  

 bindingsperioder.
Forsikringsselskabernes systemer er allerede gearet til  

 det,  

 jf. selskabernes adgang til at opsige forsikringerne i forbindelse med  

 anmeldelser  

 af skader.
Opsigelsesadgangen i ændringsforslagets stk. 1 vil bl.a. gælde  

 for de forsikringer, der normalt tegnes af en forbruger (  

 »kerneforsikringer  

 «  

 ), dvs. familieforsikringer, bilforsikringer, husforsikringer,  

 ansvarsforsikringer, ulykkesforsikringer m.v.
Reglen vil derimod ikke omfatte  

 erhvervsforsikringer.
 Efter ændringsforslaget omfatter opsigelsesadgangen heller ikke  

 ejerskifteforsikringer i henhold til lov om forbrugerbeskyttelse ved  

 erhvervelse af fast ejendom m.v., der i henhold til lovgivningen herom  

 normalt  

 tegnes for 5 år ad gangen med betaling af hele præmien på én gang, samt  

 livsforsikringer, hvor der gælder særlige regler om bortfald af selskabets  

 ansvar, og hvor forsikringstageren, efter at den første præmie er betalt,  

 ikke  

 er forpligtet til at holde forsikringen i kraft gennem betaling af de senere  

 præmier.
 Ændringsforslaget er ikke til hinder for, at der mellem  

 forsikringsselskabet og forsikringstageren kan aftales kortere  

 opsigelsesvarsler end den minimumsfrist, der fremgår af ændringsforslaget.
Til nr. 5 Ændringsforslaget indfører en almindelig adgang for skadelidte  

 til at rette sit erstatningskrav direkte mod skadevolderens eventuelle  

 ansvarsforsikring.
 Forslagsstillerne mener, at en sådan regel primært vil sikre, at  

 væsentlige oplysninger fra den sikrede kommer til at indgå i sagen.
 Ændringsforslaget indebærer, at den skadelidte  

 »indtræder i den sikredes ret imod selskabet  

 «  

 , dvs. at den skadelidte ikke kan få en  

 bedre retsstilling over for selskabet, end sikrede/skadevolderen ville have  

 haft, hvis den pågældende selv havde betalt erstatningen til den skadelidte  

 og  

 derefter havde gjort kravet gældende mod selskabet.
Det bemærkes, at ændringsforslaget følger det forslag, som Per  

 Vestergaard Pedersen har fremsat i sin henvendelse af 14. maj 2003, jf.
L 169  

   

 bilag 24.
Til nr. 6 Ændringsforslaget indebærer en lovregulering af det såkaldte  

 »viljeskrav  

 «  

 i den traditionelle ulykkesdefinition, således at det ikke kan gøres til en  

 betingelse for dækning, at påvirkningen skal være  

 »uafhængig af den forsikredes vilje  

 «                                                                            .
 Det er i ændringsforslaget præciseret, at definitionen af  

 »forsikrede  

 «  

 alene gælder i relation til forslaget til § 119, stk. 2, og i øvrigt er det  

 eneste sted i forsikringsaftaleloven, hvor begrebet i givet fald vil blive  

 anvendt.
Forslagsstillerne mener, at der er behov for at indføre en  

 ulykkesdefinition.
På trods af Forsikring & Pensions henstilling fra 1999  

 til forsikringsselskaberne om at følge denne definition, er den kun slået  

 igennem i meget begrænset omfang.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 169 Bilagsnr.
