Fremsat den 5. maj 2004 af Villy Søvndal (SF),  

 Anne Baastrup (SF),  

 Aage Frandsen (SF) og Kamal Qureshi (SF) Forslag til folketingsbeslutning om en styrket forebyggelse af selvmordsforsøg og selvmord Folketinget pålægger regeringen inden udgangen af 2004 at  

 sikre, at der afsættes nødvendige og øremærkede ressourcer, således at  

 anbefalingerne i Sundhedsstyrelsens »Forslag til handlingsplan til  

 forebyggelse  

 af selvmordsforsøg og selvmord i Danmark« fra 1998 fortsat kan iværksættes,  

 og  

 at sikre:
1)  

 	  

    

 at referencegruppen  

 videreføres, da der fortsat vil være behov for en overvågende og en  

 tværsektorielt koordinerende funktion, 2)  

 	  

    

 at alle amter  

 hurtigst muligt etablerer opfølgende behandlings- og støttetilbud til  

 mennesker, der har været indlagt efter selvmordsforsøg, så alle  

 selvmordstruede  

 uanset psykisk sygdom, misbrug, alder, køn og etnisk baggrund tilbydes et  

 relevant behandlingstilbud, 3)  

 	  

    

 at relevante  

 faggrupper øger deres professionelle kompetence med hensyn til arbejdet med  

 personer med selvmordsadfærd, 4)  

 	  

    

 at den store indsats,  

 som de frivillige og private organisationer yder i det opfølgende arbejde  

 over  

 for personer med selvmordsadfærd og pårørende, fastholdes og udbygges, 5)  

 	  

    

 at selvmordsforskning  

 fortsat er et prioriteret område, 6)  

 	  

    

 at handlingsplanens  

 anbefalinger iværksættes over en ny 5-årig periode, og at opgaven løftes  

 gennem  

 et samarbejde mellem det statslige, det amtskommunale og det kommunale niveau  

 og den frivillige sociale sektor.
Bemærkninger til forslaget Almindelige bemærkninger Beslutningsforslaget er en delvis genfremsættelse af  

 beslutningsforslag nr.
B 9 fra folketingsåret 1999-2000 (se Folketingstidende  

 1999-2000, forhandlingerne side 1924 og tillæg A side 1242 og 1246).  

 Beslutningsforslag nr.
B 9 var endvidere en uændret genfremsættelse af  

 beslutningsforslag  

 nr.
B 86, folketingsåret 1998-99 (se Folketingstidende 1998-99,  

 forhandlingerne  

 side 4133 og tillæg A side 3895 og 3898).
Forslagsstillerne mener, at det  

 er en samfundsmæssig opgave at forebygge selvmordsforsøg og selvmord i  

 Danmark.  

 Et selvmordsforsøg eller et fuldbyrdet selvmord har ikke bare konsekvenser  

 for  

 den selvmordstruede.
Det får også sociale konsekvenser og fører ofte til  

 store  

 psykosomatiske, psykiske og sociale problemer for pårørende, efterladte,  

 venner, kollegaer og behandlere.
Som opfølgning på første behandling af  

 beslutningsforslagene i henholdsvis februar og december 1999 blev der i  

 december 1999 afsat satspuljemidler til handlingsplanen for perioden  

 2000-2003.  

 Der blev afsat 8-9 mio. kr. hvert år i de 4 år.
Dertil kom de ressourcer, som  

 var afsat til formidling og sekretariatsbetjening af referencegruppen.
Alt i  

 alt drejede det sig om lidt over 10 mio. kr. om året i perioden 2000-2003.
Bevillingen som udløb med udgangen af 2003 er  til  

 forslagsstillernes overraskelse  ikke blevet forlænget.
Ligeledes er  

 det  

 politisk besluttet, at referencegruppen nedlægges i 2004. Det undrer  

 forslagsstillerne, som fik forelagt problemet af medlemmer af  

 referencegruppen  

 primo 2004. Bevillingerne og referencegruppen forsvinder, inden  

 slutevalueringen  

 og de kommende anbefalinger for fremtiden præsenteres på en afsluttende  

 konference i juni 2004. Socialistisk Folkeparti sætter spørgsmålstegn ved, om  

 det er den rigtige beslutning  

 at stoppe bevillingerne  

 og nedlægge referencegruppen nu, hvis en senere evaluering viser, at det er  

 vejen frem.
Der er stadigvæk mange områder i handlingsplanen, som der mangler  

 at blive taget fat på.
I løbet af 2003 prøvede et  

 flertal af referencegruppens medlemmer forgæves at få en afklaring fra  

 formandsskabet vedrørende den fremtidige økonomi og en fortsættelse af det  

 succesfulde referencearbejde.
Det endte med, at referencegruppens medlemmer (  

  

 med  

 undtagelse af formandskabet og Undervisningsministeriets repræsentant  

 ) den 23. oktober 2003 rettede en skriftlig henvendelse til  

  

 Socialministeriet, Indenrigs- og Sundhedsministeriet og  

 Undervisningsministeriet  

 om fortsat arbejde med  

 selvmordsforebyggelse.
Men referencegruppens synspunkter og ønsker er blevet  

 overhørt af  

  

    

  

 Socialministeriet,  

 Indenrigs- og Sundhedsministeriet og Undervisningsministeriet.
Det forekommer  

 underligt, da stort set alle partier i 1999 lagde vægt på, at  

 referencegruppens  

 anbefalinger skulle vægtes højt i det kommende arbejde.
Dette  

 beslutningsforslag skal derfor ses som en opfølgning på de mange meldinger,  

 Folketingets partier kom med i 1999.
 Socialistisk Folkeparti mener, at der er brug for en  

 fortsættelse af den selvmordsforebyggende indsats fra 2004.
»Forslag til handlingsplan til forebyggelse af  

 selvmordsforsøg og selvmord i Danmark« blev udgivet af Sundhedsstyrelsen i  

 1998  

 som resultat af et udvalgsarbejde i Udvalget til Udarbejdelse af Forslag til  

 Handlingsplan til Forebyggelse af Selvmordsforsøg og Selvmord i Danmark.
Til  

 at  

 følge op på arbejdet er der for en 5-årig periode fra 1999 nedsat en  

 referencegruppe  

 til forebyggelse af selvmordsforsøg og selvmord i tilknytning til  

 Socialministeriet, Indenrigs- og Sundhedsministeriet og  

 Undervisningsministeriet.
Formandskabet varetages af Socialministeriet og  

 Indenrigs- og Sundhedsministeriet i fællesskab.
Referencegruppen til  

 forebyggelse af selvmordsforsøg og selvmord har en rådgivende og  

 koordinerende  

 funktion og skal bidrage til at styrke samarbejdet mellem staten, amterne,  

 kommunerne og det frivillige arbejde i opfølgningen af planen.  

 Sundhedsstyrelsen  

 og Center for Selvmordsforskning varetager sekretariatsfunktionen.
 En lang række initiativer, der er bygget op i løbet af  

 referencegruppens funktionsperiode, repræsenterer klare fremskridt for det  

 selvmordsforebyggende arbejde, men området kræver en fortsat indsats.
Handlingsplanen Referencegruppens indsats har især været fokuseret på  

 modelprojekter, uddannelse, konferencer og videnformidling, herunder  

 nyhedsbrev  

 og hjemmeside til praktikere og administratorer.
Modelprojekterne har for de  

 flestes vedkommende været koncentreret om sikring af behandling til  

 mennesker,  

 der har foretaget selvmordsforsøg.
Derudover er der i referencegruppens regi  

 igangsat initiativer inden for netværksarbejde, kortlægning og forskning.  

 Referencegruppen har i sin funktionsperiode haft særligt fokus på samarbejdet  

 på tværs af sektorer.
I »Handlingsplanen for forebyggelse af selvmordsforsøg og  

 selvmord« blev der peget på en lang række områder, hvor man anbefalede en  

 indsats.
I den femårige periode er der nogle områder, der er blevet udviklet,  

 og som nu skal forankres, andre områder, der trænger til fortsat  

 videreudvikling, og områder, som man endnu ikke har haft kapacitet til at  

 tage  

 fat på.
 Referencegruppen har budgetmæssig dækning for de igangsatte  

 aktiviteter frem til midten af 2004, men der er behov for videreførelse af  

 initiativerne på en lang række områder, og der er områder, som  

 referencegruppen  

 ikke har nået at tage fat på endnu.
Problemets omfang Som i resten af den vestlige verden har  

 selvmordshyppigheden i Danmark været faldende fra 1980 til 1999, som er det  

 seneste år, der findes statistik for, jf.
Danmarks Statistik.
Danmark ligger  

 dog fortsat højt i den internationale selvmordsstatistik.
I 1999 var der 762  

 selvmord i Danmark, 563 mænd og 199 kvinder.
Selv om der altså har været et  

 fald i selvmordshyppigheden, er der året rundt dagligt to mennesker, der dør  

 ved selvmord.
Der er fortsat flere selvmord end dødsfald ved trafikulykker i  

 Danmark.
Selvmord er ansvarligt for 24 pct. af de tabte leveår i  

 aldersgruppen  

 under 65 år.
Når man sammenligner selvmordshyppigheden i Danmark og i de  

 øvrige europæiske lande, så ligger de tidligere østeuropæiske lande højere  

 end  

 Danmark.
Det samme gør Finland, Schweiz, Belgien, Frankrig og Østrig, mens  

 alle  

 de øvrige europæiske lande ligger lavere.
Selv om vi har været vidne til en  

 positiv udvikling, så er der altså stadig meget at opnå, og det er derfor  

 vigtigt, at den selvmordsforebyggende indsats fortsætter.
Antallet af selvmordsforsøg blandt unge piger er steget  

 voldsomt i løbet af de sidste 10 år, og der er formentlig tale om en  

 tredobling.
Både danske og internationale undersøgelser viser, at der er en  

 stærkt forøget risiko for selvmord blandt mennesker, der har forsøgt  

 selvmord.
 Den frivillige organisation Livslinien havde i 2003 mere  

 end 6.500 opkald fra selvmordstruede og pårørende, og foreløbige tal for 2004  

 viser en ny stigning på 30 pct. i forhold til den samme periode i 2003. Det  

 er  

 altså fortsat et betydeligt samfundsproblem.
Knap halvdelen af alle selvmord begås af personer, der mindst  

 én gang har været indlagt på psykiatrisk afdeling, og 30 pct. af alle, der  

 begår selvmord, har inden for det seneste år været  eller er aktuelt  

  indlagt  

 på en psykiatrisk afdeling.
Andre vigtige risikogrupper er alkoholmisbrugere,  

 fysisk syge, institutionsanbragte og fængslede.
Bemærkninger til forslagets enkelte punkter Områder, der kræver fortsat indsats:
Ad 1) Forum for videnformidling:
   

 	  

    

 Videreførelse og  

 forankring af en hjemmeside som  

  

 www.selvmordsforebyggelse.dk  

  

 og Nyhedsbrev om selvmordsforebyggelse.
 Netværk:
   

 	  

    

 Forankring,  

 videreførelse og udvidelse af Det nationale netværk om selvmordsforebyggelse.
 Generelle forebyggelsesinitiativer:
   

 	  

    

 Begrænsning af  

 tilgængeligheden af metoder til selvmord skal udvikles.
   

 	  

    

 Mediernes behandling  

 af selvmordsproblematikken skal udvikles.
Ad 2) Udviklingsarbejde.
 Generelt:
   

 	  

    

 Videreudvikling og  

 forankring af arbejdet vedrørende sikring af behandling til mennesker, der  

 har  

 forsøgt selvmord.
  

 	  

    

 Der er fortsat amter,  

 der i dag ikke har tilstrækkelige opfølgende behandlings- og støttetilbud til  

 mennesker, der har været indlagt efter et selvmordsforsøg.
Det har stået på i  

 mange år, og fra politisk side bør der overvejes en behandlingsgaranti.
En  

 hurtig behandling og støttetilbud er afgørende, hvis et selvmordsforsøg ikke  

 skal føre til et selvmord ved en senere lejlighed  det findes der i dag  

 en  

 sikker viden om.
 Over for særlige grupper i højrisiko for selvmord og  

 selvmordsforsøg:
   

 	  

    

 Unge piger; arbejdet  

 skal videreudvikles.
   

 	  

    

 Psykisk syge;  

 arbejdet skal videreudvikles.
   

 	  

    

 Efterladte; arbejdet  

 skal udvikles.
   

 	  

    

 Alkoholmisbrugere;  

 arbejdet skal videreudvikles.
   

 	  

    

 Ældre; arbejdet skal  

 videreudvikles.
 Det er afgørende med en løbende overvågning af området med  

 henblik på at identificere nye behov for indsatsområder.
Ad 3) Uddannelsesområdet:
  

 	  

    

 Der er opbygget en  

 database over undervisere.
Den skal videreføres og forankres.
  

 	  

    

 Der er gennemført  

 faglig opdatering af undervisere ved en årlig temadag for undervisere.
Dette  

 skal videreføres og forankres.
  

 	  

    

 Der er påbegyndt  

 udvikling af efteruddannelses- og kursusvirksomhed.
Dette skal fortsættes og  

 videreudvikles.
  

 	  

    

 Der er påbegyndt  

 arbejde vedrørende selvmordsforebyggende undervisning i en række  

 grunduddannelser.
Dette skal videreføres og videreudvikles.
   

 	  

    

 Arbejdet vedrørende  

 indførelse af selvmordsforebyggende undervisning i videreuddannelserne skal  

 udvikles.
Ad 4) Oprustning af det frivillige arbejde:
   

 	  

    

 Fortsat udvikling af  

 det selvmordsforebyggende arbejde i frivillige organisationer.
   

 	  

    

 Fortsat økonomisk  

 støtte til frivilliges engagement i det selvmordsforebyggende arbejde og  

 sikring af kontakt til de professionelle miljøer med henblik på gensidig  

 inspiration, oplæring og supervision.
Ad 5) Forskning:
   

 	  

    

 Videreførelse og  

 forankring af årligt møde med præsentation af resultater af  

 selvmordsforskning.
   

 	  

    

 Sikring af, at  

 selvmordsforskning fortsat er et prioriteret område.
Ad 6) Økonomi:
Det årlige budget for videreførelse af de ovenfor oplistede  

 opgaver anslås at være ca. 10. mio. kr. om året.
Det er på niveau med de  

 nuværende  

 bevillinger.
Handlingsplanens anbefalinger skal iværksættes over en ny 5-årig  

 periode og opgaven løftes gennem et samarbejde mellem det statslige, det  

 amtskommunale og det kommunale niveau og den frivillige sociale sektor.  

 Referencegruppen har den overordnede overvågende og  

    

  

 koordinerende funktion.
Skriftlig fremsættelse Villy Søvndal  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en styrket forebyggelse af selvmordsforsøg og  

 selvmord.
(Beslutningsforslag nr.
B 208).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
