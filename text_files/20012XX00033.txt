Skriftlig fremsættelse (13. december 2001) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om dansk militær deltagelse i den internationale indsats  

 mod terrornetværk i Afghanistan.
(Beslutningsforslag nr.
B 37).
Beslutningsforslaget skal skabe grundlag for, at danske  

 militære styrker stilles til rådighed for den amerikansk ledede  

 internationale  

 indsats til bekæmpelse af terrornetværk i Afghanistan.
De danske styrker  

 indsættes efter anmodning fra USAs regering og på grundlag af den i  

 FN-pagtens  

 artikel 51 fastlagte ret til individuelt eller kollektivt selvforsvar, som er  

 blevet bekræftet af FNs sikkerhedsråd efter terrorangrebene den 11.  

 september  

 2001.
USA har efter terrorangrebene opbygget en bred koalition  

 mod  

 international terrorisme.  

 Koalitionen har under ledelse af USA gennemført egentlige militære  

 operationer  

 i Afghanistan rettet mod Osama Bin Laden og hans terrornetværk, al Qaida,  

 samt  

 mod Taliban-styret.
Danmark har konsekvent udtrykt støtte og solidaritet over  

 for USA og andre lande i kampen mod den internationale terrorisme, herunder i  

 forbindelse med indsatsen i Afghanistan.
Aftalen om Afghanistans fremtid indgået mellem de afghanske  

 parter i Bonn den 5. december 2001 opfordrer FNs sikkerhedsråd til at  

 overveje  

 at bemyndige hurtig indsættelse af en sikkerhedsstyrke i Afghanistan.
På  

 denne  

 baggrund drøftes i FNs sikkerhedsråd en resolution om en multinational  

 sikkerhedsstyrke.
Storbritannien har erklæret sig principielt rede til at  

 lede  

 en sådan sikkerhedsstyrke.
Den igangværende amerikansk ledede militære  

 indsats  

 i Afghanistan og den multinationale sikkerhedsstyrke vil være to separate,  

 men  

 indbyrdes koordinerede operationer.  

 Regeringen finder tillige, at Danmark skal yde et militært bidrag til  

 den multinationale sikkerhedsstyrke for at sikre rammerne for den politiske  

 proces og genopbygningen af landet.
Et separat beslutningsforslag herom vil  

 blive fremsat, så snart det er klart, hvilke styrker Danmark skal bidrage  

 med.
Indsættelse af de danske militære bidrag til den amerikansk  

 ledede indsats i Afghanistan vil være forbundet med risiko.
Den  

 militærsikkerhedsmæssige trussel mod hærenheder vil generelt være høj.
Den  

 militære trussel mod danske fly vil afhænge af indsættelsesområdet.
Med  

 personellets uddannelse og træning, materiellets beskaffenhed samt  

 iagttagelsen  

 af nødvendige procedurer tages de bedst mulige forholdsregler over for mulige  

 faremomenter.
 Regeringen finder, at Danmark fortsat bør yde sit  

 solidariske bidrag til den internationale indsats mod terrorisme og  

 imødekomme  

 anmodningen fra USA om et konkret dansk styrkebidrag til den amerikansk  

 ledede  

 indsats.  

 En samlet dansk bidragspakke,  

 der omfatter det humanitære område og genopbygning samt militære bidrag, vil  

 udgøre et klart signal til omverdenen om fortsat dansk støtte til den  

 internationale indsats mod terrorisme.
 Det er regeringens hensigt at bidrage med et C-130  

 transportfly, fire F-16 kampfly og specialstyrker med tilhørende  

 støttepersonel  

 samt et mindre bidrag af stabs- og forbindelsespersonel.
 Idet jeg i øvrigt henviser til de bemærkninger, der ledsager  

 forslaget, skal jeg tillade mig at anbefale det til det Høje Tings velvillige  

 behandling.
