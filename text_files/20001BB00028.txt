Fremsat den 31. oktober 2000 af  

 Tom Behnke (FRI), Kim Behnke (FRI), Thorkild B.&nbsp  

 ;Fransgaard (FRI) og Kirsten Jacobsen (FRI) Forslag til folketingsbeslutning om opstramning af reglerne om  

 prøveløsladelse Folketinget opfordrer regeringen til i indeværende  

 folketingsår at fremsætte de nødvendige lovforslag og  

 foretage de nødvendige administrative ændringer, således  

 at reglerne om prøveløsladelse ændres efter  

 følgende retningslinjer:
 1.	Har en indsat strafafsoner tidligere i sit liv været  

 prøveløsladt, skal prøveløsladelse ikke kunne ske  

 igen.
 2.	Prøveløsladelse skal ikke være en ret, men en  

 mulighed, som kun anvendes, hvis den indsatte har udvist særdeles god  

 opførsel og det findes fuldstændig ubetænkeligt at  

 prøveløslade den pågældende.
3.	Beslutning om prøveløsladelse skal træffes af et  

 nævn, der etableres ved hvert fængsel, bestående af en  

 repræsentant fra fængslets ledelse, en repræsentant fra  

 fængslets personale, en repræsentant fra den lokale byret, en  

 repræsentant fra den lokale politistation, en repræsentant fra  

 den lokale socialforvaltning og en repræsentant fra en af de frivillige  

 private foreninger eller organisationer, der varetager ofrenes interesser.  

 Nævnet træffer afgørelse om prøveløsladelse  

 ved afstemning.
Ved stemmelighed har rettens repræsentant den  

 udslagsgivende stemme.
4.	Prøveløsladelse kan tidligst finde sted efter  

 udståelse af 3/4 af straffen, dog tidligst efter  

 udståelse af 6 måneders fængsel.
Det vil sige, at  

 prøveløsladelse kun kan komme på tale ved domme på  

 minimum 8 måneders fængsel.
 5.	Ved domme på livstid skal der ikke være mulighed for  

 prøveløsladelse, medmindre vedkommende bliver  

 benådet.
Bemærkninger til forslaget Almindelige bemærkninger Prøveløsladelse har efterhånden  

 udviklet sig til en ret for de indsatte i fængslerne.
Det er nu  

 sådan, at alle bliver prøveløsladt, medmindre de virkelig  

 har dummet sig under afsoningen.
Det burde være omvendt.
Reglen  

 bør være, at man sidder sin tid ud, men at man har mulighed for  

 at søge om prøveløsladelse, som så kun bevilges,  

 hvis man virkelig har gjort sig fortjent til det.
 Formålet med prøveløsladelse er, at  

 man kan sluse de indsatte ud i samfundet igen, samtidig med at man har  

 mulighed for at holde øje med dem i en vis periode.  

 Prøveløsladelse er derfor ofte forbundet med nogle  

 vilkår, som den prøveløsladte skal overholde.  

 Konsekvenserne af at overtræde vilkårene for  

 prøveløsladelsen er i dag alt for vage og bør  

 strammes.
 Ideen med prøveløsladelse er god nok, men  

 forudsætningen for, at den indsatte skal kunne korte noget af  

 afsoningstiden, må efter forslagsstillernes opfattelse være, at  

 vedkommende har gjort sig fortjent til det, og at der ikke er risiko for ny  

 kriminalitet under prøveløsladelsen.
I ganske mange tilfælde sker det, at en indsat  

 bliver prøveløsladt, selv om vedkommende adskillige gange  

 før har været prøveløsladt.
Hvis meningen med  

 prøveløsladelse virkelig er at finde ud af, om den dømte  

 kan håndtere at være på fri fod igen, må  

 prøveløsladelse nødvendigvis være noget, der kun  

 kan prøves én gang.
Har en indsat tidligere misbrugt en  

 prøveløsladelse, er det meningsløst at forsøge  

 sig med prøveløsladelse igen, da den dømte allerede har  

 vist, at han/hun ikke kan administrere det.
I øvrigt må det på samme måde  

 stå klart for enhver, at en kriminel, der tidligere har været  

 straffet og tidligere har været prøveløsladt, men som nu  

 har fået endnu en dom for ny kriminalitet, ikke kan finde ud af at  

 opføre sig ordentligt og ikke sætter pris på muligheden  

 for prøveløsladelse.
Prøveløsladelse skal derfor  

 kun være noget, man kan opnå, første gang man sidder i  

 fængsel.
Reglerne om prøveløsladelse findes i  

 straffelovens §§ 38-40. Reglerne var oprindelig tænkt anvendt over for  

 de personer, der havde udvist god opførsel under afsoningen, mens de  

 nu er en integreret del af straffuldbyrdelsen, således at hovedreglen  

 er, at løsladelse sker, efter at 2/3 af straffen  

 er udstået.
I dag kan alle, der afsoner fængselsstraf på  

 over 2 måneder   med undtagelse af livstidsfanger   indrømmes  

 prøveløsladelse.
Dette gælder også garvede  

 forbrydere.
Da reglerne blev indført i 1930, skulle der minimum  

 være afsonet 9 måneder.
Den skønsmæssige bestemmelse om  

 prøveløsladelse er nu så almindeligt anvendt, at den  

 nærmest har fået karakter af et retskrav.
Meningen var ved  

 indførelsen af reglerne, at der i hvert enkelt tilfælde skulle  

 træffes en konkret afgørelse om tilrådeligheden af  

 prøveløsladelse ved et prøveløsladelsesdekret.
Nu  

 tilsiger den administrative praksis og lighedsprincippet, at der skal  

 vægtige grunde til at afslå prøveløsladelse.
Prøveløsladelse blev i 1998 bevilget i 82  

 pct. af de ansøgte tilfælde og afslået i 18 pct. af  

 tilfældene.
Prøveløsladelse nægtes, når den  

 indsatte ikke vil acceptere vilkårene for  

 prøveløsladelsen, eller når prøveløsladelse  

 findes utilrådelig.
Hvis prøveløsladelse skønnes  

 utilrådelig, skyldes det, at fængselsledelsen finder, at der er  

 væsentlig risiko for recidiv til ikke bagatelagtig kriminalitet,  

 som efter fængslets opfattelse ikke vil kunne undgås ved tilsyn  

 og særvilkår.
Frihed 2000 mener, at dette er helt galt.
Enhver  

 form for mistanke om risiko for recidiv til en hvilken som helst form  

 for kriminalitet skal medføre afslag på  

 prøveløsladelse.
Det overordnede formål med  

 prøveløsladelsesinstituttet er at give en udslusning, som  

 virker resocialiserende, og som modvirker recidiv.
Det virker imidlertid  

 ikke, idet gennemsnitligt 42,7 pct. af de prøveløsladte  

 begår ny kriminalitet.
De sidste 10 år er der blevet  

 prøveløsladt mellem 2.900 og 3.400 indsatte om året.  

 (Kilde: Kriminalforsorgens statistik 1998, s. 32 og 25).
Den kriminalitetsforebyggende effekt af  

 prøveløsladelser er dermed stærkt overvurderet.
Tilsyn og  

 vilkår fastsættes kun i halvdelen af  

 prøveløsladelsessagerne.
Vilkårene, der fastsættes  

 i forbindelse med prøveløsladelsen, bliver ikke opfattet som en  

 hjælp, men som tvang og kontrol, og det er ikke alle vilkår i  

 straffelovens § 57, som er umiddelbart kontrollerbare.
Et andet formål med indførelsen af  

 prøveløsladelse var, at udsigten til lempelse i strafafsoningen  

 ville tjene ordens- og sikkerhedsmæssige hensyn, idet man antog, at de  

 indsatte ville indordne sig for at opnå den tilsagte  

 prøveløsladelse.
Dette formål er ikke længere til  

 stede, da forholdene under afsoningen ikke tillægges vægt ved  

 vurderingen af prøveløsladelse, fordi konflikter under  

 afsoningen evt. sanktioneres særskilt ved  

 disiplinærforanstaltninger.
Problemer under afsoningen skal efter  

 Frihed 2000´s mening medtages i bedømmelsen af, om den  

 pågældende findes egnet til at komme tilbage til det omgivende  

 samfund før tid.
 Prøveløsladelsesinstituttet skal efter  

 Frihed 2000´s forslag forebeholdes følgende situationer: 1)  

 Førstegangsovertrædere, der har udvist god opførsel, og  

 hvor det i øvrigt findes tilrådeligt, idet der ikke vurderes  

 risiko for recidiv.  2) Der skal kun kunne ske prøveløsladelse  

 én gang pr. person, uanset hvor mange gange den pågældende  

 indsættes til afsoning.
I dag er der ingen udslusningstiltag ved almindelig  

 løsladelse efter udstået straf.
Det vil sige, at der ikke i de  

 situationer sættes ind med en kriminalitetsforebyggende indsats.
De  

 meget høje recidivtal taler for, at der bør trædes nye  

 veje for i højere grad at forsøge at undgå, at den  

 kriminelle løbebane fortsættes efter løsladelse.
De  

 kræfter, kriminalforsorgen sparer ved færre  

 prøveløsladelser, kan i stedet anvendes til forebyggende  

 arbejde ved almindelig løsladelse   dog ikke i form af kontrol, da der  

 ikke er hjemmel til dette, efter at straffen er udstået.
Eksempler  

 på hjælp, der kunne tilbydes ved ordinær løsladelse,  

 kunne være tilbud om personlig rådgivning ved kriminalforsorgen  

 og ret til fortsat at have kontakt til narkoteamet i det fængsel, der  

 forlades, så i det mindste de personer, der dog afvænnes under  

 fængslingen, støttes også efter løsladelsen.
Løsladelse på prøve forudsætter  

 efter straffelovens § 38, stk. 5, at der er sikret den dømte passende  

 ophold, arbejde og andet underhold.
Dette efterleves ikke i praksis, men  

 bestemmelsen skal bibeholdes, dog ændret til, at løsladelse  

 på prøve forudsætter, at den indsatte under sit  

 fængselsophold i samarbejde med de relevante myndigheder arbejder hen  

 imod at skaffe sig ordnede forhold efter løsladelsen, således at  

 risikoen for recidiv mindskes betydeligt.
Prøveløsladelsens betingelser minder meget  

 om den betingede dom.
Det er et hovedvilkår, at den  

 pågældende ikke begår ny kriminalitet i prøvetiden,  

 som er på maks. 3 år.
Hvis den resterende straffetid overstiger 3  

 år, kan der dog fastsættes en prøvetid på 5  

 år.
De øvrige vilkår er som ved  betingede domme, nemlig  

 evt. tilsyn og forskellige former for vilkår, som anført i  

 straffelovens § 57. Prøveløsladelse kræver desuden, at  

 den løsladte teoretisk set fører et ordentligt liv, jf.  

 straffelovens § 39, stk. 2.
Begår den prøveløsladte nyt strafbart  

 forhold i prøvetiden, og foretages der rettergangsskridt inden  

 prøvetidens udløb, træffer retten afgørelse efter  

 straffelovens § 61, stk. 2 (som ved overtrædelse af prøvetid  

 fastsat i en betinget dom), således at reststraffen ligestilles med en  

 betinget dom.
Dette kan føre til, at den prøveløsladte  

 genindsættes til afsoning, men gør det ikke nødvendigvis.  

 Det forekommer fuldkommen absurd, at overtrædelse af  

 hovedvilkåret ved prøveløsladelse fra ubetinget  

 frihedsstraf medfører retsvirkninger som ved betinget dom.  

 Overtrædelse af hovedvilkåret skal ubetinget føre til  

 øjeblikkelig genindsættelse af den pågældende til  

 afsoning af reststraffen, mens den nye forseelse lægges oven i den  

 resterende straf.
Overtrædelse af de øvrige vilkår kan
føre til: tildeling af advarsel, ændrede vilkår,  

 forlænget prøvetid og under særlige omstændigheder  

 genindsættelse til udståelse af reststraffen, jf. straffelovens §  

 40, stk. 2. Det forudsætter som ved en betinget dom, at  

 overtrædelsen er blevet indberettet af den tilsynsførende  

 myndighed.
Frihed 2000 ønsker som nævnt et konsekvent tilsyn med  

 indberetning ved enhver overtrædelse, da det ellers ingen mening giver  

 at fastsætte tilsyn og vilkår ved en  

  prøveløsladelse.
I § 40, stk. 6, er det bestemt, at en  

 genindsat kan prøveløslades på ny; denne bestemmelse skal  

 helt afskaffes.
I en artikel fra Dansk Politi nr. 8, 1999, under  

 overskriften »Løsladelse af dybt kriminelle sker efterhånden pr.  

 automatik« beskriver kriminalinspektør Iver Pedersen, Kolding, et  

 eksempel, der på glimrende vis illustrerer  

 prøveløsladelsesinstituttet, som det fungerer i dag.
Han  

 omtaler i artiklen en person, som har 9 fængselsdomme bag sig, som har  

 begået bankrøveri 7 gange   den ene gang under udgang   som  

 bruger skarpladte våben, og som prøveløslades for fjerde  

 gang, idet det vurderes tilrådeligt, da der ikke findes at foreligge  

 risiko for recidiv til ikke-bagatelagtig kriminalitet! Reststraffen er  

 nær 5 år.
Det er tilladt at lave fejl, men det er utilgiveligt ikke  

 at lære af sine fejl.
Hvor mange flere prøveløsladelser  

 skal der til, før de ansvarlige kan se det forkerte i at  

 prøveløslade den pågældende? Retsudvalget stillede i anledning af artiklen  

 spørgsmål til justitsministeren med anmodning om oplysning af  

 den konkrete sag, og om ministeren ville ændre reglerne på  

 baggrund af sagen.
Dette svarede ministeren benægtende på, jf.  

 Retsudvalget, alm. del - bilag 1242, folketingsåret 1998-99. Dette svar  

 kan Frihed 2000 ikke acceptere; det er simpelt hen uhørt og  

 stødende for retsbevidstheden og et klart eksempel på, at  

 reglerne trænger til en kraftig revision.
Bemærkninger til forslagets enkelte punkter Ad 1 Har en indsat strafafsoner tidligere i sit liv været  

 prøveløsladt, skal vedkommende ikke kunne  

 prøveløslades igen.
Prøveløsladelsesinstituttets fornemste  

 opgave er at sikre, at de prøveløsladte ikke på ny  

 begår  kriminalitet.
Dette sker ved truslen om genindsættelse.  

 Når en prøveløsladt begår kriminalitet under  

 prøveløsladelsen og genindsættes, har vedkommende bevist,  

 at truslen ikke havde den ønskede kriminalitetsforbyggende effekt  

 på den pågældende, og der er derfor ingen grund til at  

 forsøge igen, hvorfor den fulde straf må afsones.
Noget  

 tilsvarende kan anføres i forhold til gengangere i det strafferetlige  

 system.
Her har man konstateret, at straftruslen ingen effekt har, og der er  

 derfor ingen grund til at prøveløslade, når straftruslen  

 ikke virker.
I disse tilfælde er det eneste formålstjenlige at  

 beholde den indsatte i fængslet den fulde tid for om ikke andet at  

 holde den pågældende borte fra kriminalitet så længe.
Ad 2 Prøveløsladelse skal ikke være en ret,  

 men en mulighed, som kun skal benyttes, hvis den indsatte har udvist  

 særdeles god opførsel og det findes fuldstændig  

 ubetænkeligt at prøveløslade vedkommende.
Oprindelig var straf og opholdet i fængslet  

 tænkt som et adfærdsregulerende middel.
Den indsattes  

 opførsel under opholdet havde derfor betydning for vurderingen af, om  

 der kunne indrømmes prøveløsladelse.
Sådan er det  

 ikke længere.
I dag har den indsattes opførsel under afsoningen  

 sjældent betydning for afgørelsen om  

 prøveløsladelse, idet man til det brug anvender fængslets  

 interne sanktionsystem   disiplinærstraffe.
Frihed 2000 mener, at der  

 bør stilles krav om særdeles god opførsel under  

 afsoningen, før det kan komme på tale at overveje  

 prøveløsladelse.
Derudover skal prøveløsladelse  

 ikke kunne ske, hvis der er den mindste risiko for, at den indsatte  

 begår kriminalitet under prøveløsladelsen.
Som det er nu,  

 må der godt være en risiko for ny kriminalitet, blot den er lille  

 og der er tale om uvigtig kriminalitet.
For Frihed 2000 eksisterer et  

 sådant begreb ikke.
Ad 3 Beslutning om prøveløsladelse bør  

 træffes af et nævn bestående af repræsentanter fra  

 fængslets ledelse, en repræsentant fra fængslets personale,  

 en repræsentant fra den lokale byret, en repræsentant fra den  

 lokale politistation, en repræsentant fra den lokale socialforvaltning  

 og en repræsentant fra en af de frivillige private foreninger eller  

 organisationer, der varetager ofrenes interesser.
Som reglerne er nu, er det fængslets ledelse, der  

 træffer afgørelse om prøveløsladelse.
Der  

 indhentes udtalelse fra den lokale afdeling af kriminalforsorgen, om der  

 bør fastsættes tilsyn og vilkår m.v., og i visse  

 tilfælde indhentes der udtalelse om vilkårsfastsættelse fra  

 socialforvaltningen, og der indhentes udtalelse fra anklagemyndigheden, hvis  

 det antages, at man dér har vægtige oplysninger.
I visse  

 tilfælde forelægges spørgsmålet om  

 prøveløsladelse for Justitsministeriet.
Frihed 2000 ønsker, at der ved hvert fængsel  

 nedsættes et nævn, som skal vurdere, hvorvidt det findes  

 tilrådeligt at prøveløslade de enkelte indsatte.  

 Nævnet ønskes sammensat af forskellige repræsentanter for  

 de myndigheder, der har med de dømte at gøre.
Fængslets  

 ledelse har den nuværende erfaring i at afgøre sager om  

 prøveløsladelse, og sammen med fængselspersonalet har de  

 den daglige omgang med den dømte.
Det er ledelsen, der må  

 bidrage med oplysninger om den indsattes opførsel og risikoen for  

 recidiv.
Politiet og domstolene har haft med sagen at gøre tidligere i  

 forløbet og vil ligeledes skulle på arbejde igen, dersom den  

 prøveløsladte begår ny kriminalitet.
Forslagsstillerne  

 finder det derfor meget relevant ligeledes at inddrage dem og deres  

 erfaringsgrundlag i afgørelsen.
Socialforvaltningen kender ligeledes  

 ofte den pågældende og skal evt. bistå den  

 pågældende ved prøveløsladelsen i forhold til bolig  

 og arbejde.
Desuden skal ofrenes og befolkningens interesser varetages ved en  

 repræsentant fra en relevant privat forening eller organisation.
Ad 4-5 Prøveløsladelse skal tidligst kunne finde  

 sted efter udståelse af 3/4 af straffen, dog  

 tidligst efter udståelse af 6 måneders fængsel.
Det vil  

 sige, at prøveløsladelse kun skal kunne komme på tale ved  

 domme på minimum 8 måneders fængsel.
Og ved domme på  

 livstid skal prøveløsladelse ikke være mulig, her skal  

 benådningsinstituttet anvendes.
Domstolene fastsætter en straf, inden for den  

 strafferamme, Folketinget har vedtaget.  

 Prøveløsladelsesinstituttet medfører efter Frihed 2000´s  

 opfattelse en udhulning af de af Folketinget vedtagede strafferammer,  

 sådan som ordningen praktiseres nu.
Derfor bør reglerne  

 ændres, således at der først sker  

 prøveløsladelse efter, at størstedelen af straffen er  

 udstået, nemlig efter at ¾ af straffen er afsonet.
Der bør ikke  

 som nu kunne ske prøveløsladelse, når blot 2  

 måneder af en dom er afsonet; en dom på 3 måneders  

 fængsel bør slet ikke kvalificere til  

 prøveløsladelse.
Der bør tidligst kunne ske  

 prøveløsladelse efter 6 måneders afsoning, hvorved det  

 sikres, at den præventive effekt bevares, det vil sige, at der skal  

 være idømt en straf på minimum 8 måneders  

 fængsel, før det overhovedet kommer på tale at  

 indrømme prøveløsladelse.
Ved vedtagelsen af lov nr. 433 af 31. maj 2000 blev der  

 indført mulighed for prøveløsladelse også af  

 livstidsdømte efter afsoning af 12 års fængselsstraf.  

 Frihed 2000 mener ikke, at livstidsfanger skal have mulighed for at  

 opnå prøveløsladelse, men derimod som hidtil kun kunne  

 benådes.
Det er yderst sjældent, at der idømmes  

 fængsel på livstid herhjemme; dette sker kun i meget grove  

 tilfælde.
Så grove, at der ikke bør ske  

 prøveløsladelse allerede efter afsoning af 12 år.
Skriftlig fremsættelse Tom Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opstramning af  

 reglerne om prøveløsladelse.
(Beslutningsforslag nr.
B 28).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
