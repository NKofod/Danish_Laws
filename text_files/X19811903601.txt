Ved anvendelsen af reglerne om fravigelse af socialindkomsten ved  

 beregning af betalingen for ophold i døgninstitutioner og døgnpleje for børn  

 samt hjemmehjælp lægges forældrenes henholdsvis husstandens samlede aktuelle  

 indkomst- og formueforhold til grund. (* 1) MEDDELELSE OM AFGØRELSEN:
 I anledning af en række forespørgsler skal socialministeriet meddele, at  

 betalingen for ophold i døgninstitutioner og døgnpleje for børn beregnes på  

 grundlag af forældrenes samlede aktuelle indkomst- og formueforhold beregnet  

 efter reglerne for opgørelse af socialindkomsten, når beregningsgrundlaget på  

 betalingstidspunktet vedvarende er forøget med mere end 40 pct. eller nedsat  

 med mere end 5 pct. i forhold til socialindkomsten.
 Tilsvarende beregnes betaling for hjemmehjælp på grundlag af husstandens  

 samlede aktuelle indkomst- og formueforhold.
 Der henvises til SM O-013-81.
 (* 1) En tilsvarende meddelelse er udsendt vedrørende børnetilskudsloven.
