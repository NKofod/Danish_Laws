 I medfør af § 152, stk. 1 og 2, i lov om luftfart, jf. lovbekendtgørelse  

 nr. 408 af 11. september 1985, som ændret senest ved lov nr. 429 af 13. juni  

 1990, § 1, stk. 2, i forvaltningsloven, jf. lov nr. 571 af 19. december 1985,  

 og efter forhandling med justitsministeren, fastsættes:
 § 1.  Statens Luftfartsvæsen kan i medfør af  

 luftfartslovens § 152, stk. 2, fastsætte regler om overladelse af beføjelser  

 til at træffe afgørelser, som efter loven er tillagt ministeren eller  

 luftfartsvæsenet inden for den mere hobbyprægede del af den mindre flyvning  

 samt i tilfælde, hvor det i øvrigt må anses for flyvemæssigt forsvarligt.
 Stk. 2.  Bestemmelserne, der udfærdiges af Statens  

 Luftfartsvæsen, udfærdiges som Bestemmelser for Civil Luftfart (BL).
 § 2.  Forvaltningslovens regler gælder for private  

 organisationer og sagkyndige, der i medfør af luftfartslovens § 152, stk. 2,  

 får tillagt afgørelseskompetence.
 § 3.  Denne bekendtgørelse træder i kraft den 1.  

 januar 1991.
