Formålet med registeret er at danne grundlag for beregning og udskrivning af refusionsopgørelser mellem amtskommunerne samt Københavns og Frederiksberg Kommuner for elever ved amtskommunens/kommunens kurser til højere forberedelseseksamen og studieforberedende enkeltfagsundervisning for voksne og ved amtets/kommunens gymnasieskoler.
Det er endvidere registerets formål at foretage attestation af, at elever ved private og statslige skoler er hjemmehørende i amtskommunen/kommunen og at de ikke er tilmeldt en anden gymnasieskole eller et andet kursus.
Oplysningerne danner grundlag for beregning af statens tilskud til private gymnasieskoler og kurser samt hjemamtskommunernes/kommunernes bidrag til staten for elever på private og statslige gymnasieskoler og kurser.
Personkreds: Registeret må kun indeholde oplysninger om de personer, der undervises ved de pågældende amtskommuners/kommuners gymnasieskoler eller kurser til højere forberedelseseksamen og studieforberedende enkeltfagsundervisning for voksne samt ved private og statslige gymnasieskoler og kurser.
 Ikrafttrædelsesdato: 03/11/1997. Erstatter tidligere forskrifter.
