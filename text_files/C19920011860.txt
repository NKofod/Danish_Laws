Ad § 1 Bestemmelsen omfatter alle, der kan få uddannelsesydelse, dvs. både ledige  

 arbejdsløshedskassemedlemmer under og over 25 år.
 Personer med en bacheloruddannelse eller en tilsvarende uddannelse på  

 bachelorniveau kan ikke få uddannelsesydelse til den del af uddannelsen, der  

 ligger ud over bachelorniveauet.
 Ved kandidatuddannelser, hvor et bachelorniveau ikke indgår som en del af  

 kandidatuddannelsen, kan studerende, der melder sig ledige, tilsvarende ikke  

 få uddannelsesydelse til den del af kandidatuddannelsen, der ligger ud over  

 de første 3 normerede uddannelsesår.
Ad nr. 1 Bacheloruddannelse Studerende, der har gennemført 3 års studier af en kandidatuddannelse  

 indenfor det humanistiske, det teologiske eller det samfundsvidenskabelige  

 område og har bestået de normerede prøver, har ret til titlen BA.
 Studerende, der har gennemført 3 års studier af en kandidatuddannelse  

 indenfor det naturvidenskabelige eller det sundhedsvidenskabelige område og  

 har bestået de normerede prøver, har ret til titlen BS.
 Derudover kan Undervisningsministeriet, Forskningsafdelingen godkende, at  

 særligt tilrettelagte uddannelser af 3-31/2 års varighed giver ret til en  

 bachelorgrad.
Ad nr. 2 og 3 Akademi- eller teknikumingeniøruddannelse samt HA-uddannelse Uddannelserne svarer til uddannelser på bachelorniveau og giver mulighed  

 for at gennemføre en overbygningsuddannelse.
F.eks. kan akademi- og  

 teknikumingeniører blive civilingeniører, og HA-uddannelsen er 1. del af  

 cand.merc. uddannelsen.
Ad nr. 4 Uddannelserne fører frem til en kandidatgrad, men de første 3 år af  

 uddannelsen kan ikke afsluttes formelt, f.eks. med en bachelorgrad.  

 Eksempelvis kan nævnes kandidatuddannelser på sundhedsområdet (tandlæge,  

 farmaceut og læge).
Ad § 2 Det er Arbejdsformidlingen, der bevilger uddannelsesydelse efter de regler  

 der iøvrigt gælder herfor, jf. bekendtgørelse nr. 403 af 30. maj 1989 med  

 senere ændringer.
