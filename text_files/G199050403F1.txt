Formålet med registeret er at lette og effektivisere administrationen af de enkelte konti og kundeforhold.
Endvidere er formålet med registeret at kunne fremstille materiale til brug ved registrering og ekspedition af ind- og udbetalinger i tilslutning til køb og salg af værdipapirer, at kunne foretage afregningskontrol, varetage kommunikationen med Værdipapircentralen, samt at kunne anvendes til at tilvejebringe udskrift af kundekonti og statistiske oplysninger.
Derudover har registeret til formål at kunne opbevare dokumenter, som modtages eller fremstilles i tilknytning til administrationen af indskrivning samt postordresalg af statslige værdipapirer, der skal registreres i Værdipapircentralen samt at kunne videregive oplysninger i henhold til bestemmelserne i rentekontrolordningen til Told- og Skattestyrelsen.
Personkreds: Registeret må kun indeholde oplysninger om personer, der har indskrevet statslige værdipapirer hos Hypotekbanken som kontoførende institut i forhold til Værdipapircentralen samt om personer, der køber statslige værdipapirer efter ordningen om postordresalg.
 Ikrafttrædelsesdato: 16/11/1990.
