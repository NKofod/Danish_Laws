Bekendtgørelse om indbetaling af Den  

 Særlige Pensionsopsparing ved udbetaling af hjælp efter lov om  

 integration af udlændinge i Danmark (integrationsloven) I medfør af § 39 c, stk. 2, i lov nr. 474 af 1. juli 1998  

 om integration af udlændinge i Danmark (integrationslov), som senest  

 ændret ved lov nr. 57 af 25. januar 2000 fastsættes efter  

 indstilling fra bestyrelsen for Arbejdsmarkedets Tillægspension:
Personkreds § 1. Der indbetales en særlig  

 pensionsopsparing for udlændinge, der modtager hjælp efter  

 §§ 27 eller 29, stk. 2, i integrationsloven, og som i henhold til  

 § 39 a betaler ATP-bidrag.
Beregning og indeholdelse § 2. For udlændinge omfattet af § 1  

 indbetales 1 pct. af hjælpen til Den Særlige Pensionsopsparing.  

 Beregningen foretages efter fradrag af ydelsesmodtagerens andel af  

 ATP-bidraget.
Opsparingsbeløb pr. måned afrundes til  

 nærmeste hele kronebeløb.
 Stk. 2. Kommunen tilbageholder opsparingsbeløbet ved  

 udbetaling af ydelsen.
Indbetaling § 3. Det samlede opsparingsbeløb  

 opgøres kvartalsvis af kommunen.
Indbetaling sker på de  

 girokort, som Arbejdsmarkedets Tillægspension udsender ved hvert  

 kvartals udløb til en særlig konto for Den Særlige  

 Pensionsopsparing.
Stk. 2. Det samlede opsparingsbeløb forfalder til  

 betaling den 1. i måneden efter hvert kvartals udløb.
Kommunen  

 indbetaler det samlede opsparingsbeløb til Arbejdsmarkedets  

 Tillægspension senest den 14. i måneden efter kvartalets  

 udløb.
For opsparingsbeløb, der skal indbetales i januar  

 måned, er den sidste rettidige indbetalingsdato dog den 20. januar.
 Stk. 3. Sker indbetaling af opsparingsbeløbet ikke  

 rettidigt, skal kommunen betale renter af beløbet med 1½ pct. for hver  

 påbegyndt måned fra kvartalets udløb.
Indberetning § 4. Kommunerne indberetter senest den 1. juni det  

 samlede opsparingsbeløb for det foregående år for den  

 enkelte ydelsesmodtager.
Indberetningen sker særskilt og direkte til  

 Arbejdsmarkedets Tillægspension.
Tilbagebetaling § 5. Hvis en ydelsesmodtager skal tilbagebetale en  

 ydelse, der er nævnt i denne bekendtgørelse, skal det indbetalte  

 opsparingsbeløb af denne ydelse overføres fra Arbejdsmarkedets  

 Tillægspension til kommunen.
Beløb under 50 kr. tilbagebetales  

 ikke.
Ikrafttrædelses- og overgangsbestemmelser § 6. Bekendtgørelsen træder i kraft  

 den 1. marts 2000 og finder anvendelse ved udbetaling af ydelser, der er  

 nævnt i denne bekendtgørelse, og som vedrører tiden fra  

 og med den 1. februar 2000.
 Stk. 2. Tilbageholdelse af beløbet efter § 2,  

 stk. 2, for februar måned 2000 sker ved udbetaling af ydelsen for  

 marts måned 2000.
