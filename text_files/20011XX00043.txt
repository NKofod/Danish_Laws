Skriftlig fremsættelse (23. oktober  

 2001) Indenrigsministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af  

 udlændingeloven1) . (Rådets  

 forordning om fri bevægelighed for indehavere af visum til  

 længerevarende ophold og Rådets direktiv om gensidig anerkendelse  

 af afgørelser om udsendelse af tredjelandsstatsborgere).
(Lovforslag nr.
L 42).
 På rådsmødet (retlige og indre  

 anliggender samt civilbeskyttelse) den 28.-29. maj 2001 vedtog Rådet  

 forordning nr. 1091/2001/EF af 28. maj 2001 om fri bevægelighed for  

 indehavere af visum til længerevarende ophold og direktiv nr.  

 2001/40/EF af 28. maj 2001 om gensidig anerkendelse af afgørelser om  

 udsendelse af tredjelandsstatsborgere.
 Sagerne har forud for Rådets drøftelser  

 været forelagt Folketingets Europaudvalg.
 Som følge af det danske forbehold for retlige og  

 indre anliggender deltog Danmark ikke i Rådets vedtagelse af  

 forordningen og direktivet, der ikke er bindende for og ikke finder  

 anvendelse i Danmark.
 Da de to EU-retsakter   der er omfattet af det danske  

 forbehold over for samarbejdet om retlige og indre anliggender   udgør  

 en udbygning af Schengenreglerne, skal Danmark efter proceduren i artikel 5 i  

 Protokollen om Danmarks Stilling, der er knyttet til Amsterdamtraktaten,  

 inden seks måneder efter vedtagelsen træffe afgørelse om,  

 hvorvidt Danmark vil gennemføre retsakterne i sin nationale  

 lovgivning.
Hvis Danmark beslutter sig herfor, vil denne  

 afgørelse skabe en folkeretlig forpligtelse mellem Danmark og de  

 øvrige medlemsstater, der er nævnt i artikel 1 i Protokollen om  

 Integration af Schengenreglerne i Den Europæiske Union, samt Irland  

 eller Det Forenede Kongerige, hvis disse medlemsstater deltager i de  

 pågældende samarbejdsområder.
Hvis Danmark beslutter ikke  

 at gennemføre retsakterne, overvejer Schengenlandene, hvilke passende  

 foranstaltninger der skal træffes.
 Seks måneders-fristen indebærer i forhold til  

 de to EU-retsakter, at Danmark inden onsdag den 28. november 2001 skal  

 træffe afgørelse om, hvorvidt Danmark vil gennemføre  

 retsakterne i dansk ret.
 Jeg skal på den baggrund anmode om en hurtig  

 behandling af lovforslaget.
 Danmarks deltagelse i Schengensamarbejdet taler for, at de  

 to EU-retsakter gennemføres i dansk ret.
Forordningen indebærer, at Schengenkonventionens  

 artikel 18   der hidtil har givet indehaveren af et nationalt begrænset  

 visum til ophold af mere end tre måneders varighed (nationalt  

 langtidsvisum) ret til under visse betingelser at rejse gennem de  

 øvrige Schengenlande til det visumudstedende land   er ændret  

 med henblik på at ligestille nationale langtidsvisa med ensartede  

 Schengenvisa til kortvarigt ophold, således at en person med et  

 nationalt langtidsvisum har samme ret til at indrejse og opholde sig i alle  

 Schengenlandene i de første tre måneder af visummets  

 gyldighedsperiode som personer med et ensartet Schengenvisum.
Nogle  

 Schengenlande udsteder sådanne nationale langtidsvisa med henblik  

 på efterfølgende udstedelse af opholdstilladelse.
Danmark  

 udsteder ikke sådanne visa, men vil skulle anerkende andre landes visa  

 af denne karakter.
 Lovforslaget indebærer på den baggrund, at  

 udlændinge med nationalt langtidsvisum udstedt af et andet Schengenland  

 får ret til at indrejse og tage ophold her i landet i indtil tre  

 måneder regnet fra visummets oprindelige gyldighedsdato.
Direktivet har til formål at muliggøre  

 anerkendelse og fuldbyrdelse af en afgørelse om udsendelse, som er  

 truffet af en kompetent administrativ myndighed i et Schengenland,  

 vedrørende en tredjelandsstatsborger, der befinder sig på et  

 andet Schengenlands område.
Herved skal det sikres, at  

 tredjelandsstatsborgere, der er omfattet af en administrativ afgørelse  

 om udsendelse truffet af et Schengenland ikke sendes fra et Schengenland til  

 et andet med henblik på udsendelse, men i stedet kan udsendes direkte  

 fra Schengenområdet.
 Der er i dag tale om store forskelle i medlemsstaternes  

 lovgivning på området for afgørelser om udsendelse, og det  

 er af væsentlig betydning, at direktivet alene indeholder et  

 fakultativt system.
Lovforslaget indebærer på den baggrund, at der  

 kan træffes afgørelse om udsendelse af en udlænding, hvis  

 en administrativ myndighed i et andet Schengenland har truffet endelig  

 afgørelse om udsendelse af den pågældende på  

 baggrund af omstændigheder, der her i landet kunne medføre  

 udvisning.
Lovforslaget indebærer endvidere, at der kan træffes  

 afgørelse om at inddrage en sådan udlændings eventuelle  

 opholdstilladelse i Danmark.
Det bemærkes, at de i  

 udlændingelovens § 26 nævnte hensyn vil finde anvendelse,  

 således at der ikke træffes afgørelse om  

 udsendelse/inddragelse, når dette må antages at virke  

 særlig belastende for udlændingen, herunder på grund af  

 udlændingens tilknytningsforhold til det danske samfund og  

 udlændingens personlige forhold i øvrigt.
 1)   Loven  

 gennemfører i medfør af artikel 5 i Protokollen om Danmarks  

 Stilling, der er knyttet til Amsterdam-traktaten, Rådets forordning nr.  

 1091/2001/EF af 28. maj 2001 om fri bevægelighed for indehavere af  

 visum til længerevarende ophold og Rådets direktiv 2001/40/EF af  

 28. maj 2001 om gensidig anerkendelse af afgørelser om udsendelse af  

 tredjelandsstatsborgere.
