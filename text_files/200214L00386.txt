Betænkning afgivet af Uddannelsesudvalget den 1. april 2003 Betænkning over Forslag til lov om  

 ændring af lov om folkeskolen (Bedre indskoling og styrkelse af fagligheden i  

 folkeskolens undervisning) undervisningsministeren (Ulla Tørnæs)] 1. Ændringsforslag Undervisningsministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 22. januar 2003 og var til 1.  

 behandling den 5. februar 2003. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 3. december 2002 dette udkast  

 til  

 udvalget, jf. alm. del   bilag 150. Den 7. januar 2003 sendte  

 undervisningsministeren de indkomne høringssvar og den 27. januar 2003 et  

 høringsnotat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Susanne Duncan og Tina Gutfeld,  

 Damagerskolen, Greve, Foreningen af lærere i Geografi  

 ved seminarierne, Geografforbundet, Lemvig Kommune og Skole og Samfund.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Foreningen af lærere i Geografi  

 ved seminarierne, Geografforbundet og Lemvig Kommune.
Spørgsmål Udvalget har stillet 43 spørgsmål til undervisningsministeren  

 til skriftlig besvarelse, som denne har besvaret.
3. Udtalelse fra undervisningsministeren Undervisningsministeren har over for udvalget oplyst følgende:
Skoledagens længde for børnehaveklassen og  

 1.-3. klassetrin Det skal, for så vidt angår lovforslagets § 1, nr. 15, om  

 folkeskolelovens § 16, stk. 3, 2. pkt., vedrørende den højeste daglige  

 undervisningstid for børnehaveklassen og 1.-3. klasse, præciseres, at  

 forslaget  

 skal forstås således, at skoledagen på  

  

 disse  

  

 klassetrin ikke må vare mere end 6 timer i alt.
I skoledagen indgår ikke  

 eventuel tid i en skolefritidsordning.
Kommunalbestyrelsernes beslutninger vedrørende  

 samdrift mellem folkeskole og dagtilbud samt fælles skoleledelse For så vidt angår lovforslagets § 1, nr. 20, vedrørende en ny §  

 24 a om samdrift mellem en folkeskole og et kommunalt dagtilbud, har  

 undervisningsministeren uddybende oplyst, at lovforslagets bestemmelse om  

 kommunalbestyrelsens kompetence adskiller sig en smule fra de principielle  

 muligheder, der var indbygget i forsøgsgrundlaget.
I forsøgsprogrammet var  

 det  

 forudsat, at der skulle lægges betydelig vægt på den lokale opbakning til  

 forsøget, men Undervisningsministeriet og Socialministeriet kunne i  

 princippet  

 tillade forsøget, selv om forældrebestyrelsen var imod det.
Forslaget  

 indebærer  

   jf. at kommunalbestyrelsen efter lovteksten alene kan »godkende« sådanne  

 ordninger  

    

 at der ikke kan træffes  

 beslutning om samdrift mellem folkeskole og dagtilbud, hvis  

 skolebestyrelsens/forældrebestyrelsens indstillinger ikke er positive.
Det  

 skyldes varetagelse af hensyn til principper i den sociale servicelov, at  

 forældrebestyrelsens indflydelse på dette punkt foreslås lovfæstet i  

 folkeskoleloven.
For så vidt angår lovforslagets § 1, nr. 19, om folkeskolelovens  

 § 24, stk. 3, vedrørende fælles skoleledelse m.v., har kommunalbestyrelsen  

 den  

 endelige beslutningskompetence.
Det fremgår af bemærkningerne til  

 bestemmelsen,  

 at kommunalbestyrelsen kan tage initiativ til at foreslå fælles skoleleder  

 m.v., men at noget sådant ikke kan iværksættes, medmindre der foreligger en  

 indstilling fra skolebestyrelserne.
Kommunalbestyrelsen kan altså træffe  

 beslutning om fælles skoleledelse m.v., selv om skolebestyrelsernes  

 indstillinger ikke er positive.
Det forudsættes, at kommunalbestyrelsen, så langt som det er  

 muligt, søger at sikre lokal opbakning inden for de rammer, som en  

 hensigtsmæssig skolestruktur fastsætter.
En skolebestyrelse kan dog ikke  

 forhindre en beslutning om fælles ledelse ved ikke at afgive en indstilling  

 til  

 kommunalbestyrelsen, jf. herved at skolebestyrelsen ifølge lovens § 44, stk.  

 9,  

 skal afgive udtalelse om alle spørgsmål, som kommunalbestyrelsen forelægger  

 den.
4. Indstillinger og politiske bemærkninger Et  

  

 flertal  

  

 i udvalget  

 (S, V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (RV, EL og KRF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
Det Radikale Venstres medlem af udvalget finder det dybt  

 beklageligt, at et flertal har besluttet at gribe ind med en central statslig  

 styring af folkeskolens arbejde.
De bindende trinmål med de dertil hørende  

 ministerielle beskrivelser af, hvordan læreren kommer fra et trinmål til et  

 andet, er udtryk for en manglende tillid til skolens arbejde og til lærerens  

 arbejde med udgangspunkt i det enkelte barn.
Det er udtryk for en manglende  

 forståelse for skolens fleksibilitet og rummelighed, hvor der skal være plads  

 til, at børn udvikler deres færdigheder i spring og på en uens måde.  

 Internationalt er flere og flere lande på vej væk fra den centrale styring,  

 fordi man erkender, at større frihed til lærerne giver de bedste resultater.  

 Styrket faglighed, som ingen kan være imod, kommer ikke bare med flere timer  

 til fagene eller med centrale mål på forskellige klassetrin.
Det kræver  

 derimod  

 udvikling og efter- og videreuddannelse af lærerne samt en bevidst ledelse  

 med  

 engageret fokus på skolens udviklingsmål.
Det Radikale Venstre beklager samtidig, at flertallet beskærer  

 klassens tid og samfundsfag.
Det harmonerer ikke med de krav, som skolen skal  

 løfte.
Endelig skal det beklages, at kravet om en uddannelse som  

 skolebibliotekar for den ansatte på skolens pædagogiske servicecenter nu  

 antastes.
Det er helt afgørende for den funktion, at det er læreruddannede  

 med  

 pædagogisk og didaktisk viden og erfaring, eftersom det er en del af skolens  

 centrale undervisning og arbejde at inddrage biblioteket i den daglige  

 undervisning.
Forligsforhandlingerne havde stået på længe, og der var bred  

 enighed om det meste, da Det Konservative Folkeparti meget sent i forløbet  

 spillede ud med nye krav om »mere bindende læseplaner«.
Det endte som bekendt  

 med bindende trinmål og beskrivelser af vejen fra et trinmål til et andet  

 trinmål og med et brud på den meget gamle tradition for brede forlig om  

 folkeskolen.
Det er beklageligt.
Den beklagelse understreges af de svar, der  

 er  

 givet på stort set alle spørgsmål under udvalgsbehandlingen.
Svarene giver  

 ikke  

 en begrundelse for   endsige en forklaring på   hvordan bindende trinmål med  

 beskrivelser af vejen til næste trinmål kan styrke fagligheden.
Tværtimod  

 bekræftes det, at der ikke er et beslutningsgrundlag, der giver belæg for den  

 påstand.
Forliget vil samlet set ikke løse de problemer og udfordringer,  

 som skolen står overfor.
Derfor vil Det Radikale Venstre fortsat arbejde for  

 en  

 styrkelse af skolens muligheder for   med udgangspunkt i det enkelte barn og  

 i  

 et tæt og tillidsfuldt samarbejde og samvirke mellem skole og hjem   at sætte  

 læring, rummelighed og respekt for mangfoldighed i højsædet tillige med  

 skolens  

 almene dannelse af børnene til demokratiske verdensborgere.
Enhedslistens medlem af udvalget bemærker, at dette lovforslag  

 er et klart tilbageskridt for folkeskolen.
Der indføres nu holddeling, hvor  

 eleverne deles efter evner i 1.-7. klasse.
Altså opdeling i A- og B-hold.
Det  

 er et grundlæggende brud med den udelte skole, hvori klassen er  

 udgangspunktet  

 for undervisningen.
Opdeling af eleverne i A- og B-hold   uanset om det er i  

 2  

 timer eller 2 måneder   vil betyde, at de svageste elever får ringere vilkår,  

 idet de får et dumme-stempel på ryggen.
Det vil fastholde og udvide den  

 sociale  

 sortering, der sker i folkeskolen i dag.
I dagens folkeskole er der rige muligheder for  

 undervisningsdifferentiering, hvori der tages udgangspunkt i den enkelte  

 elev.  

 Det kræver »blot« øgede pædagogiske og undervisningsmæssige ressourcer bl.a.  

 til efteruddannelse, der kan sikre, at undervisningsdifferentiering  

 gennemføres  

 på skolerne.
Men det forhindrer regeringens egen stramme økonomiske aftale  

 med  

 KL og de kommende års nedskæringer i kommunerne, som følger af regeringens  

 ufinansierede skattelettelser.
Børn udvikler sig forskelligt og i spring.
Ved at indføre  

 bindende trinmål risikerer mange børn at opleve nederlag, når de ikke  

 overholder ministerens manual på klokkeslæt.
Hvis de bindende trinmål i  

 praksis  

 bliver bindende, risikerer flere børn at blive sendt til specialundervisning  

 eller i privatskole, hvis forældrene har ressourcer til dét.
Folkeskolen  

 bliver  

 mere snæver med de bindende mål.
 Folkeskoleforliget tager ikke fat i de problemer, der er ude i  

 virkelighedens verden: gamle bygninger, for mange i klasserne, nedslidt  

 undervisningsmateriale og dårligt arbejdsmiljø.
 En forudsætning for øget faglighed og en bedre skole er bl.a.:  

 ordentlige skolebygninger, nye undervisningsmaterialer, lavere  

 klassekvotienter, reel undervisningsdifferentiering og mindre hold,  

 nytænkning  

 af fag, flere sprog og demokratisering af skolen.
 Folkeskoleforliget er grundlæggende et tilbageskridt, og  

 Enhedslisten vil kæmpe for, at det laves om efter næste valg.
 Kristeligt Folkepartis medlem af udvalget er af den  

 overbevisning, at lovforslaget vil have negative konsekvenser for folkeskolen  

 som en fælles skole uden niveaudeling, hvor klassen er omdrejningspunkt for  

 undervisningen.
Kristeligt Folkeparti finder det både ærgerligt og  

 uhensigtsmæssigt, at de klare delmål bliver bindende.
Flere store  

 internationale undersøgelser viser, at jo større frihed lærerne har, jo bedre  

 bliver resultaterne.
De klare delmål bibeholdt en intakt tillid til, at  

 lærerne  

 var fagligt og menneskeligt kvalificerede til at bære ansvaret for elevens  

 uddannelse og dannelse.
Det aspekt har været den danske folkeskoles fortrin i  

 forhold til andre lande, og Kristeligt Folkeparti mener, at lovforslaget  

 sætter  

 spørgsmålstegn ved denne tilgang og ikke mindst lærernes evner og  

 kompetencer.  

 Kristeligt Folkeparti har tillid til lærerene.
En tillid, som bliver brudt  

 med  

 de bindende trinmål, der indskrænker friheden i arbejdet.
Med de bindende  

 trinmål vil der ske en øget centralisering af folkeskolen, og det kan  

 Kristeligt Folkeparti ikke bakke op om.
Desuden mangler det fremsatte lovforslag en fremtidig styrkelse  

 af efteruddannelsesindsatsen, som Kristeligt Folkeparti finder har afgørende  

 betydning for en styrkelse af elevernes faglighed.
Som  

 undervisningsministeren  

 selv påpeger i sit svar på spørgsmål 28, er øget timetal ikke tilstrækkeligt,  

 men skal suppleres med relevant lærerkompetence, hensigtsmæssige  

 undervisningsmetoder og tilsvarende pædagogik.
Derfor er det ikke  

 tilfredsstillende, at man ikke sikrer og styrker efteruddannelsesindsatsen  

 ved  

 at indføre det i lovforslaget.
Dernæst finder Kristeligt Folkeparti den filosofi, som danner  

 grundlag for regeringens indskolingspolitik, for uholdbar.
Hele  

 indskolingsfilosofien afspejler et børnesyn, hvor man kun er noget gennem de  

 faglige resultater, man leverer, mens rummet for den individuelle udvikling  

 indsnævres.
De bindende trinmål vil blive styrende og give udslag i en øget  

 konkurrence mellem eleverne samt en prioritering af individet frem for  

 fællesskabet.
Lovforslaget vil skabe en resultatfikseret folkeskole, hvor  

 børnenes sociale evner ikke vægtes lige så højt som de faglige.
Dette er ikke  

 en ønskværdig udvikling.
Desuden undrer det Kristeligt Folkeparti, at der tilsyneladende  

 ingen formelle sanktioner vil være mod de skoler, der ikke lever op til de  

 bindende trinmål, jf. undervisningsministerens besvarelse af spørgsmål 16.  

 Det  

 vil ifølge ministeren være op til den enkelte lærer at vurdere, hvordan  

 undervisningen efterfølgende må tilrettelægges i det videre forløb.  

 Kristeligt  

 Folkeparti finder det interessant, at der ikke etableres sanktioner i  

 forbindelse med indførelsen af de bindende trinmål.
Hvorfor så gøre dem  

 bindende? De bindende trinmåls brud på tilliden til lærerens kompetencer,  

 en øget centralisering af folkeskolen, manglende styrkelse af lærernes  

 efteruddannelse, samt det resultatfikserede børnesyn er hovedårsagerne til,  

 at  

 Kristeligt Folkeparti ønsker at forkaste lovforslaget.
 Et  

  

 andet mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling  

                                                                          .  

                                                                              

 Mindretallet vil  

 stemme hverken for eller imod de stillede ændringsforslag.
Lovforslaget er en  

 udløber af det folkeskoleforlig, som regeringen indgik den 14. november 2002  

 med Socialdemokratiet og Dansk Folkeparti.
I flere henseender  

 bemærkelsesværdigt og historisk.
Forliget blev til, efter at regeringen den 10. april 2002 havde  

 brudt folkeskoleforliget fra 1993. Et brud, der var et resultat af, at  

 regeringen ville benytte sig af et flertal til anden side og afskaffe  

 kommunernes pligt til under bestemte betingelser at tilbyde  

 modersmålsundervisning, uanset at partierne bag folkeskoleforliget, der ikke  

 var med i regeringen, var imod.
Dermed var bruddet også i sig selv var  

 historisk, da regeringen dermed brød med en hidtidig parlamentarisk praksis  

 om,  

 hvordan forlig respekteres.
 Forliget er også historisk, idet det er første gang, at Det  

 Konservative Folkeparti har indgået et forlig på folkeskoleområdet samtidig  

 med, at det er første gang, at andre partier siden deres indtræden i  

 Folketinget ikke deltager.
Netop fordi det blev et forlig, hvor både Det Konservative  

 Folkeparti og Dansk Folkeparti er med, er indholdet meget anderledes end  

 tidligere forlig.
Alle reformer på folkeskoleområdet i 1900-tallet har  

 betydet  

 mindre opdeling af eleverne efter fagligt standpunkt, mindre vægt på  

 karaktergivning og eksamener og øget indflydelse og ansvar til skolerne,  

 forældrene og lærerne.
Dette forlig betyder på flere punkter ændringer, der  

 peger i modsat retning.
Den helt afgørende ændring i den forbindelse er, at  

 indflydelsen på og ansvaret for folkeskolen i højere grad kommer til at ligge  

 hos staten   i Undervisningsministeriet.
Det sker med de statsligt bindende  

 trinmål, der er en delvis imødekommelse af de konservatives krav om bindende  

 læseplaner.
Fælles nationale mål indebærer, at undervisningsministeren   som  

 i dag   fastsætter slutmål for alle folkeskolens fag, som kommunerne er  

 forpligtede til at følge.
Men som noget nyt foreslås det, at  

 undervisningsministeren fastsætter bindende mål   trinmål   på bestemte  

 klassetrin og beskrivelser af, hvordan man kan nå fra trinmål til trinmål.
På  

 den måde flyttes mere indflydelse til Slotsholmen, samtidig med at skolens og  

 lærernes eget ansvar reduceres.
At forliget og dermed lovforslaget blev, som det blev, hænger,  

 ud over at de konservative rent undtagelsesvis vandt en sejr over  

 regeringspartneren, også sammen med, at Socialdemokratiet var tilfreds med få  

 indrømmelser og var villig til at se bort fra samarbejdspartnerne fra det  

 tidligere forlig.
Endelig spillede det en vigtig rolle, at Danmarks  

 Lærerforening åbenbart var så optaget af, at det ikke blev et snævert forlig  

 mellem regeringen og Dansk Folkeparti, at man tilkendegav, at man ville være  

 tilfreds med noget i retning af det, der også blev forliget.
Folkeskolen står i disse år over for mange udfordringer, som  

 forliget kun i begrænset omfang bidrager til at løse.
Folkeskolen skal spille  

 en central rolle i arbejdet med integration af børn og unge med en anden  

 etnisk  

 baggrund end dansk i det danske samfund.
Når man samtidig tager årsagen til  

 forligsbruddet i betragtning, er det meget utilfredsstillende, at der ikke  

 gøres mere for at sikre integration i folkeskolen.
Desværre bidrager  

 lovforslaget  

 ikke til denne integration.
Folkeskolen skal være så rummelig, at der er plads til alle børn  

 og unge.
Hvis vi skal sikre, at alle børn får gode læsefærdigheder, skal  

 skolen  

 i højere grad tage udgangspunkt i, hvad den enkelte elev kan, og hvilke  

 muligheder den enkelte elev har.
Skolen skal også bidrage til at nedbryde den  

 negative sociale arv.
Det bidrager lovforslaget reelt ikke til.
Skal det lykkes med en mere rummelig folkeskole, forudsættes det  

 også, at lærerne har de nødvendige kompetencer og værktøjer hertil.
En  

 forudsætning er relevant efteruddannelse.
Desværre er der heller ikke kommet  

 noget af det med i forliget.
En god, engagerende og rummelig folkeskole forudsætter  

 engagerede lærere og en dygtig skoleledelse, der kan fremme det kreative og  

 det  

 skabende hos børnene, og som tager udgangspunkt i den enkelte elevs alsidige  

 og  

 personlige udvikling.
Nu flyttes fokus fra den enkelte elev til de statsligt  

 fastlagte mål, som eleven skal leve op til.
Skoleforliget er et udtryk for  

 centralisme og systemtænkning, der som konsekvens har ensretning.
Det er udmærket, at forliget betyder, at eleverne sikres flere  

 timer i bestemte fag.
Men man skal passe på med at overdrive virkningen  

 heraf,  

 idet ganske mange kommuner i forvejen ligger over det niveau, som  

 lovforslaget  

 lægger op til.
Og i stedet for at fokusere på flere timer var det bedre at  

 fokusere på bedre timer.
Men forligets fokusering på flere timer i bestemte fag har også  

 betydet, at der forsvinder timer fra andre fag, f.eks. 1 time i såvel  

 natur/teknik  

 som i samfundsfag.
Det er udmærket, at eleverne f.eks. får 1 time mere i  

 historie, men at den skal gå fra samfundsfag er grotesk i 2003.
Endelig er det værd at notere, at samtidig med, at Folketinget  

 vedtager en ny folkeskolelov med flere timer i bestemte fag, skærer mange  

 kommuner ned på folkeskoleområdet.
Det betyder flere timer i nogle fag.
Men  

 det  

 betyder ikke nødvendigvis bedre timer al den stund, at ganske mange kommuner  

 på  

 grund af økonomien ikke har haft råd til at forbedre  

 undervisningsmaterialerne  

 og har været nødt til at forhøje klassekvotienten samt skære ned i brug af  

 lejrskoler m.v.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

  

 undervisningsministeren,  

  

 tiltrådt af et  

  

 flertal  

  

 (udvalget med undtagelse af SF):
Til § 1 1)  

  

 I det under  

  

 nr. 19  

  

 foreslåede  

  

 § 24, stk.  

 3,  

  

 ændres i  

  

 1. pkt.  

  

 to steder  

 »  

 mindre  

 «  

 til:  

 »  

 små  

 «  

 ,  

 og  

    

  

 2.  

 pkt  

  

 . affattes således:
»Ved små skoler forstås små skoler, jf. § 55, stk. 1, i  

 landdistrikter eller skoler med normalt ikke over 150 elever og med  

 beliggenhed  

 i et byområde med ikke over 900 indbyggere.« af små skoler] 2)  

  

 I den under  

  

 nr. 20  

  

 foreslåede  

  

 § 24 a  

  

 udgår  

  

 2. pkt.,  

  

 og i stedet indsættes:
»Det er en betingelse, at der er tale om små skoler.
Ved små  

 skoler forstås små skoler, jf. § 55, stk. 1, i landdistrikter eller skoler  

 med  

 normalt ikke over 150 elever og med beliggenhed i et byområde med ikke over  

 900  

 indbyggere.« af små skoler] Til § 2 3)  

  

 I  

  

 stk. 2, 2. pkt.  

  

 ændres »nr. 3, litra d« til: »nr. 3, litra c og d«.
ændring] Bemærkninger Til nr. 1 og 2 Ændringsforslagene bringer bestemmelsen i overensstemmelse med  

 den forståelse af begrebet små skoler, der fremgår af forsøgsprogrammet om  

 sikring af små skoler og dagtilbud i landdistrikter, og for så vidt angår  

 landdistrikter med den forståelse, der normalt anvendes i forbindelse med  

 lovens § 55, stk. 1. Det medfører, at der ved små skoler i landdistrikter  

 forstås enkeltsporede skoler med klasser, der omfatter flere klassetrin (ikke  

 årgangsdelt undervisning inden for 1.-7. klassetrin), og skoler med normalt  

 ikke over 150 elever.
Ved landdistrikter forudsættes anvendt samme  

 definition,  

 som anvendt af Danmarks Statistik, jf. det nuværende forsøgsprogram.
Til nr. 3 Ændringen tilsigter at fastsætte ikrafttrædelsen sådan, at det  

 fremgår af selve lovteksten, at der også i overgangsårene skal undervises i  

 de  

 fag, hvor der sker ændringer, nemlig på de klassetrin, hvor undervisningen  

 foregår i dag, jf. den gældende folkeskolelov.
Det præciseres, at ændringen  

 med  

 at udstrække undervisningen i biologi til 9. klassetrin træder i kraft den 1.  

 august 2005.
Else Winther Andersen (V)  

  

  fmd.  

  

    

 Gitte Lillelund Bech (V)  

    

 Christian Lund Jepsen (V)  

    

 Tina Nedergaard (V)  

    

 Louise Frevert (DF)  

    

 Karina Sørensen (DF)  

    

 Helle Sjelle (KF)  

    

 Else Theill Sørensen (KF)  

    

 Bodil Kornbek (KRF)  

    

 Carsten Hansen (S)  

    

 Frank Jensen (S)  

    

 Nicolai Wammen (S)  

    

 Lene Jensen (S)  

    

 Thomas Adelskov (S)  

    

 Aage Frandsen (SF)  

    

 Marianne Jelved (RV)  

  

  nfmd.  

  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 130 Bilagsnr.
