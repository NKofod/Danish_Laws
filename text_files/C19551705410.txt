 Efter derom af Sammenslutningen af danske havne fremsat ønske har der  

 mellem ministeriet og havnesammenslutningen været ført forhandlinger om  

 revision af den ved cirkulærskrivelse herfra af 11. maj 1951 til byrådene  

 udsendte standardformular for udlejning  af arealer på de købstadkommunale  

 havne.
 Disse forhandlinger er resulteret i affattelsen af den i 6 eksemplarer hos  

 følgende nye kontraktsformular, som ministeriet med havnesammenslutningens  

 tilslutning skal anmode byrådene om at ville bringe til anvendelse ved  

 afslutningen af fremtidige kontrakter om udlejning af havnearealer, for så  

 vidt der ved kontrakten tillægges lejeren en uopsigelighed på over 15 år, og  

 kontrakten derfor kræver godkendelse herfra.
 Da det i nogle tilfælde er forekommet, at visse havne ved  

 kontraktafslutninger har fraveget den hidtil anvendte standardformular på  

 enkelte punkter, hvorved forskellige vilkår er blevet gældende i ensartede  

 forhold, skal man med havnesammenslutningens tilslutning meddele, at der  

 fremtidigt ikke vil kunne forventes meddelt approbation på mere væsentlige  

 afvigelser fra standardformularen.
 Den nu foreliggende kontraktsformular afviger fra den ved fornævnte  

 cirkulærskrivelse af 11. maj 1951 udsendte på følgende punkter:
 Bestemmelsen forudsætter således, at der for hver enkelt købstadhavn  

 snarest muligt foretages en generel klassifikation af de til udlejning  

 bestemte havnearealer, således at disse henføres til bestemte takstklasser,  

 inden for hvilke de enkelte arealer belægges med samme lejeafgift pr. m.2,  

 der på normal vis må fastsættes under hensyn til arealernes beliggenhed, de  

 til disposition værende faciliteter m.v.
 Man skal i overensstemmelse med det anførte anmode byrådet om at lade  

 udarbejde en plan over havnens udlejningsarealer med angivelse (f.eks,  

 farvelagt) af de enkelte takstklassers gyldighedsområde, hvilken plan  

 derefter i 4 eksemplarer bedes indsendt til ministeriets godkendelse,  

 hvorefter ministeriet ikke ved behandlingen af kontrakter vedrørende senere  

 indgåede lejemål vil have bemærkninger at gøre til lejeafgiftens størrelse,  

 for så vidt denne er i overensstemmelse med den godkendte klassifikation og  

 takstansættelse.
 Det bemærkes, at godkendelsen kun vil omfatte lejemål, der ifølge  

 købstadkommunallovens § 18 skal godkendes herfra, og at byrådet derfor ikke i  

 andre kontraktsforhold vil være bundet til at følge de godkendte  

 afgiftssatser.
 Efter ministeriets formening vil kontraktsmæssigt aftalte  

 jernbanevognsafgifter kunne overstige, hvad en kalkulation på grundlag af  

 kostprisprincippet betinger.
 Yderligere eksemplarer af den nye kontraktsformular kan købes hos A/S J.H.  

 Schultz, Havnegade, København, ved opgivelse af bestillingsnummer 1017 B.
 P.M.V.
 Palle Christensen.
/Sv.
Garde.
 Samtlige byråd.
LEJEKONTRAKT Under forbehold af .................... byråds og ministeriet for  

 offentlige arbejders approbation udlejer havneudvalget herved til  

 .....................................................................
 et areal af havnens ejendom, stort ................ m2, beliggende  

 .....................................................................
 Arealet, der er forevist lejeren, er angivet på vedhæftede kort.
 For lejemålet gælder følgende vilkår:
 1.
Lejemålet begynder den ................................. og vedvarer,  

 indtil det med 6 - seks - måneders forudgående varsel fra en af siderne  

 opsiges til ophør en 1. april eller 1. oktober.
Lejemålet kan dog fra  

 havneudvalgets side med byrådets approbation - bortset fra  

 misligeholdelsestilfælde - tidligst opsiges til ophør den ...........
 2.
 Det udlejede areal henføres ved nærværende lejemåls indgåelse til havnens  

 arealklasse ..........................................
 Den årlige lejeafgift for den pågældende klasse er for tiden ......... kr.  

 ..... øre pr. m2, og for det udlejede areal i alt ......... kr. ..... øre,  

 skriver ............................. kroner ....... øre, der betales på  

 ................ kæmnerkontor halvårsvis forud med ........... kr. ........  

 øre hver 1. april og 1. oktober, første gang ved denne kontrakts underskrift  

 for tiden ............. indtil ...................... med ........... kr.  

 ........ øre.
Arealklassificeringen samt lejeafgiftsniveauet for de enkelte takstklasser  

 optages til generel revision samtidig med udløbet af gyldighedsperioden for  

 havne- og brotaksterne.
Havnen kan inden for takstperioden foretage  

 omklassificering, såfremt der ud for det pågældende areal er foretaget  

 væsentlige forbedringer med hensyn til kaj og transportforhold.
 3.
 Det udlejede areal skal benyttes til  

 .....................................................................  

 .....................................................................
 4.
Hvis havnen i lejetiden får brug for det udlejede areal, kan havneudvalget  

 med ministeriets godkendelse og med 1 års varsel opsige lejemålet til ophør  

 en 1. april eller 1. oktober imod at yde lejeren erstatning for de ham  

 tilhørende bygninger m.v., som er beliggende på de af havnen fordrede  

 arealer.
Ved erstatningens fastsættelse skal der tages hensyn til den  

 tilstand, bygningerne befinder sig i på ophørstidspunktet.
Kan mindelig  

 overenskomst om erstatningen ikke opnås, afgøres erstatningsspørgsmålet ved  

 voldgift, jfr. § 24.
 I stedet for at yde erstatning som foran nævnt kan havneudvalget vælge at  

 forlange lejeren tilhørende bygninger og anlæg flyttet til et andet bekvemt  

 beliggende areal af nogenlunde samme størrelse, som havneudvalget da er  

 pligtig at anvise og således, at havnen betaler flytteomkostninger og øvrige  

 tab for lejeren efter overenskomst eller fastsat ved voldgift, jfr. § 24.
 Såfremt havneudvalget skønner, at mindre afståelser af det udlejede areal  

 til spor, veje eller lignende er nødvendige, må lejeren finde sig heri uden  

 opsigelse mod en erstatning, der, for så vidt mindelig overenskomst ikke kan  

 opnås, ligeledes fastsættes ved voldgift, jfr. § 24.
 5.
 Lejeren overtager arealet i den stand, hvori det ved lejemålets indgåelse  

 forefindes.
Lejeren er berettiget til og efter havneudvalgets pålæg forpligtet til,  

 hvor bygninger ikke ligger langs arealets grænselinier, i disse sidste at  

 lade anbringe stakit eller plankeværk efter havneudvalgets nærmere  

 bestemmelse.
Sådant hegn skal have et ordentligt udseende (også med hensyn  

 til farve) efter beliggenhed, og det skal vedligeholdes på en efter  

 havneudvalgets skøn passende måde.
 Den mod gaden vendende side af hegnet skal danne en jævn flade, og det  

 skal være så højt og solidt, at det er i stand til at holde de på arealet  

 oplagte varer inden for hegnet.
Porte og døre i hegnet må ikke kunne åbnes udad.
Er der fælles hegn mellem  

 2 udlejede arealer, kan havneudvalget afgøre eventuelle spørgsmål om  

 fordelingen af hegnsudgifterne.
 Lejeren skal efter nærmere aftale med havneudvalget lade fremstille afløb  

 fra det lejede areal og fra de på dette eventuelt opførte bygninger m.v. til  

 havnens kloaksystem, såfremt et sådant findes, eller på anden måde, men  

 havneudvalget er berettiget til, når forholdene efter dets skøn taler derfor,  

 at lade sådanne eller lignende arbejder udføre efter regning på lejerens  

 bekostning.
 Opførelse af bygninger, skure, større mekaniske apparater eller lignende  

 samt anbringelse af reklameskilte etc. på arealet må kun ske efter forud hos  

 havneudvalget indhentet tilladelse, og tegninger til de bygninger og anlæg,  

 der agtes opført, skal, forinden arbejdets påbegyndelse, forelægges  

 havneudvalget til godkendelse, efter at eventuelt fornødne godkendelser er  

 indhentet hos de vedkommende bygnings-, brand- og sundhedsmyndigheder.
 Porte og døre samt vinduer, hvis underkant ikke er holdt mindst 2,2 m over  

 terrænhøjde, må i almindelighed ikke, når de åbnes, række uden for arealets  

 begrænsningslinier.
Såfremt der for opførelse af bygværker, som ovenfor omtalt, kræves særlige  

 funderingsarbejder, må der ved udførelsen af sådanne drages omsorg for, at  

 der ikke ved udgravning, lænspumpning af byggegruber, rammearbejder eller  

 lignende forvoldes skade på kajindfatninger, nærliggende bygninger eller  

 anlæg.
Mekaniske rambukke med hurtigt på hinanden følgende slag må kun  

 anvendes efter havneudvalgets tilladelse.
Lejeren er ansvarlig for al skade,  

 som ved udførelsen af sådanne arbejder måtte forvoldes havnen.
 6.
Arealet må kun benyttes i overensstemmelse med de i kontrakten herom  

 fastsatte bestemmelser.
Hvor hensynet til nærliggende kajindfatninger eller  

 andre forhold gør det nødvendigt, kan der af havneudvalget fastsættes en  

 maksimalbelastning af arealet.
 På arealet og i de på dette opførte bygninger må i almindelighed kun  

 oplægges sådanne varer og sådant materiel, som udlosses fra eller indlades i  

 skib i havnen, eller som benyttes i den virksomhed, hvortil arealet er  

 udlejet.
Let antændelige varer samt eksplosive stoffer, ildelugtende varer eller  

 varer, som ved deres udseende eller på anden måde kan være ubehagelige for  

 omgivelserne, må ikke oplægges, medmindre havneudvalget giver særlig  

 tilladelse hertil.
Der må ikke fra arealet udspredes generende røg, lugt  

 eller støv og ikke fremkaldes generende støj ud over, hvad der er nødvendig  

 følge af den brug, som er tilladt i kontrakten, og der må ikke på arealet  

 uden havneudvalgets særlige tilladelse udøves nogen virksomhed, der forhøjer  

 brandrisikoen for de nærliggende virksomheder.
 Såfremt arealet benyttes til oplag af brandfarlige eller forurenede  

 vædsker, er lejeren ansvarlig for, at der ikke i forbindelse med anlæggets  

 anbringelse, drift eller fjernelse påføres havnen udgifter, ligesom lejeren  

 er ansvarlig over for havneudvalget og trediemand for skade på havneværker,  

 fartøjer, beholdninger af levende fisk og lignende, som forårsages af  

 oliespild eller afledning af olieholdigt eller forurenet spildevand fra  

 arealet.
 I de på arealet eventuelt opførte bygninger må ikke uden særlig tilladelse  

 indrettes beboelse, ligesom der ej heller uden havneudvalgets tilladelse må  

 indrettes eller drives butikker for detailhandel.
 7.
Ind- og udlosning til og fra arealet må ikke afbryde færdslen i de om  

 arealet liggende gader.
Faste eller bevægelige losseapparater, der rækker ud  

 over eller overspænder kaj eller kajgade, må ikke opføres uden havneudvalgets  

 samtykke.
Apparater af denne og lignende art, som tillades opført, må, når de  

 er ude af brug, ikke række ud over kaj eller bolværk eller ind i de for  

 tilstedeværende jernbanespor foreskrevne frie profiler.
Trafikken i havnen  

 eller på kajen må ikke ud over det efter forholdenes natur nødvendige generes  

 ved apparaternes benyttelse.
Lejeren er ansvarlig for den skade eller ulempe,  

 som på grund af apparaternes opførelse, tilstedeværelse, benyttelse eller  

 fjernelse forvoldes havnen eller trediemand.
 Anbringelse af losseapparater og lignende medfører ikke nogen fortrinsret  

 til benyttelse af bolværket ud for det lejede areal, men havnen vil stedse  

 søge at skaffe lejeren den bedst mulige adgang til at udnytte apparatet.
 Efter benyttelse af kran, udleveringsslidsker og lignende skal lejeren  

 rense kajgaden og spor for eventuelt spildt materiale, ligesom han i øvrigt  

 skal fjerne forurening, hidrørende fra den på arealet drevne virksomhed.
 8.
 Lejeren skal inden for det lejede areal på tilbørlig måde renholde arealet  

 samt eventuelt på dette værende veje, bygninger m.v.
 Ligeledes påhviler det lejeren at renholde de ud for arealet værende veje  

 og gader indtil midtlinien, således som det til enhver tid er foreskrevet i  

 købstadens politivedtægt.
 Han skal endvidere, hvor ikke andet er bestemt i nærværende kontrakt,  

 overtage de grundejerne i henhold til gældende love og vedtægter påhvilende  

 forpligtelser.
 Sne, is og affald fra det udlejede areal må ikke henkastes på havnens  

 pladser, gader, veje eller i havnens bassiner, medmindre havneudvalget giver  

 tilladelse hertil.
 9.
 Bygninger og øvrige på arealet værende anlæg m.v. skal af lejeren  

 vedligeholdes på en efter havneudvalgets skøn forsvarlig måde og skal have et  

 ordentligt udseende - også med hensyn til farve - efter beliggenhed.
 10.
Lejeren må finde sig i de ulemper, der fremkommer ved udførelsen af  

 offentlige arbejder på havnen uden for det lejede areal og kan ikke i sådan  

 anledning gøre krav på erstatning eller fradrag i lejeafgiften.
Særlig  

 bemærkes, at lejeren skal finde sig i ind~ eller udrykninger af  

 bolværkslinien ud for det lejede areal.
Havneudvalget er berettiget til imod  

 at erstatte lejeren det derved direkte forvoldte tab at lade anbringe  

 elektriske ledninger, lamper og lignende på de lejeren tilhørende bygninger  

 samt til at føre vand-, gas-, elektricitets- og kloakledninger, tunneler,  

 losseapparater m.v. ind over eller under det udlejede areal, når lejeren ikke  

 derved hindres i udøvelsen af den i kontrakten hjemlede brug af arealet.
 11.
 Lejeren er til enhver tid underkastet de reglementer og bestemmelser, der  

 gælder for havnen og sporene, jfr. særlig det for havnen gældende  

 ordensreglement, såvel som de bestemmelser, der foreskrives af brand-  

 bygnings- og sundhedsautoriteterne.
 12.
 Fremleje eller anden overladelse til andre af hele eller dele af arealet  

 må kun ske med havneudvalgets tilladelse.
 13.
 Lejeren forpligter sig til, såfremt ikke anden aftale træffes med  

 havneudvalget, ved lejemålets ophør at aflevere arealet i samme stand, som  

 det er overtaget, og fuldstændig ryddeliggjort (herunder for fundamenter over  

 daglig vandstand og lignende). I mangel heraf er havneudvalget berettiget til  

 at lade arealet ryddeliggøre for lejerens regning.
 14.
 Skatter og afgifter af selve arealet betales af havnen, medens skatter og  

 afgifter af de af lejeren på arealet opførte bygninger m.v. betales af  

 lejeren.
 15.
 Lejeren skal, såfremt han har eller tager bolig uden for den by, ved  

 hvilken havnen er beliggende, for havneudvalget skriftlig opgive en  

 vederhæftig mand, der er bosiddende i havnens nærhed og som over for  

 havneudvalget skal være ansvarlig for opfyldelsen af de forpligtelser, som  

 lejeren ved lejemålets indgåelse påtager sig, og til hvem meddelelser og  

 anvisninger fra havneopsynet kan gives med samme gyldighed, som om de var  

 givet til lejeren selv.
 16.
 Havneudvalgets repræsentanter skal være berettiget til at påse at arealet  

 kun benyttes i overensstemmelse med de foranstående bestemmelser, og skal  

 derfor til enhver tid have adgang til arealet.
 Forefindes varer eller genstande, hvis oplægning på arealet ikke er  

 tilladt, skal havneudvalget være berettiget til at lade disse fjerne for  

 lejerens regning.
 Lejeren er pligtig til een gang årlig efter havneudvalgets anmodning at  

 oplyse, hvor stor en varemængde der i det sidst forløbne år er transporteret  

 - landværts og søværts - til og fra den på arealet liggende virksomhed,  

 fordelt på varearter.
 Dersom lejeren efter havneudvalgets skøn på noget punkt undlader at  

 opfylde sine forpligtelser med hensyn til vedligeholdelse, renholdelse eller  

 lignende, er havnen berettiget til efter udløbet af en af denne fastsat frist  

 til forholdets berigtigelse at lade de nødvendige foranstaltninger bringe til  

 udførelse for lejerens regning.
 17.
Såfremt lejeafgiften eller nogen anden i kontrakten fastsat afgift eller  

 ydelse trods påkrav ved anbefalet brev udebliver 5 dage over forfaldstid,  

 eller såfremt lejeren på anden måde væsentlig misligholder kontrakten, er  

 havneudvalget berettiget til straks og uden opsigelse at hæve lejemålet, og  

 lejeren er i så fald pligtig til straks og uden erstatning inden for en af  

 havneudvalget fastsat frist at fraflytte og ryddeliggøre arealet som i § 13  

 angivet.
Efterkommer lejeren ikke sådant krav, kan havneudvalget på lejerens  

 bekostning ved fogden lade sig indsætte i besiddelsen af det udlejede.  

 Lejeren er i alle tilfælde pligtig at betale leje for den tid, til hvilken  

 lejemålet kunne opsiges af ham med almindeligt varsel, og til at erstatte  

 havnen ethvert af misligholdelsen følgende tab.
Hvad havnen indvinder eller  

 burde indvinde ved arealets udnyttelse inden for det ovennævnte tidsrum, skal  

 dog komme lejeren til gode.
 18.
 Brænder eller nedrives en eller flere af de på arealet værende bygninger,  

 og der ikke inden et år, efter at havneudvalget har fremsat krav derom,  

 opføres nye bygninger af lignende omfang som de nedbrændte eller nedrevne,  

 eller henligger de på arealet værende bygninger og anlæg ubenyttede i længere  

 tid - i alle tilfælde når dette sker vedvarende i et år, efter at  

 havneudvalget har påtalt forholdet -, således at der ikke tilføres varer,  

 hvorved der skaffes en regelmæssig ind- og udførsel over havnens bolværker,  

 er havneudvalget, uanset bestemmelserne i § 1, berettiget til at opsige  

 lejemålet med 1 års varsel til en 1. april eller 1. oktober.
 19.
 Lejeren forpligter sig til at lade godsomsætningen (indførsel og/eller  

 udførsel) på det lejede areal foregå fortrinsvis over bolværk i havnen.
 Lejeren garanterer havneudvalget, at hans virksomhed på det lejede areal  

 årligt vil tilføre havnen indtægter i form af havne- og bropenge på mindst  

 ............... kr.
 Spørgsmålet om størrelsen af det garanterede minimumsbeløb optages til  

 forhandling mellem parterne samtidig med revisionen af lejeafgifterne, jfr. §  

 2. Kan enighed om garantibeløbet for den næste periode ikke opnås, kan enhver  

 af parterne forlange spørgsmålet afgjort ved voldgift, jfr. § 24.
 I tilfælde af lejemålets ophør inden for en periode bliver garantibeløbet  

 at beregne for den forløbne del af perioden.
Hvis lejeren i et år har tilført havnen større indtægter i form af havne-  

 og bropenge end det garanterede beløb, kan han inden for merindtægtsbeløbet  

 kræve tilbagebetalt, hvad han for et eller flere af de nærmest foregående 4  

 år har måttet godtgøre havneudvalget, fordi garantibeløbet ikke er nået.
Hvis  

 lejeren i et år på samme måde har tilført havnen en mindre indtægt end det  

 garanterede beløb, er han fritaget for at yde havneudvalget godtgørelse for  

 det manglende, i det omfang han i et eller flere af de nærmest foregående 4  

 år har tilført havnen indtægter af havne- og bropenge ud over det garanterede  

 beløb.
 Udligningen sker først med det ældste år inden for den nævnte periode,  

 derefter med det næstældste o.s.v.
 Havneudvalget skal dog kunne frafalde sådan indbetaling, såfremt det  

 skønnes, at mindreindtægten i et eller flere år i takstperioden er forårsaget  

 af særlige forhold og er eller vil kunne forventes udlignet gennem tilførsel  

 af indtægter ud over det garanterede beløb i et eller flere andre år inden  

 for perioden.
 20.
 Når varer med jernbanevogne transporteres til eller fra det lejede areal  

 uden at være indført eller skulle udføres over havnens bolværk, erlægger  

 lejeren en afgift på ............ kr. pr. jernbanevogn.
 Afgiften betales månedsvis bagud til kæmnerkontoret.
 Lejeren er pligtig til efter udløbet af hver måned at anmelde gennemførte  

 afgiftspligtige jernbanevognstransporter til havnekontoret eller -opsynet.
 21.
 Den om lejemålet oprettede kontrakt forbliver i havneudvalgets besiddelse,  

 medens lejeren får udleveret en bekræftet genpart af kontrakten.
 22.
 Alle med kontraktens oprettelse, stempling og tinglysning samt med  

 arealets udstykning og matrikulering m.v. forbundne udgifter afholdes af  

 lejeren.
 23.
 Retslige forkyndelser for lejeren kan til enhver tid retsgyldig finde sted  

 på det lejede areal, for hvem af lejerens folk der antræffes.
 24.
 Eventuelle tvivlsspørgsmål vedrørende denne lejekontrakt vil være at  

 indanke for den af sammenslutningen af danske havne og provinshandelskammeret  

 i fællesskab oprettede voldgiftsret eller en i det enkelte tilfælde oprettet  

 voldgiftsret, hvortil hver af parterne vælger et medlem, medens den stedlige  

 underretsdommer fungerer som opmand.
 Dersom parterne er enige derom, kan tvivlsspørgsmål dog i stedet  

 forelægges ministeriet for offentlige arbejder til endelig afgørelse.
 .......................... havneudvalg, den .........................
 Som lejer:
