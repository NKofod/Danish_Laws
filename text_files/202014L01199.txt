Betænkning afgivet af Erhvervsudvalget den 20. maj 2021 Betænkning over Forslag til lov om ændring af lov om en garantifond for skadesforsikringsselskaber, lov om investeringsforeninger m.v., hvidvaskloven, lov om Danmarks Grønne Investeringsfond og forskellige andre love (Øget investorbeskyttelse ved grænseoverskridende markedsføring af investeringer, oprettelse af gældsrådgivningsenhed i Finansiel Stabilitet som følge af aftale om erstatning m.v. til minkavlere og følgeerhverv berørt af covid-19 og styrket tilsyn med aktører på det digitale marked for finansielle ydelser m.v.) [af erhvervsministeren (Simon Kollerup)]:
1. Ændringsforslag Der er stillet 22 ændringsforslag til lovforslaget.
Erhvervsministeren har stillet ændringsforslag nr. 1 om deling af lovforslaget og ændringsforslag nr. 2-19, 21 og 22. Socialistisk Folkepartis medlemmer af udvalget har stillet ændringsforslag nr. 20.
2. Indstillinger Udvalget vil stemme for det stillede ændringsforslag om deling af lovforslaget.
Et flertal i udvalget (S, V og KF) indstiller de under A, B og C nævnte lovforslag til vedtagelse med de af erhvervsministeren stillede ændringsforslag.
Flertallet vil stemme imod det af Socialistisk Folkeparti stillede ændringsforslag.
Et mindretal i udvalget (RV og EL) indstiller de under A, B og C nævnte lovforslag til vedtagelse med de af erhvervsministeren stillede ændringsforslag.
Flertallet vil stemme hverken for eller imod det af Socialistisk Folkeparti stillede ændringsforslag.
Et andet mindretal i udvalget (DF) indstiller de under A og B nævnte lovforslag til vedtagelse med de af erhvervsministeren stillede ændringsforslag.
Mindretallet indstiller det under C nævnte lovforslag til forkastelse ved 3. behandling af lovforslaget.
Mindretallet vil stemme for de af erhvervsministeren stillede ændringsforslag til det under C nævnte lovforslag og imod det af Socialistisk Folkeparti stillede ændringsforslag til det under C nævnte lovforslag.
 Et tredje mindretal i udvalget (SF) indstiller de under A, B og C nævnte lovforslag til vedtagelse med de stillede ændringsforslag.
Et fjerde mindretal i udvalget (LA) indstiller det under B nævnte lovforslag til vedtagelse med de af erhvervsministeren stillede ændringsforslag.
Mindretallet indstiller de under A og C nævnte lovforslag til forkastelse ved 3. behandling af lovforslagene.
Mindretallet vil stemme for de af erhvervsministeren stillede ændringsforslag til de under A og C nævnte lovforslag og imod det af Socialistisk Folkeparti stillede ændringsforslag til det under C nævnte lovforslag.
Et femte mindretal i udvalget (Uffe Elbæk (UFG)) indstiller de under A og C nævnte lovforslag til vedtagelse med de af erhvervsministeren og Socialistisk Folkeparti stillede ændringsforslag.
Mindretallet indstiller det under B nævnte lovforslag til forkastelse ved 3. behandling af lovforslaget.
Mindretallet vil stemme for de af erhvervsministeren stillede ændringsforslag til det under B nævnte lovforslag.
 Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Radikale Venstre Radikale Venstre støtter intentionen bag ændringsforslag nr. 20, men kan ikke støtte at ændre formålet for en fond i et ændringsforslag, når formålet er aftalt mellem regeringen, Socialistisk Folkeparti, Radikale Venstre, Enhedslisten og Alternativet.
4. Ændringsforslag med bemærkninger Ændringsforslag a Ændringsforslag om deling af lovforslaget Af erhvervsministeren, tiltrådt af udvalget:
 1) Lovforslaget deles i tre lovforslag med følgende titler og indhold:
 A. »Forslag til lov om ændring af lov om en garantifond for skadesforsikringsselskaber, lov om investeringsforeninger m.v., hvidvaskloven og forskellige andre love (Øget investorbeskyttelse ved grænseoverskridende markedsføring af investeringer og styrket tilsyn med aktører på det digitale marked for finansielle ydelser m.v.)« omfattende titelnoten, §§ 1-12, § 13, nr. 1-4 og 6, § 14,  § 15, nr. 2, og §§ 17-19.
 B. »Forslag til lov om ændring af lov om restrukturering og afvikling af visse finansielle virksomheder og ligningsloven (Oprettelse af gældsrådsgivningsenhed i Finansiel Stabilitet som følge af aftale om erstatning m.v. til minkavlerne og følgeerhverv berørt af covid-19)« omfattende § 13, nr. 5 og 7, § 15, nr. 1, og §§ 18 og 19.
 C. »Forslag til lov om ændring af lov om Danmarks Grønne Investeringsfond (Etablering af Danmarks Grønne Fremtidsfond samt finansiering gennem statsligt genudlån)« omfattende §§ 16, 18 og 19.
[Forslag om deling af lovforslaget] b Ændringsforslag til det under A nævnte forslag Til § 4 2) Nr. 1 affattes således:
»1. I fodnoten til lovens titel ændres »og dele af Europa-Parlamentets og Rådets direktiv 2019/878/EU af 20. maj 2019, EU-tidende 2019, nr.
L 150, side 253« til: »dele af Europa-Parlamentets og Rådets direktiv 2017/828/EU af 17. maj 2017, EU-Tidende 2017, nr.
L 132, side 1, og dele af Europa-Parlamentets og Rådets direktiv 2019/1160/EU af 20. juni 2019, EU-Tidende 2019, nr.
L 188, side 106«.« [Korrektion af trykfejl] 3) Efter nr. 1 indsættes som nyt nummer:
»01. I § 1, stk. 1, ændres »16« til: »17«.« [Konsekvensændring] 4) Efter nr. 17 indsættes som nye numre:
 »02. I § 348, stk. 1, 1. pkt., ændres »§ 43, stk. 1 og 2« til: »§ 43, stk. 1, 2 og 9«.
03. I § 348 a, stk. 1, indsættes efter »§ 43, stk. 2«: »og 9«.« [Forbrugerombudsmanden sikres kompetencer til at føre sager om forsikringsselskabers undersøgelser] Til § 5 5) I den under nr. 7 foreslåede § 87 a ændres i stk. 1, nr. 1, litra d, »der er stillet« til: »der er stilet«.
[Korrektion af trykfejl] Til § 6 6) Nr. 1 affattes således:
»1. I fodnoten til lovens titel ændres »og dele af Europa-Parlamentets og Rådets direktiv 2018/843/EU af 30. maj 2018 om ændring af direktiv (EU) 2015/849 om forebyggende foranstaltninger mod anvendelse af det finansielle system til hvidvask af penge eller finansiering af terrorisme og om ændring af direktiv 2009/138/EF og 2013/36/EU, EU-Tidende 2018, nr.
L 156, side 43« til: »dele af Europa-Parlamentets og Rådets direktiv 2018/843/EU af 30. maj 2018 om ændring af direktiv (EU) 2015/849 om forebyggende foranstaltninger mod anvendelse af det finansielle system til hvidvask af penge eller finansiering af terrorisme og om ændring af direktiv 2009/138/EF og 2013/36/EU, EU-Tidende 2018, nr.
L 156, side 43, og dele af Europa-Parlamentets og Rådets direktiv 2019/1160/EU af 20. juni 2019, EU-Tidende 2019, nr.
L 188, side 106«.« [Korrektion af trykfejl] Til § 7 7) Efter nr. 3 indsættes som nyt nummer:
»01. I § 10, nr. 2, litra b, ændres », eller« til: »,«, og i litra c indsættes efter »forbundet,«: »eller«.« [Konsekvensændringer] Til § 8 8) Efter nr. 32 indsættes som nyt nummer:
»01. I § 231, stk. 2, nr. 1 og 2, udgår », 147 eller 148«.« [Konsekvensændringer] Til § 9 9) I det under nr. 4 foreslåede § 3, stk. 2, affattes den angivne konsekvens således: »Stk. 2-7 bliver herefter stk. 3-8«.
[Korrektion af trykfejl] 10) Nr. 6 affattes således:
»6. I § 3, stk. 5 og 6, der bliver stk. 6 og 7, ændres »stk. 1, nr. 5« til: »stk. 2«.« [Korrektion af trykfejl] 11) Efter nr. 6 indsættes som nyt nummer:
»01. I § 9, nr. 3, ændres »§ 3, stk. 1, nr. 5« til: »§ 3, stk. 2«.« [Konsekvensændring] 12) Nr. 7 affattes således:
»7. I § 12, stk. 7, ændres »§ 3, stk. 1, nr. 5, § 3, stk. 5« til: »§ 3, stk. 2 og 7«.« [Korrektion af trykfejl] 13) Nr. 8 affattes således:
»8. I § 22, stk. 1, ændres »§ 3, stk. 6« til: »§ 3, stk. 7«.« [Korrektion af trykfejl] Til § 12 14) I den under nr. 1 foreslåede affattelse af § 14 a ændres i stk. 2 »eller oplysningerne senere« til: »eller at oplysningerne«.
[Sproglig præcisering] Til § 14 15) Paragraffen udgår.
[Den foreslåede ændring af selskabsskatteloven udgår] Til § 18 16) I stk. 2 ændres »nr. 1-5« til: »nr. 1, 01 og 2-5«.
[Konsekvens af ændringsforslag nr. 8] c Ændringsforslag til det under B nævnte forslag Til § 15 17) I nr. 1 ændres i den indledende tekst »nr. 35« til: »nr. 36«, og det foreslåede nye nummer betegnes nr. 36.
[Konsekvens af lov nr. 533 af 27. marts 2021] Til § 18 18) Paragraffen affattes således:
»§ 18 Loven træder i kraft den 1. juli 2021.« [Konsekvensændring] Til § 19 19) Paragraffen affattes således:
»§ 19 Loven gælder ikke for Færøerne og Grønland.« [Konsekvensændring] d Ændringsforslag til det under C nævnte forslag Til § 16 Af et mindretal (SF), tiltrådt af et mindretal (Uffe Elbæk (UFG)):
 20) Efter nr. 1 indsættes som nyt nummer:
 »01. I § 1 indsættes efter stk. 2 som nyt stykke:
»Stk. 01. Fondens formål, jf. stk. 2, om at medfinansiere investeringer, der fremmer den grønne omstilling af samfundet, indebærer som minimum et stop for finansiering af fossile energikilder og brændstoffer i alle tilfælde, hvor der findes mulige alternativer, herunder eksempelvis i energiproduktionen.«« [Præcisering af Danmarks Grønne Investeringsfonds formål] Til § 18 Af erhvervsministeren, tiltrådt af udvalget:
 21) Paragraffen affattes således:
»§ 18 Loven træder i kraft den 1. juli 2021.« [Konsekvensændring] Til § 19 22) Paragraffen affattes således:
»§ 19 Loven gælder ikke for Færøerne og Grønland.« [Konsekvensændring] Bemærkninger Til nr. 1 Det foreslås, at lovforslaget deles i tre lovforslag.
Den ene del (A) omfatter lovforslagets bestemmelser om bl.a. øget investorbeskyttelse ved grænseoverskridende markedsføring og styrket tilsyn med aktører på det digitale marked for finansielle ydelser.
Den anden del (B) omfatter oprettelse af en gældsrådsgivningsenhed i Finansiel Stabilitet som følge af aftale om erstatning m.v. til minkavlerne og følgeerhverv berørt af covid-19. I denne del ændres lovforslagets titel desuden af lovtekniske grunde, således at »minkavlere« bliver ændret til »minkavlerne«.
 Den tredje del (C) omfatter etablering af Danmarks Grønne Fremtidsfond, som skal bidrage til national og global grøn omstilling.
Til nr. 2 Der er tale om en lovteknisk ændring.
Med henblik på at korrigere en trykfejl ændres fodnoten til lovens titel »og dele af Europa-Parlamentets og Rådets direktiv 2019/878/EU af 20. maj 2019, EU-tidende 2019, nr.
L 150, side 253« til: »dele af Europa-Parlamentets og Rådets direktiv 2017/828/EU af 17. maj 2017, EU-Tidende 2017, nr.
L 132, side 1, og dele af Europa-Parlamentets og Rådets direktiv 2019/1160/EU af 20. juni 2019, EU-Tidende 2019, nr.
L 188, side 106«.
Til nr. 3 Der er tale om en lovteknisk ændring.
Med lovforslagets § 4, nr. 3, foreslås det at tilføje et nyt stk. 15 til § 1 i lov om finansiel virksomhed, hvorefter stk. 15-17 bliver stk. 16-18 som følge af en rykningsklausul.
Det medfører, at eventuelle henvisninger til § 1, stk. 15-17, skal konsekvensrettes.
 På baggrund heraf foreslås det at ændre henvisningen til stk. 16 i § 1, stk. 1.
Til nr. 4 Der er tale om materielle ændringer.
Efter den gældende bestemmelse i § 348, stk. 1, 1. pkt., i lov om finansiel virksomhed, kan Forbrugerombudsmanden anlægge sag vedrørende handlinger, der strider mod redelig forretningsskik og god praksis, jf. § 43, stk. 1 og 2, §§ 48 a og 53 b-53 d, herunder sag om forbud, påbud, erstatning og tilbagesøgning af uretmæssigt opkrævede beløb.
Ved lovforslaget indsættes et nyt stk. 9 i § 43 i lov om finansiel virksomhed.
Reglen er en bemyndigelse for erhvervsministeren til at fastsætte regler på god skik-området om forsikringsselskabers undersøgelser.
 Det foreslås på den baggrund i nr. 02 at indsætte henvisning til § 43, stk. 9, i § 348, stk. 1, 1. pkt.
 Det foreslåede medfører, at Forbrugerombudsmanden tildeles samme kompetence til at føre sager på grundlag af de nye regler om forsikringsselskabers undersøgelser, som der er på det generelle god skik-område.
 Efter den gældende bestemmelse i § 348 a, stk. 1, i lov om finansiel virksomhed underretter Finanstilsynet Forbrugerombudsmanden, hvis Finanstilsynet bliver bekendt med, at en virksomheds kunder kan have lidt tab, som følge af at virksomheden har overtrådt § 43, stk. 1, eller bestemmelser udstedt i medfør af § 43, stk. 2.
 Det foreslås på den baggrund i nr. 03 at indsætte henvisning til § 43, stk. 9, i § 348 a, stk. 1.
 Det foreslåede medfører, at Finanstilsynet tildeles samme mulighed for at underrette Forbrugerombudsmanden om sager efter de nye regler om forsikringsselskabers undersøgelser, som der er på det generelle god skik-område.
Til nr. 5 Der er tale om en lovteknisk ændring.
Med henblik på at korrigere en trykfejl ændres »der er stillet« til »der er stilet« i § 75 a, stk. 1, nr. 1, litra d, lovforslagets § 5, nr. 7.
Til nr. 6 Der er tale om en lovteknisk ændring.
Med henblik på at korrigere en trykfejl ændres i fodnoten til lovens titel »og dele af Europa-Parlamentets og Rådets direktiv 2018/843/EU af 30. maj 2018 om ændring af direktiv (EU) 2015/849 om forebyggende foranstaltninger mod anvendelse af det finansielle system til hvidvask af penge eller finansiering af terrorisme og om ændring af direktiv 2009/138/EF og 2013/36/EU, EU-Tidende 2018, nr.
L 156, side 43« til: »dele af Europa-Parlamentets og Rådets direktiv 2018/843/EU af 30. maj 2018 om ændring af direktiv (EU) 2015/849 om forebyggende foranstaltninger mod anvendelse af det finansielle system til hvidvask af penge eller finansiering af terrorisme og om ændring af direktiv 2009/138/EF og 2013/36/EU, EU-Tidende 2018, nr.
L 156, side 43, og dele af Europa-Parlamentets og Rådets direktiv 2019/1160/EU af 20. juni 2019, EU-Tidende 2019, nr.
L 188, side 106«.
Til nr. 7 Der er tale om en lovteknisk ændring.
Med lovforslagets § 7, nr. 5, foreslås det at tilføje litra d til § 10, nr. 2, i hvidvaskloven.
Det medfører, at der indsættes et nyt litra i oplistningen.
 På den baggrund skal litra b og c i § 10, nr. 2, konsekvensrettes.
 Det foreslås derfor at ændre »eller« til: »,« i 10, nr. 2, litra b.
 Det foreslås at indsætte »eller« efter »forbundet,« i § 10, nr. 2, litra c.
 De foreslåede ændringer medfører, at oplistningen i § 10, nr. 2, litra a-d, er sprogligt korrekt.
Til nr. 8 Der er tale om en lovteknisk ændring.
Med lovforslagets § 8, nr. 18, foreslås afsnit IX ophævet.
Afsnit IX indeholder bl.a. §§ 147 og 148.
 Det foreslås, at », 147 eller 148« udgår i § 231, stk. 2, nr. 1 og 2.
Til nr. 9 Der er tale om en lovteknisk ændring.
Ved lov nr. 1940 af 15. december 2020 blev der indsat et nyt stk. 3 i § 3 i lov om ejendomskreditselskaber.
 Der er ved en fejl ikke taget højde for dette ved udformning af lovforslaget.
 Det foreslås i det foreslåede nr. 4 at ændre »Stk. 2-6 bliver herefter stk. 3-7« til »Stk. 2-7 bliver herefter stk. 3-8«.
Til nr. 10, 12 og 13 Der er tale om lovtekniske ændringer.
Ved lov nr. 1940 af 15. december 2020 blev der indsat et nyt stk. 3 i § 3 i lov om ejendomskreditselskaber.
 Der er ved en fejl ikke taget højde for dette ved udformning af lovforslaget.
 Det foreslås derfor, at lovforslagets § 9, nr. 6, 7 og 8 affattes på ny med henblik på at ændre henvisningerne til § 3, stk. 5 og 6.
Til nr. 11 Der er tale om en lovteknisk ændring.
Med lovforslagets § 9, nr. 3, ophæves § 3, stk. 1, nr. 5. Med lovforslagets § 9, nr. 4, foreslås et nyt § 3, stk. 2, der viderefører reglen i § 3, stk. 1, nr. 5.
 Det foreslås i § 9, nr. 3, at ændre »§ 3, stk. 1, nr. 5« til »§ 3, stk. 2«.
Til nr. 14 Der er tale om en lovteknisk ændring.
Med henblik på at korrigere en sproglig fejl ændres »eller oplysningerne senere« til »eller at oplysningerne«.
Til nr. 15 Der er tale om en lovteknisk ændring.
Lovforslagets § 14 indeholder en ophævelse af selskabsskattelovens § 3, stk. 1, nr. 14, om skattefritagelse for Finansiel Stabilitet A/S.
Det fremgår af lovforslagets bemærkninger, at § 3, stk. 1, nr. 14, er uden materiel betydning, da Finansiel Stabilitet A/S er en selvstændig offentlig virksomhed omfattet af skattefritagelse af staten, jf. selskabsskattelovens § 3, stk. 1, nr. 3.
En ophævelse af § 3, stk. 1, nr. 14, vil imidlertid forårsage, at selskabsskattelovens § 3, stk. 1, nr. 15-23, rykkes.
Dette vil medføre, at en lang række henvisninger i selskabsskatteloven og andre love ikke vil være retvisende.
Når der igen er behov for en skattefritagelsesbestemmelse, vil Skatteministeriet lægge op til at benytte selskabsskattelovens § 3, stk. 1, nr. 14, så Finansiel Stabilitet A/S kan udgå af bestemmelsen.
 På denne baggrund foreslås det, at § 14 udgår af lovforslaget.
 Det foreslåede medfører, at selskabsskattelovens § 3, stk. 1, nr. 14, ikke vil blive ophævet.
Til nr. 16 Ændringen er en konsekvens af ændringsforslag nr. 8.
Til nr. 17 Ved fremsættelse af lovforslaget havde ligningslovens § 7 i alt 34 numre.
Ved lovforslagets § 15, nr. 1, er foreslået indsat en ny bestemmelse som ligningslovens § 7, nr. 35.
 Siden er en nr. 35 i ligningslovens § 7 imidlertid trådt i kraft, jf. lov nr. 533 af 27. marts 2021.
 Ved ændringsforslaget foreslås nummereringen af den foreslåede bestemmelse ændret til nr. 36. Den foreslåede ændring er en konsekvens af lov nr. 533 af 27. marts 2021, hvor ligningslovens § 7, nr. 35, blev indsat. Ændringen er af lovteknisk karakter og ændrer ikke på det materielle indhold af bestemmelsen.
Til nr. 18 Ændringen er en konsekvens af ændringsforslag nr. 1.
Til nr. 19 Ændringen er en konsekvens af ændringsforslag nr. 1.
Til nr. 20 Det foreslås at præcisere vurderingskriterierne for Danmarks Grønne Investeringsfonds finansieringsaktiviteter, således at fonden ikke kan støtte investeringer vedrørende fossile brændstoffer i de tilfælde, hvor der findes mulige alternativer, jf. i øvrigt også aftaleteksten for Danmarks Grønne Fremtidsfond i finanslovsaftalen for 2020 vedrørende iinvesteringer i fossile projekter.
Kravet vil være et minimumskrav, således at det ikke udelukker et eventuelt fremtidigt yderligere stop for finansiering af fossile energikilder.
Til nr. 21 Ændringen er en konsekvens af ændringsforslag nr. 1.
Til nr. 22 Ændringen er en konsekvens af ændringsforslag nr. 1.
5. Udvalgsarbejdet Lovforslaget blev fremsat den 24. marts 2021 og var til 1. behandling den 16. april 2021. Lovforslaget blev efter 1. behandling henvist til behandling i Erhvervsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og erhvervsministeren sendte den 1. marts 2021 dette udkast til udvalget, jf.
ERU alm. del  bilag 215. Den 24. marts 2021 sendte erhvervsministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for sin holdning til lovforslaget.
Spørgsmål Udvalget har under udvalgsarbejdet stillet 15 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Christian Rabjerg Madsen (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Samira Nawa (RV) Theresa Berg Andersen (SF) Ina Strøjer-Schmidt (SF) Victoria Velasquez (EL) Rune Lund (EL) Uffe Elbæk (UFG) Torsten Schack Pedersen (V) Kenneth Mikkelsen (V) Anni Matthiesen (V) fmd.
Anne Honoré Østergaard (V) Thomas Danielsen (V) Heidi Bank (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Rasmus Jarlov (KF) Alex Vanopslagh (LA) Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
