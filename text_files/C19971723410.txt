Cirkulæreskrivelse om meddelelse om  

 gyldig grund til at opsige sit arbejde Kommentar m.v.:
 Et medlem kunne opsige sit arbejde som  

 provisionslønnet sælger, idet det efter omstændighederne  

 ansås for godtgjort, at medlemmet ikke havde kunnet skaffe sig en  

 rimelig indtægt ved det omhandlede arbejde.
 Meddelelse om afgørelsen:
 Medlemmet påbegyndte den 15. oktober 1995 arbejde  

 som provisionslønnet sælger, dog med garanteret  

 minimumsløn på kr. 10.000,- ved et månedligt personligt  

 salg på mindst kr. 30.000,-.
Medlemmet opsagde den 5. december 1995 sit arbejde med  

 fratræden samme dato, idet den første månedsafregning var  

 på kr. 1.519,-, hvad medlemmet ikke så sig i stand til at leve  

 for.
Udover det personlige salg var der kommet 1 ordre fra medlemmets  

 øvrige salgsområde.
Dette på trods af, at der havde  

 været ansat en salgskonsulent i området i 24 år.
 Af medlemmets ledighedserklæring af 5. december 1995  

 fremgår, at medlemmet opsagde sit arbejde på grund af for lille  

 løn.
 Kassen traf afgørelse om, at medlemmet  

 skulle pålægges 5 ugers effektiv karantæne.
I sin klage over afgørelsen anførte  

 medlemmet, at han i forbindelse med ansættelsen fik oplyst, at der var  

 10 salgskonsulenter ansat.
Ham skulle overtage salgsområdet fra en  

 medarbejder, der havde haft det i 24 år.
Det totale salg i  

 området ville fordele sig med 50% personligt salg, og 50-40% ville  

 komme ind på anden måde.
Arbejdsgiveren forventede, at han  

 aflagde 80-100 besøg om måneden.
Medlemmet anførte videre, at han havde aflagt 149  

 besøg i november 1995. Det personlige salg for samme måned  

 lå på kr. 23.740,-. Ordrer kommet ind på anden måde  

 beløb sig til kr. 381,-. Medlemmet vurderede herefter, at det ikke  

 havde været muligt at sælge yderligere, hvorfor han valgte at  

 opsige arbejdet.
Forinden havde medlemmet imidlertid forgæves  

 forsøgt at få ændret sin ansættelseskontrakt,  

 således at han var garanteret en fast minimumsløn.
Medlemmet gjorde endvidere gældende, at han blev  

 ansat under forkerte forudsætninger, idet han blev stillet i udsigt, at  

 en årsløn det første år på kr. 155.000,-  

 ville være realistisk.
Ifølge arbejdsgiverens regnskab for 1994  

 lå den gennemsnitlige årsløn pr. medarbejder imidlertid  

 kun på kr. 89.992,-.
På forespørgsel fra direktoratet oplyste  

 arbejdsgiveren telefonisk den 8. maj 1996, at det totale salg på  

 længere sigt ville fordele sig, som anført af medlemmet, og at  

 en årsløn på kr. 155.000,- ville være realitisk.
I  

 en lang periode havde der ikke været en salgskonsulent i det  

 område, som medlemmet skulle overtage, hvad medlemmet var bekendt  

 med.
Direktoratet tiltrådte kassens  

 afgørelse med henvisning til, at der ikke var tilstrækkeligt  

 grundlag for at statuere bristende forudsætninger ved løn- og  

 arbejdsvilkår.
Direktoratet lagde herved vægt på medlemmets  

 kortvarige ansættelse sammenholdt med, at medlemmet havde accepteret  

 ansættelse på ren provisionsbasis.
Direktoratet tillagde det  

 endvidere betydning, at medlemmet var bekendt med, at der i en lang periode  

 ikke havde været en salgkonsulent i området, og at medlemmet i  

 november 1995 rent faktisk opnåede et personligt salg på kr.  

 23.730,-.
 I sin klage til Arbejdsmarkedets Ankenævn  

 anførte medlemmet, at han ikke havde været bekendt med, at der i  

 en lang periode ikke havde været en salgskonsulent i området.  

 Medlemmet anførte endvidere, at arbejdsgiveren havde tilbudt en god  

 provision og et godt salgsdistrikt, hvilket var i strid med sandheden.  

 Medlemmet fandt, at almindelige arbejdsretlige principper ikke var overholdt  

 af arbejdsgiveren.
 Arbejdsmarkedets Ankenævn fandt, at den  

 idømte karantæne efter omstændighederne skulle bortfalde,  

 idet det fandtes godtgjort, at medlemmet ikke havde kunnet skaffe sig en  

 rimelig indtægt ved det omhandlede arbejde.
