§ 1 I bekendtgørelse nr. 366 af 30. juni 1977 om ydelse af præmie for  

 ikke-markedsføring af mælk og mejeriprodukter og for omstilling af  

 malkekvægsbesætninger til kødproduktion, som ændret senest ved bekendtgørelse  

 nr. 335 af 16. juli 1979, foretages følgende ændringer:
1. I § 4 stk. 2, indsættes som 3. pkt.: »Såfremt  

 identitetskortet ikke kan fremlægges til attestation, kan anden dokumentation  

 såsom regnskabsbilag og slagteriafregninger, der giver tilsvarende sikkerhed  

 for slagtning, godtages.« 2. I § 4, stk. 3, indsættes som 3. pkt.: »Såfremt  

 identitetskortet ikke kan fremlægges til attestation, kan anden  

 dokumentation, der giver tilsvarende sikkerhed for udførsel, godtages.« 3. § 4, stk., affattes således: »Stk. 4. Såfremt  

 der for Direktoratet for Markedsordningerne ikke kan fremvises den fornødne  

 dokumentation for slagtning, død eller udførsel, bortfalder retten til præmie  

 forholdsmæssigt med hensyn til de dyr, der ikke er blevet fremlagt  

 dokumentation for.
Alene producenten bærer overfor Direktoratet for  

 Markedsordningerne risikoen for den manglende eller mangelfulde  

 dokumentation.« 4. Efter § 5, stk. 2 indsættes: »Stk. 3. Såfremt  

 præmiemodtageren ikke giver Direktoratet for Markedsordningerne meddelelse om  

 salg eller anden afgivelse, kan direktoratet på anden måde søge oplyst om  

 den, der har erhvervet bedriften, overtager forpligtelserne i anledning af  

 præmieordningen.« 5. I § 8 tilføjes efter »1972«:», som  

 ændret senest ved lov nr. 79 af 27. februar 1980.«.
 § 2  Bestemmelserne gælder for  

 støtteansøgninger, der er indsendt fra og med den 1. juli 1977, dog for så  

 vidt angår § 1, stk. 1-3, kun efter anmodning.
 § 3  Bekendtgørelsen træder i kraft ved  

 offentliggørelsen i Lovtidende.
 Landbrugsministeriet, den 4. marts 1983.
