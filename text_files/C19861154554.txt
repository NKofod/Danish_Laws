 Hermed sendes nogle eksemplarer af direktoratets cirkulære af d.d. om  

 ændring af cirkulære om adgangen til at anbringe indsatte i enrum.
Cirkulæret, der træder i kraft den 1. august 1986, er udarbejdet på  

 grundlag af - Et notat af 23. oktober 1985 fra »Arbejdsgruppen vedrørende  

 revision af anordningerne m.v.«.
Notatet er udsendt til institutionerne  

 ved skrivelse af 24. oktober 1985.
- Arbejdsgruppens notat af 19. marts 1986. Notatet er udsendt til  

 kriminalforsorgens anstalter ved skrivelse af 12. juni 1986. Der vedlægges et  

 antal eksemplarer til arresthusene. (* 2) I notatet af 23. oktober 1985 har arbejdsgruppen foreslået, at der i samtlige institutioner bør følges en praksis, hvorefter der i det  

 omfang det findes forsvarligt gives adgang til et vist fællesskab for  

 indsatte, der uden egen skyld må opholde sig på afdelingen i arbejdstiden, og at eventuel udelukkelse fra fællesskab ved midlertidig anbringelse i  

 arresthus med henblik på frigang bør bero på den indsattes eget ønske om -  

 som forudsætning for udgangstilladelsen - at blive anbragt i enrum.
 Direktoratet finder, at der bør praktiseres i overensstemmelse med disse  

 forslag.
 Cirkulæret af 14. september 1978 med de ændringer, der følger af  

 cirkulæret af d.d., og denne følgeskrivelse vil snarest blive udsendt til  

 optagelse i Kriminalforsorgens Cirkulæresamling og regelsamlingerne  

 Frihedsstraf og Forvaring.
 E.B.
J.
Waagensen Kriminalforsorgens anstalter og arrestinspektørerne.
