Skriftlig fremsættelse (24. februar 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ansvaret for og styringen af den aktive beskæftigelsesindsats (Lovforslag nr.
L 22).
Lovforslaget er en del af den lovgivningsmæssige  

 gennemførelse af kommunalreformen.
Lovforslaget skal ses i sammenhæng med det  

 samtidig fremsatte forslag til lov om ændring af lov om en aktiv  

 beskæftigelsesindsats med flere love (Konsekvensrettelser som følge af  

 kommunalreformen) og andre ministeriers lovforslag, der fremsættes i  

 forbindelse med gennemførelsen af kommunalreformen.
Det fremtidige beskæftigelsessystem indrettes med lokale  

 jobcentre, hvor staten og kommunen flytter sammen og samarbejder om  

 beskæftigelsesindsatsen  

 i forhold til ledige, virksomheder og arbejds- og uddannelsessøgende.
Staten  

 vil fortsat have ansvaret for indsatsen over for ledige, der modtager  

 arbejdsløshedsdagpenge, og kommunen vil have ansvaret for indsatsen over for  

 ledige, der får ydelser fra kommunen.
De ansatte i jobcenteret vil kunne  

 udføre  

 opgaver på vegne af både kommunen og staten.
Der etableres 3 forskellige typer jobcentre.
I alle tre  

 typer jobcentre vil kommunen varetage indsatsen for de af kommunens borgere,  

 der får ydelser fra kommunen.
I jobcenter type A vil staten varetage alle  

 sine  

 generelle serviceopgaver  herunder opgaver for borgere i kommunen i de  

 første  

 6 måneder, borgeren modtager arbejdsløshedsdagpenge.
I ca. 40 kommuner  

 etableres jobcenter type B, hvor staten udover de generelle serviceopgaver  

 også  

 varetager særlige opgaver over for borgere i kommunen, der i en længere  

 ledighedsperiode har modtaget arbejdsløshedsdagpenge, eller som henvises fra  

 et  

 jobcenter A for at få en særlig indsats.
I størrelsesordenen 10 kommuner  

 etableres der jobcenter type C, der som udgangspunkt udvælges blandt  

 B-jobcentrene.
I C-jobcentrene delegerer beskæftigelsesministeren  

 varetagelsen  

 af den statslige beskæftigelsesindsats til kommunalbestyrelsen.
Der oprettes fire statslige beskæftigelsesregioner, der  

 følger den generelle regionsstruktur, idet dog Region Hovedstaden og Region  

 Sjælland bliver én beskæftigelsesregion.
Beskæftigelsesregionerne får bl.a.  

 til  

 opgave at overvåge arbejdsmarkedet og følge op på jobcentrenes  

 beskæftigelsesindsats  

 samt resultater og effekter heraf og løse tværgående opgaver.
Arbejdsmarkedets parter inddrages i den  

 beskæftigelsespolitiske indsats for alle målgrupperne på både lokalt,  

 regionalt  

 og nationalt niveau.
Beskæftigelsesrådet (BER) rådgiver  

 beskæftigelsesministeren og integrationsministeren om  

 beskæftigelsesindsatsen.  

 Fire regionale beskæftigelsesråd  

 (RBR)  

 overvåger og følger op på resultater og effekter af indsatsen i de lokale  

 jobcentre og løser tværgående beskæftigelsespolitiske problemstillinger.  

 Lokale  

 beskæftigelsesråd (LBR) rådgiver staten og kommunen om den lokale  

 beskæftigelsesindsats.
 Der oprettes fem nye beskæftigelsesankenævn i de fem  

 regioner til at behandle klager over jobcenterets afgørelser.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale forslaget til  

 Tingets velvillige behandling.
