Fremsat den 15. december 2006 af Line Barfod (EL),  

 Jørgen Arbo-Bæhr (EL) og Per Clausen (EL) Forslag til folketingsbeslutning om  

 et permanent juridisk rådgivningstilbud til gadens folk: hjemløse,  

  

 gadeprostituerede og stofmisbrugere m.v.
 Folketinget pålægger regeringen inden den 1. maj 2007 at  

 fremsætte de nødvendige forslag, så der kan etableres et permanent juridisk  

 rådgivningstilbud, der retter sig mod de mest sårbare socialt udsatte  

 personer.
Bemærkninger til forslaget Enhedslisten ønsker med dette forslag at imødekomme det  

 stigende behov for juridisk hjælp til den mest sårbare del af de udsatte,  

 nemlig den gruppe, som lever en stor del af deres liv på gaden.
Gruppen er  

 broget og omfatter eksempelvis både hjemløse, gadeprostituerede, psykisk syge  

 og stofmisbrugere.
For langt de fleste af disse udsatte og i særlig grad mange  

 stofmisbrugere med et behov for retshjælp gælder det, at de ikke kender deres  

 rettigheder og derfor heller ikke er i stand til at identificere en mulig  

 juridisk  

 krænkelse.
For denne gruppe rækker det ikke, at rettighederne eksisterer på  

 papiret.
Adgangen til at klage fremhæves eksempelvis ofte som den  

 væsentligste  

 retssikkerhedsgaranti i et retssamfund.
Men en klageadgang er i mange  

 tilfælde  

 ikke meget værd for de mest udsatte, som f.eks. står uden  

 forsørgelsesgrundlag  

 eller er blevet bortvist fra et behandlingstilbud med dokumenteret markant  

 forøget risiko for at dø inden klagesagen er færdigbehandlet.
De mest udsatte  

 har sjældent et netværk at trække på under klagesagens gang og heller ingen  

 forældre eller andre pårørende at blive forsørget hos eller af.
De Sociale  

 Nævn  

 har en sagsbehandlingstid på adskillige måneder, mens Patientklagenævnet kan  

 bruge op imod et lille år.
Med hurtig intervention og direkte kontakt med de offentlige myndigheder  

 kan det i mange tilfælde lykkes at opnå gode løsninger for den enkelte  

 udsatte −  

 og ofte på meget kort tid.
Erfaringerne fra det allerede eksisterende projekt  

 Gadejuristen viser med al tydelighed, at der findes et stort behov for et  

 juridisk rådgivningstilbud, der opererer på gadeplan.
Eksisterende erfaringer  

 med netværks- og gadeplansrådgivning til de mest udsatte grupper Gadejuristen driver et netværks- og gadeplansprojekt, som nu  

 kører på 3. år.
Projektet Gadejuristens Juridiske Førstehjælp kan betragtes  

 som  

 en særlig gren inden for retshjælp til socioøkonomisk dårligt stillede  

 mennesker.  

 Traditionel retshjælp forholder sig afventende og skal dermed opsøges,  

 hvilket  

 indebærer, at alene de mennesker, som selv er i stand til at definere en  

 (mulig) juridisk krænkelse og selv har ressourcerne til at opsøge retshjælp,  

 får retshjælp.
Gadejuristens Juridiske Førstehjælp er tilknyttet en  

 »tærskelfri«  

 organisation  

1 , som under den udgående  

 funktion i mødet og  

 dialogen med de mest udsatte medbringer fagkompetencerne til at kunne bidrage  

 med at identificere den enkeltes retshjælpsbehov.
Gadejuristens Juridiske  

 Retshjælp  

 er utraditionel i den forstand, at mens traditionel retshjælp stort set  

 udelukkende består af skriftlig sagsbehandling, tager Gadejuristen i langt de  

 fleste sager enten på vegne af eller sammen med den udsatte straks kontakt  

 med  

 afgørelsesmyndigheden, får et møde i stand eller deltager som bisidder.
Målet  

 er at nå den hurtigst mulige løsning på den juridiske problemstilling.
På baggrund af flere års arbejde med udsatte grupper, herunder  

 stofmisbrugere, hjemløse, psykisk syge, og gadeprostituerede, viser  

 erfaringer  

 fra projekt Gadejuristen bl.a., at mange har retshjælpsbehov, at stort set  

 ingen kender deres rettigheder, og at så godt som ingen kan mobilisere de  

 nødvendige ressourcer til at forfølge deres rettigheder, selv når de kender  

 dem.
Dertil kommer, at de udsatte grupper ikke anvender de etablerede  

 retshjælpstiltag.
De retlige problemer, de mest udsatte har, er ofte af særdeles  

 alvorlig karakter.
De kan være helt uden eksistensgrundlag − hverken  

 kontanthjælp eller andet forsørgelsesgrundlag.
En del løslades fra fængsler  

 uden at have hverken tag over hovedet eller forsørgelse og uden at være  

 blevet  

 vejledt om muligheden for at søge engangsydelsen.
Cirka halvdelen af de  

 stofafhængige, som projektet har været i kontakt med på gadeplan, er ikke  

 indskrevet i behandlingssystemet.
Enten har de aldrig været det, har fået  

 afslag på ønskede behandlingstilbud, eller også har de fået tilbud, som  

 stiller  

 krav til dem, som de ikke på nogen måde kan honorere.
Gadejuristen udfører alene udgående arbejde på gadeplan i  

 København, men møder her udsatte fra hele landet og kontaktes herigennem af  

 stofmisbrugere fra resten af landet.
Erfaringerne viser, at behovet er stort  

 på  

 landsplan  især hvad angår stofmisbrugere.
 Gadejuristens Juridiske Førstehjælp er i dag primært  

 finansieret af satspuljemidler.
Et permanent tilbud Erfaringerne fra Gadejuristens arbejde taler deres tydelige  

 sprog: Hvis de mest udsatte skal have en større retssikkerhed, må den komme  

 til  

 dem.
Retshjælp til denne gruppe forudsætter, at den er indbygget i eller  

 tilknyttet  

 lavtærskeltilbud, som de udsatte bruger.
Det er nemlig en forudsætning, at  

 retshjælperen har et indgående kendskab til den enkelte udsatte eller i det  

 mindste kan trække på andre socialarbejderes kendskab til den enkeltes ønsker  

 og behov.
Retshjælperen skal udføre sit arbejde dér, hvor de udsatte opholder  

 sig.
En sådan type retshjælp, som her foreslås, skal naturligvis  

 fungere uafhængigt af de berørte afgørelsesmyndigheder.
Projektet  

 Gadejuristens  

 erfaringer viser nemlig, at offentlige myndighedspersoner, uanset deres  

 vejledningsforpligtelse, ofte ikke vejleder om rettigheder, klageadgang m.v.,  

 når forholdet vedrører eget område, men allerhøjst når det vedrører andre  

 områder.
Tilbuddet skal være et permanent tilbud, der ikke finansieres  

 via puljer el.lign.
Kun på denne måde sikres den nødvendige kontinuitet, som  

 er  

 afgørende for arbejdet med disse grupper.
Enhedslisten ser gerne, at  

 tilbuddet  

 bliver landsdækkende, men som minimum skal tilbuddet dække de større byer.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et permanent juridisk rådgivningstilbud til gadens  

 folk: hjemløse,  

  

 gadeprostituerede og stofmisbrugere m.v..
(Beslutningsforslag nr.
B 71).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
NREF/SN501/1/ 1  

 Gadejuristen, se  

  

 www.gadejuristen.dk  

.  

 Organisationen hed tidligere Center for Narkotika Indsats.
