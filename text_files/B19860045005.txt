 I henhold til § 1, stk. 4, § 2, stk. 2, § 5, stk. 3, § 6 og § 10 i lov nr.  

 355 af 4. juni 1986 om undervisning af voksne indvandrere fastsættes:
 § 1.  Enhver amtskommune skal sørge for, at  

 udlændinge, der lovligt er bosat og tilmeldt folkeregistret i en kommune i  

 amtskommunen (indvandrere), kan få undervisning, der sigter mod at gøre det  

 muligt for dem at fungere i det danske samfund.
Stk. 2.  Pligten til at sørge for undervisning omfatter  

 indvandrere over 18 år.
Indvandrere under 18 år kan dog efter aftale med  

 bopælskommunen optages, når det ikke anses for muligt eller rimeligt at  

 henvise dem til ungdomsskolen.
 Stk. 3.  Pligten til at sørge for undervisning efter  

 stk. 1 omfatter ikke indvandrere, som i forvejen har tilegnet sig et sådant  

 kendskab til dansk sprog og danske kultur- og samfundsforhold, at de har det  

 fornødne grundlag for at fungere i det danske samfund, jfr. § 3 og 4.
Undervisningens indhold og omfang § 2.  Undervisningen skal fortrinsvis bestå af  

 undervisning i dansk sprog.
Undervisningen i dansk gives med udgangspunkt i  

 danske kultur- og samfundsforhold.
Herudover gives en egentlig undervisning i  

 dansk kultur og danske samfundsforhold.
§ 3.  Formålet med undervisningen er at sætte  

 indvandrere i stand til at forstå dansk, herunder læse danske tekster, som  

 ikke rummer større sproglige vanskeligheder, og at gøre sig forståelige på  

 dansk.
Undervisningen tilsigter endvidere at give deltagerne elementære  

 færdigheder i at udtrykke sig skriftligt på dansk.
§ 4.  Undervisningen skal have et sådant omfang, at  

 den enkelte indvandrer ikke på grund af manglende kendskab til dansk  

 forhindres i at få arbejde.
Herved bortses dog fra beskæftigelser, der kræver  

 et særligt indgående kendskab til dansk.
Undervisningen skal endvidere sætte  

 indvandrerne i stand til at benytte sig af samfundets almindelige  

 undervisningstilbud.
Varetagelse af undervisningen § 5.  En amtskommune opfylder sin forpligtelse til at  

 sørge for undervisning efter § 1 ved at indgå overenskomst herom med en  

 privat skole, institution eller anden privat initiativtager eller eventuelt  

 med en anden amtskommune eller kommune, jfr. dog § 6. Amtsrådet skal herved  

 tilstræbe, at der inddrages en bred kreds af private initiativtagere i  

 arbejdet med indvandrerundervisningen, således at en enkelt privat  

 initiativtager eller institution ikke får monopol på undervisningen.
 Stk. 2.  I overenskomsten fastlægges de nærmere vilkår  

 for varetagelse af undervisningsforpligtelsen, herunder om undervisningens  

 tilrettelæggelse og de økonomiske vilkår.
 § 6.  Amtsrådet kan i særlige tilfælde, hvor det ikke  

 er muligt eller hensigtsmæssigt at etablere undervisning ved indgåelse af  

 overenskomst, selv iværksætte undervisningen.
 § 7.  Der optages bestemmelse om opfyldelse af  

 forpligtelsen efter § 1 på planen for amtskommunens skolevæsen og  

 undervisningsvirksomhed m.v., jfr. skolestyrelseslovens § 40, stk. 2.
Tilbud om undervisning § 8.  På baggrund af en vurdering af den enkelte  

 indvandrers forudsætninger beslutter amtsrådet, hvilket undervisningstilbud  

 indvandreren skal have.
Undervisningen kan tilrettelægges på alle ugens dage,  

 både i dag- og aftentimerne.
Undervisningstiden for den enkelte indvandrer  

 skal ligge uden for arbejdstiden.
Ved fastlæggelsen af tidspunktet for  

 undervisning skal der så vidt muligt tages hensyn til deltagernes ønsker.
Stk. 2.  Undervisningen foregår på hold eller i særlige  

 tilfælde som enkeltmandsundervisning.
Amtsrådet fastsætter holdstørrelsen  

 under hensyn til deltagernes forudsætninger.
 Stk. 3.  Indvandrere, der ikke har benyttet sig af  

 undervisningstilbuddet efter stk. 1, eller som har afbrudt undervisningen,  

 inden de har fået en undervisning af det i § 3 og § 4 nævnte omfang, skal  

 efter anmodning have et nyt undervisningstilbud.
Lokaler § 9.  Undervisningen skal gennemføres i egnede lokaler  

 med fornødent udstyr, herunder inventar og undervisningsmateriel samt lys,  

 varme, rengøring og fornøden skolebetjentbistand.
 Stk. 2.  I det omfang amtskommunen ikke råder over  

 egnede lokaler, skal følgende lokaler, der er beliggende i amtskommunen,  

 stilles til rådighed for undervisningen med fornødent inventar og  

 undervisningsmateriel samt lys, varme, rengøring og fornøden  

 skolebetjentbistand:
 1. Skoler og andre lokaler, der tilhører en kommune.
 2. Skoler og andre lokaler, der tilhører staten, i det  

 omfang der ikke har kunnet stilles egnede lokaler til rådighed i henhold til  

 nr. 1.
 3. Lokaler, hvortil der efter 1. august 1969 med  

 henblik på fritidsundervisning for voksne er ydet statstilskud eller statslån  

 i henhold til §§ 105-107 i lov om fritidsundervisning m.v.
4. Tekniske skoler, til hvis opførelse der er ydet  

 statslån, samt undervisningslokaler, hvortil der er ydet statstilskud eller  

 statslån i henhold til lov om erhvervsmæssig uddannelse af ikke-faglærte  

 arbejdere, lov om erhvervsmæssig uddannelse af specialarbejdere m.fl. og  

 omskoling samt lov om arbejdsmarkedsuddannelser.
Lokalerne skal stilles til  

 rådighed i det omfang, der ikke har kunnet stilles egnede lokaler til  

 rådighed i henhold til nr. 1.
 5. Andre skoler og lokaler, til hvis opførelse der  

 efter 1. august 1969 er ydet statstilskud eller statslån, i det omfang der i  

 øvrigt ikke har kunnet anvises egnede lokaler.
 Stk. 3.  Lokalerne skal kun stilles til rådighed i det  

 omfang, sådan anvendelse kan forenes med de formål, lokalerne i øvrigt skal  

 tjene.
 § 10.  Amtskommunen kan i særlige tilfælde undlade at  

 yde skolebetjentbistand, navnlig hvor indvandrerundervisningen finder sted i  

 weekender, i ferieperioder og på tidlige og sene tidspunkter af døgnet, hvor  

 det vil være særligt bekosteligt at stille skolebetjentbistand til rådighed.
 Stk. 2.  Amtskommunen kan træffe aftale med kommunen og  

 staten om, at der i de i stk. 1 nævnte tilfælde ikke skal stilles  

 skolebetjentbistand til rådighed.
 § 11.  For benyttelsen af de i § 9, stk. 2, nr. 3-5,  

 nævnte lokaler betales en efter amtsrådets skøn rimelig leje.
 Stk. 2.  Amtskommunen afholder udgiften til den i stk. 1  

 nævnte leje samt eventuelle udgifter til lys, varme, rengøring og fornøden  

 skolebetjentbistand i forbindelse med benyttelsen af de i § 9, stk. 2, nr. 1  

 og 2, nævnte lokaler.
 § 12.  For benyttelsen af kommunale og amtskommunale  

 lokaler udarbejdes instruks af kommunalbestyrelsen, henholdsvis amtsrådet.  

 For benyttelse af andre lokaler (statslige og private) udarbejdes instruks af  

 direktoratet for folkeoplysning, frie grundskoler m.v.
Kvalifikationskrav til ledere og lærere § 13.  Indvandrerundervisningen skal forestås af en  

 leder, der har de nødvendige pædagogiske og administrative forudsætninger.  

 Lederen skal have gennemgået et af direktoratet tilrettelagt kursus om de  

 særlige forhold vedrørende denne undervisning med særligt henblik på lederens  

 funktioner.
 Stk. 2.  Direktoratet kan fravige kravet om det i stk. 1  

 nævnte kursus for ledere af indvandrerundervisning, som må anses for at have  

 de fornødne kvalifikationer.
 § 14.  Lærere ved indvandrerundervisningen skal gennem  

 uddannelse eller tidligere virksomhed have erhvervet de nødvendige faglige  

 forudsætninger for at undervise i dansk sprog og danske kultur- og  

 samfundsforhold samt have de fornødne pædagogiske forudsætninger for at kunne  

 tilrettelægge og gennemføre undervisning for voksne.
Stk. 2.  Ud over de i stk. 1 nævnte krav skal lærerne Stk. 3.  Direktoratet fastsætter nærmere retningslinjer  

 om godkendelse af lærere.
Stk. 4.  De i stk. 1 og 2 fastsatte krav gælder ikke for  

 lærere ved alfabetiseringsundervisning.
Direktoratet fastsætter særlige  

 retningslinjer for godkendelse af disse lærere.
 Økonomi m.v.
§ 15.  Amtskommunerne afholder udgifterne ved  

 undervisning af indvandrere.
Deltagerne afholder selv udgifter til  

 undervisningsmaterialer.
Amtskommunen kan dog beslutte, at  

 undervisningsmaterialer skal stilles gratis til rådighed.
Stk. 2.  Har en amtskommune efter aftale afholdt  

 udgifter til undervisning af en indvandrer bosat i en anden amtskommune, kan  

 udgifterne kræves refunderet af denne.
Har en amtskommune afholdt udgifter  

 til undervisning af en indvandrer under 18 år, jr. § 1, stk. 2, kan  

 udgifterne herved kræves refunderet af den pågældendes bopælskommune.
 § 16.  I Københavns og Frederiksberg kommuner  

 varetages amtsrådets opgaver efter denne bekendtgørelse af  

 kommunalbestyrelsen.
Forsøg § 17.  Direktoratet kan i særlige tilfælde som en  

 midlertidig ordning fravige bekendtgørelsens bestemmelser i det omfang, det  

 anses for påkrævet for at fremme forsøgsvirksomhed inden for bekendtgørelsens  

 område.
 Stk. 2.  Staten kan yde tilskud til forsøgs- og  

 udviklingsarbejde.
 Ikrafttræden m.v.
 § 18.  Klager over afgørelser truffet af amtsrådet - i  

 Frederiksberg kommune kommunalbestyrelsen - i henhold til denne  

 bekendtgørelse kan inden 4 uger fra afgørelsens meddelelse indbringes for  

 direktoratet for folkeoplysning, frie grundskoler m.v.
 Stk. 2.  Direktoratets afgørelser i henhold til stk. 1  

 kan ikke indbringes for anden administrativ myndighed.
 § 19.  Bekendtgørelsen træder i kraft den 1. august  

 1986.
