I medfør af § 20 a i lov nr. 198 af 9. april 1986 om støtte til forbedring af strukturen og effektiviteten i jordbruget som ændret ved lov nr. 382 af 7. juni 1989 fastsættes:
Tilskudsordningens område § 1.  Amtsrådet kan yde tilskud til ejere og  

 forpagtere af jordbrugsbedrifter eller dele af jordbrugsbedrifter, der er  

 beliggende i miljøfølsomme områder.
Ejere og forpagtere skal inden for  

 rammerne af de i § 7 nævnte programmer forpligte sig til i en periode på 5 år  

 at indføre eller opretholde produktionsmetoder i jordbruget, der er  

 forenelige med kravet om beskyttelse af miljøet og naturressourcerne eller  

 kravet om bevaring af naturen og landskabet.
 Stk. 2.  Stat, kommuner, kirker, præsteembeder samt  

 fonde med et almennyttigt sigte, hvis overskud kommer en større ubestemt  

 kreds af personer til gode, kan ikke modtage tilskud efter denne  

 bekendtgørelse.
 § 2.  Ved jordbrugsbedrifter forstås bedrifter, der  

 anvendes til landbrug, skovbrug, pelsdyravl, gartneri, frugtavl, planteskole  

 eller anden jordbrugsvirksomhed.
 Stk. 2.  En jordbrugsbedrift kan omfatte:
 § 3.  Ved miljøfølsomme områder forstås områder, der  

 er udpeget af amtsrådet efter reglerne i kapitel 2 og fastlagt af  

 miljøministeren i et landsplandirektiv i henhold til § 4 i lov om lands- og  

 regionplanlægning, jf. lovbekendtgørelse nr. 776 af 14. december 1988 som  

 ændret ved lov nr. 192 af 29. marts 1989, lov nr. 216 af 5. april 1989 og lov  

 nr. 340 af 24. maj 1989.
Udpegning af miljøfølsomme områder § 4.  Amtsrådet kan udpege miljøfølsomme områder, der  

 omfatter indtil 4 procent af amtskommunens samlede landbrugsareal.
Stk. 2.  Amtsrådet kan endvidere udpege supplerende  

 miljøfølsomme områder.
Disse områder vil kunne fastlægges i  

 landsplandirektivet, jf. § 3, i det omfang, der i områdeudpegningen på  

 landsbasis er grundlag herfor.
 Stk. 3.  Amtsrådets udpegning af miljøfølsomme områder  

 skal ske efter forhandling med kommunalbestyrelsen.
 § 5.  Miljøfølsomme områder skal med udgangspunkt i  

 planlægningen for det åbne land, herunder frednings-, recipientkvalitets- og  

 vandindvindingsplanlægningen, fortrinsvis udpeges inden for følgende områder:
 § 6.  Amtsrådets forslag til miljøfølsomme områder  

 skal indeholde:
 § 7.  Amtsrådet skal for de miljøfølsomme områder  

 efter forhandling med kommunalbestyrelsen udarbejde programmer, der angiver:
 § 8.  Amtsrådet indsender inden den 1. oktober 1989  

 forslag til miljøfølsomme områder med tilhørende programmer til  

 Jordbrugsdirektoratet.
 Stk. 2.  Efter fastlæggelse i et landsplandirektiv af et  

 miljøfølsomt område, jf. § 3, og Jordbrugsdirektoratets godkendelse af det  

 tilhørende program kan der indgås tilskudsaftaler inden for rammerne af  

 programmet.
Tilskudsaftaler og betingelser for tilskud § 9.  Tilskud efter § 1 ydes på grundlag af en  

 tilskudsaftale indgået mellem amtsrådet og den enkelte jordbruger.
 Stk. 2.  Tilskudsaftalen skal angive:
 Stk. 3.  Udbetaling af årlige tilskud skal finde sted  

 senest den 1. oktober.
 Stk. 4.  Amtsrådet kan fastsætte nærmere retningslinier  

 om indgåelse af aftaler.
 Stk. 5.  I forpagtningstilfælde skal tilskudsaftalen  

 tiltrædes af ejeren.
 § 10.  Det er en betingelse for ydelse af tilskud, at  

 det af aftalen omfattede areal udgør mindst 1 hektar og har været  

 landbrugsmæssigt udnyttet inden for perioden 1. juni 1986 til 1. juni 1989.
 Stk. 2.  Der kan ikke gives tilskud til at indføre eller  

 opretholde en tilstand, der i henhold til anden lov, fredning eller lignende  

 allerede er påbudt.
 Stk. 3.  Det er en betingelse for ydelse af tilskud til  

 offentligt ejede arealer, der er bortforpagtede, at forpagtningsaftalen er  

 indgået senest den 1. juli 1989.
 Stk. 4.  Amtsrådet påser, at jordbrugeren opfylder  

 betingelserne for at modtage tilskud.
Tilskuddets størrelse og beløbsrammer § 11.  Amtsrådet fastsætter størrelsen af det årlige  

 tilskud pr. hektar under hensyn til de forpligtelser, som jordbrugerne  

 påtager sig inden for rammerne af programmet.
 Stk. 2.  Jordbrugsdirektoratet refunderer 85 procent af  

 amtsrådets udgifter til årlige tilskud.
 Stk. 3.  Jordbrugsdirektoratet fastsætter det maksimale  

 beløb, som det refusionsberettigede årlige tilskud pr. hektar kan udgøre.
 § 12.  Amtsrådet kan indtil den 29. juni 1990 indgå  

 tilskudsaftaler, hvor de årlige tilskudsbeløb indebærer statslige udgifter  

 til refusion, inden for en af Jordbrugsdirektoratet fastlagt beløbsramme.
 Stk. 2.  Jordbrugsdirektoratet meddeler amtsrådet  

 beløbsrammer for udbetaling af den årlige statslige refusion.
Kontrol § 13.  Amtsrådet fastlægger et  

 kontrol-/tilsynsprogram, der omfatter kontrol af alle de elementer, som er  

 omfattet af tilskudsmodtagerens forpligtelse.
 Stk. 2.  Kontrollen skal omfatte en stikprøvevis kontrol  

 af mindst 5 procent af tilskudsaftalerne.
 § 14.  Amtsrådet og Jordbrugsdirektoratet kan foretage  

 det eftersyn, der er nævnt i lovens § 27.
Bortfald og tilbagebetaling af tilskud § 15.  Ændres ejer- eller brugerforholdene for hele  

 eller en del af bedriften i aftaleperioden, kan den nye ejer eller bruger  

 efter aftale med amtsrådet indtræde i aftalen.
Indtræder den nye ejer eller  

 bruger ikke i aftalen, forbliver tilskudsmodtageren eller de, der måtte  

 indtræde i hans rettigheder, ansvarlige for, at aftalen overholdes.
 Stk. 2.  Overholdes aftalen ikke i forbindelse med  

 ændrede ejer- eller brugerforhold, kan amtsrådet bestemme, at tilskud skal  

 tilbagebetales.
 Stk. 3.  Bestemmelserne i denne paragraf finder ikke  

 anvendelse ved ekspropriation eller anden tvangsafståelse.
 § 16.  Amtsrådet kan bestemme, at tilskud bortfalder,  

 hvis:
 § 17.  Amtsrådet kan bestemme, at tilskud skal  

 tilbagebetales, hvis der foreligger væsentlige fejl eller forsømmelser fra  

 tilskudsmodtagerens side, herunder hvis tilskudsmodtageren har overtrådt  

 bestemmelsen i stk. 2.
 Stk. 2.  En tilskudsmodtager er forpligtet til at give  

 amtsrådet meddelelse om forhold, der kan medføre tilbagebetaling af tilskud  

 efter § 15 eller tilskuddets bortfald efter § 16.
Rapport om ordningens administration m.v.
 § 18.  Hvert år inden den 1. november indsender  

 amtsrådet en rapport til Jordbrugsdirektoratet vedrørende administrationen af  

 ordningen.
 Stk. 2.  Rapporten skal indeholde følgende:
 Stk. 3.  På grundlag af amtsrådets opgørelse over  

 kalenderårets afholdte refusionsberettigede udgifter, jf. stk. 2, nr. 2,  

 udbetaler Jordbrugsdirektoratet den statslige refusion senest den 31.  

 december.
 § 19.  Inden den 20. i måneden efter hver kvartals  

 udløb indsender amtsrådet oplysninger til Jordbrugsdirektoratet vedrørende  

 alle tilfælde, hvor amtsrådet har krævet tilbagebetaling af tilskud.
 § 20.  Efter Jordbrugsdirektoratets anmodning  

 indsender amtsrådet oplysninger om den enkelte tilskudsmodtager.
 § 21.  Jordbrugsdirektoratet kan efter forhandling med  

 Amtsrådsforeningen fastlægge retningslinier for udformningen af den i § 18  

 nævnte rapport og de i §§ 19 og 20 nævnte oplysninger.
Almindelige bestemmelser § 22.  Amtsrådet kan tillade, at kommunalbestyrelsen i  

 et nærmere angivet omfang indgår tilskudsaftaler og udbetaler tilskud på  

 amtsrådets vegne.
§ 23.  Afgørelser, der i henhold til § 22 er truffet  

 af kommunalbestyrelsen, kan påklages til amtsrådet.
Klagefristen er 4 uger  

 fra den dag, afgørelsen er meddelt den pågældende.
§ 24.  Amtsrådets afgørelser om bortfald og  

 tilbagebetaling af tilskud efter §§ 15-17 kan påklages til  

 Jordbrugsdirektoratet.
Klagefristen er 4 uger fra den dag, afgørelsen er  

 meddelt den pågældende.
 Stk. 2.  Amtsrådets øvrige afgørelser efter denne  

 bekendtgørelse kan ikke påklages til anden administrativ myndighed.
 § 25.  Bekendtgørelsen træder i kraft den 1. september  

 1989.
