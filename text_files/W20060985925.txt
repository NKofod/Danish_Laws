Landsskatteretskendelse vedr.
Omkostningsgodtgørelse Klagen skyldes, at regionen har afvist A ApS (herefter benævnt  

 selskabet) ansøgning om omkostningsgodtgørelse i forbindelse med selskabets  

 klage over afslag på skattefri aktieombytning, da klagen var indsendt til  

 forkert klagemyndighed.
Landsskatterettens afgørelse Selskabet har ansøgt om  

 omkostningsgodtgørelse for 100 % af i alt 31.493,75 kr. (ekskl. moms).
 Regionen har afslået at yde  

 omkostningsgodtgørelse.
 Landsskatteretten ændrer  

 regionens afgørelse, således at selskabet er berettiget til  

 omkostningsgodtgørelse  

 med 100 % af 31.493,75 kr. (ekskl. moms).
Sagens oplysninger B ved registreret revisor C  

 (herefter benævnt revisoren) ansøgte på vegne af selskabet ved brev af 26.  

 marts 2004 ToldSkat, Region X om tilladelse til skattefri aktieombytning.
 Ved brev af 23. juli 2004  

 modtog revisoren afslag fra regionen på den søgte skattefrie aktieombytning.  

 Af  

 den med afslaget medfølgende klagevejledning fremgår følgende:
Nærværende afslag kan påklages  

 til Told- og Skattestyrelsen, Østbanegade 123, 2100 København Ø, senest 3  

 måneder fra dags dato, jf. sagsudlægningsbekendtgørelsen (bkg. nr. 520 af  

 25/6  

 2002) § 22, nr. 1, jf. § 8. Ved brev af 14. september  

 2004 fremsendte revisoren klage over regionens afslag til Told- og  

 Skattestyrelsen.  

 Told- og Skattestyrelsen tilbagesendte selskabets klage til regionen med  

 henblik på fornyet sagsbehandling, da Landsskatteretten og ikke Told- og  

 Skattestyrelsen var rette klagemyndighed i sager om skattefri aktieombytning,  

 hvor der var truffet afgørelse efter aktieavancebeskatningslovens § 13, stk.  

 1  

 og 2. Dette blev meddelt revisoren ved brev af 24. september 2004.
 På baggrund af de yderligere  

 oplysninger, som var fremkommet i revisorens klage af 14. september 2004,  

 genbehandlede regionen selskabets ansøgning om tilladelse til skattefri  

 aktieombytning og meddelte tilladelse hertil i brev af 31. januar 2005.
 Til brug for ansøgning om  

 omkostningsgodtgørelse udtalte regionen i et brev af 7. februar 2005, at der  

 ved den nye afgørelse af 31. januar 2005 var givet klageren 100 % medhold.
 Revisoren ansøgte herefter på  

 vegne af selskabet om omkostningsgodtgørelse for 100 % af i alt 31.493,75 kr.  

 (ekskl. moms).
Af faktura fra revisoren til  

 selskabet fremgår det, at det ansøgte beløb på 31.493,75 kr. (ekskl. moms)  

 består af 3 poster.
Til sagkyndig bistand i forbindelse med klage over  

 afslaget  

 er medgået 18,75 revisortimer á 1.200 kr. (ekskl. moms) i alt 22.500 kr.  

 (ekskl. moms). Andre opgaver, herunder medgået tid til skrivning, kopiering  

 og  

 sekretariatsbistand i øvrigt beløber sig til 1.393,75 kr. (ekskl. moms), og  

 udlæg for køb af assistance hos FRRs skatterådgivning beløber sig til  

 7.600  

 kr. (ekskl. moms).
 Af revisorens  

 honorarspecifikation fremgår det, at revisortimer og sekretærtid vedrører  

 perioden fra den 27. juli 2004 til 28. januar 2005. Faktura fra Foreningen  

 Registrerede Revisorer vedrører efter sit indhold en besvarelse af 25. august  

 2004.
Regionens afgørelse Regionen har afvist  

 selskabets ansøgning om omkostningsgodtgørelse for i alt 31.493,75 kr.  

 (ekskl.  

 moms).
 I henhold til  

 skattestyrelseslovens § 33 D ydes der ikke godtgørelse til sagkyndig bistand  

 i  

 forbindelse med en sag ved den regional told- og skatteregion, når sagen  

 vedrører anmodning om tilladelse i første instans.
 Det fremgår endvidere af  

 procesvejledningen, afsnit K.4, at der ikke ydes godtgørelse til udgifter,  

 hvis  

 klagen afvises på grund af manglende kompetence til at afgøre sagen.
 Efter skattestyrelseslovens §  

 33 D, stk. 1, punkt 2, ydes alene godtgørelse ved klage til en told- og  

 skatteregion samt til Told- og Skattestyrelsen over en afgørelse, som er  

 truffet efter bemyndigelse fra skatteministeren.
 Der er derfor ikke hjemmel  

 til at yde omkostningsgodtgørelse i dette tilfælde.
Selskabets påstand og argumenter Selskabets repræsentant har  

 fremsat påstand om, at selskabet er berettiget til omkostningsgodtgørelse med  

 100 % af i alt 31.493,75 kr. (ekskl. moms).
 Regionens afslag på  

 omkostningsgodtgørelse stiller selskabet i en helt urimelig situation.  

 Såfremt  

 selskabet havde undladt at klage, havde selskabet måtte affinde sig med  

 regionens afslag af 23. juli 2004, der efterfølgende har vist sig at være  

 forkert.
Selskabet valgte i stedet at  

 påklage afgørelsen i overensstemmelse med afslagets klagevejledning.
Der blev  

 i  

 denne forbindelse ofret store ressourcer på at udarbejde en udførlig klage,  

 der  

 ville kunne ændre myndighedernes opfattelse af sagen.
Som følge af den  

 fejlagtige klagevejledning endte klagen imidlertid, efter at være blevet  

 tilbagesendt fra Told- og Skattestyrelsen, hos samme myndighed, som  

 oprindeligt  

 behandlede ansøgning om skattefri aktieombytning.
 Havde selskabet påklaget  

 afslaget til Landsskatteretten, må det lægges til grund, at selskabet ville  

 have stået med samme resultat i sagen, som det gør nu, dog med den væsentlige  

 forskel at selskabet ikke skulle bære omkostninger til sagkyndig bistand  

 selv.
Formålet med bestemmelserne i  

 skattestyrelseslovens kapitel 3 A er at styrke borgernes retssikkerhed ved at  

 sikre borgerne og virksomhederne fuld dækning af deres udgifter til sagkyndig  

 bistand i sager, som de vinder fuldt ud eller i overvejende grad.
Det er på  

 denne baggrund meget uheldigt, om myndighedernes egne sagsbehandlingsfejl  

 skal  

 medføre, at det nævnte formål med bestemmelserne bliver tilsidesat.
I afslaget på den søgte  

 omkostningsgodtgørelse er det anført, at der efter skattestyrelseslovens § 33  

 D  

 ikke ydes godtgørelse til sagkyndig bistand i forbindelse med en sag ved den  

 regionale told- og skatteregion, når sagen vedrører en anmodning om  

 tilladelse  

 i første instans.
Afgørelsen blev kun formelt og ikke reelt truffet af told-  

 og  

 skatteregionen, idet afgørelsen alene blev truffet på baggrund af en klage  

 indgivet til Told- og Skattestyrelsen.
Det faktum, at klagen blev indgivet  

 til  

 en forkert myndighed og derefter kom retur til første instans myndigheden, må  

 tilregnes første instans myndighedens egne fejl.
Endvidere er det i afslaget  

 anført, at der, ifølge procesvejledningens afsnit K.4, ikke ydes godtgørelse  

 til udgifter, hvis klagen afvises på grund af manglende kompetence.
Denne  

 passus i procesvejledningen må alene sigte på de tilfælde, hvor borgeren selv  

 er skyld i, at der klages til den forkerte myndighed.
Selskabet har ikke haft  

 grundlag for at betvivle, at klagevejledningen var korrekt, og har derfor  

 haft  

 en berettiget forventning om, at klagen var indgivet til rette myndighed.
Myndighedernes fejl i denne  

 sag har således medført, at selskabet, på trods af det har fået 100 % medhold  

 i  

 klagen, selv skal bære omkostningerne i forbindelse med påklage af afslaget  

 på  

 skattefri aktieombytning.
Dette er i strid med intentionerne bag  

 omkostningsgodtgørelsesordningen i skattestyrelseslovens kapitel 3 A.
Landsskatterettens bemærkninger og begrundelse Det fremgår af  

 skattestyrelseslovens § 33 A, stk. 1 (nu skatteforvaltningslovens § 52, stk.  

 1)  

 at:
Der ydes en godtgørelse på  

 50 pct. af de udgifter, som en person omfattet af § 33 B ifølge regning skal  

 betale eller er har betalt til sagkyndig bistand m.v. som nævnt i § 33 C i de  

 sager, som er nævnt i § 33 D.
Dog ydes en godtgørelse på 100 pct., såfremt  

 den  

 pågældende person i sagen har fået fuldt medhold eller medhold i overvejende  

 grad. Af skattestyrelseslovens § 33  

 D, stk. 1 (nu skatteforvaltningslovens § 55, stk. 1) fremgår følgende:
Godtgørelse ydes ved klage til  

 skatteankenævnet eller til Landsskatteretten ved klage til en told- og  

 skatteregion, Told- og Skattestyrelsen eller Ligningsrådet over en afgørelse, som er truffet efter  

 bemyndigelse fra skatteministeren ( ) Selskabet burde ikke have  

 indset, at den klagevejledning, som fulgte regionens afgørelse af 23. juli  

 2004, var forkert.
 Selskabet skal derfor i  

 relation til omkostningsgodtgørelse stilles som om, klagen var indgivet til  

 rette klageinstans, Landsskatteretten.
 Da klagen førte til, at  

 selskabet fik fuldt medhold i det ansøgte, er selskabet berettiget til  

 omkostningsgodtgørelse  

 med 100 % af de udgifter, der vedrører klagen.
 Da de omkostninger, der er  

 ansøgt om omkostningsgodtgørelse for, må anses at vedrøre klagen over  

 regionens  

 afgørelse af 23. juli 2004, er selskabet berettiget til  

 omkostningsgodtgørelse  

 med 100 % af i alt 31.493,75 kr. (ekskl. moms).
 Den påklagede afgørelse  

 ændres derfor.
