 Herved bekendtgøres lov nr. 116 af 21. marts 1979,  

 lodslov, med de ændringer, der følger af lov nr. 367 af 7. juni 1989.
Lovens område § 1.  Loven omfatter ansatte i lodsvæsenet og den  

 virksomhed, der udøves inden for lodsvæsenets område, samt autoriserede  

 havnelodser, jf. dog § 7, stk. 1.
 Lodsvæsenets organisation m.v.
 § 2.  Lodsvæsenet omfatter de lodserier, der af  

 forsvarsministeren er optaget i lodsvæsenet.
Stk. 2.  Forsvarsministeren fastsætter efter indhentet  

 udtalelse fra lodsrådet antallet af lodserier og disses placering samt  

 lodseriernes lodsningsområder.
Forsvarsministeren bestemmer efter indhentet  

 udtalelse fra lodsrådet antallet af lodser ved lodserierne.
 Stk. 3.  Farvandsdirektøren fører tilsyn og kontrol med  

 de lodserier, der henhører under lodsvæsenet.
 § 3.  Farvandsdirektøren fastsætter de nærmere  

 bestemmelser for lodseriers drift.
Stk. 2.  Ved lodserier, hvor der er ansat mere end een  

 lods, udpeger farvandsdirektøren en lodsformand.
Farvandsdirektøren  

 fastsætter regler for lodsformandens virksomhed.
§ 4.  Den, der ansættes som lods eller hjælpelods,  

 skal være fyldt 25 år og være i besiddelse af bevis som skibsfører af 1.  

 grad.
Den pågældende skal endvidere have nøje kendskab til forholdene i  

 lodseriets lodsningsområde.
Farvandsdirektøren kan dog undtagelsesvis fravige  

 kravet om alder og skibsførerbevis.
Stk. 2.  Lodser og faste hjælpelodser ansættes og  

 afskediges af farvandsdirektøren, der endvidere kan autorisere særlige  

 havnelodser.
Dog kan uansøgt afsked kun foretages af ministeren.
 Stk. 3.  Det øvrige personale, herunder hjælpelodser,  

 som ikke er omfattet af stk. 2, ansættes og afskediges af det enkelte  

 lodseri.
 Stk. 4.  Lodser og faste hjælpelodser kan ikke pålægges  

 borgerlige ombud, der skal udføres personligt.
 § 5.  Lodser og faste hjælpelodser kan med 3 måneders  

 varsel forlange sig afskediget til udgangen af en måned og skal afskediges  

 fra udgangen af den måned, hvori de fylder 65 år.
Stk. 2.  Det i stk. 1 nævnte personale kan afskediges  

 med 6 måneders varsel til udgangen af en måned.
Afsked kan dog ske med  

 kortere varsel, såfremt den er begrundet i, at den ansatte som følge af  

 strafbart forhold, tjenesteforseelse eller mislighed er uskikket til at  

 forblive i stillingen.
 § 6.  Forsvarsministeren nedsætter et lodsråd, der  

 sammensættes af 2 repræsentanter udpeget af Forsvarsministeriet, 1  

 repræsentant udpeget af Industriministeriet, 3 repræsentanter udpeget af  

 lodserne og 2 repræsentanter udpeget af skibsfartserhvervet.
 Stk. 2.  Lodsrådet er rådgivende i sager vedrørende  

 udfærdigelse af generelle bestemmelser angående lodsvæsenets personale og  

 dettes arbejdsopgaver samt lodsvæsenets økonomiske forhold.  

 Forsvarsministeren fastsætter i øvrigt de nærmere bestemmelser for rådets  

 virksomhed.
Lodsning § 7.  Lodsning i dansk territorialfarvand må kun  

 udføres af lodsvæsenet eller autoriserede havnelodser, medmindre andet er  

 bestemt i internationale aftaler og traktater.
Lodser ved kommunale lodserier  

 og private havnes lodser, der ikke er autoriseret af farvandsdirektøren, kan  

 dog fortsat udføre lodsning inden for deres hidtidige lodsningsområde.
 Stk. 2.  Lodsning af danske skibe uden for dansk  

 territorialfarvand i Store Bælt, Lille Bælt og Øresund, mellem dele af dansk  

 territorialfarvand eller fra dansk territorialfarvand til Østersøen og  

 Nordsøen må kun udføres af lodsvæsenet eller autoriserede havnelodser,  

 medmindre fremmed territorialfarvand passeres under sejladsen, eller andet er  

 bestemt i internationale aftaler og traktater.
 Stk. 3.  Pligten til kun at anvende lodser som nævnt i  

 stk. 1 og 2 påhviler skibsføreren.
 Stk. 4.  Farvandsdirektøren fastsætter de nærmere regler  

 for lodsningers udførelse, herunder regler for tilkaldelse af lods.
 § 8.  Ved besejling af indre og ydre danske  

 territorialfarvande er der lodspligt for følgende handelsskibe:
 Stk. 2.  Bestemmelsen i stk. 1 gælder ikke skibe, som  

 ifølge international aftale eller i medfør af folkeretlige regler har ret til  

 sejlads i danske farvande uden at tage lods om bord.
 Stk. 3.  Forsvarsministeren kan under særlige  

 omstændigheder fritage visse skibe for lodspligt.
 Stk. 4.  Forsvarsministeren kan under særlige  

 omstændigheder fritage for lodspligt i visse farvande.
 Stk. 5.  Ud over bestemmelsen i stk. 1 kan  

 forsvarsministeren fastsætte regler om, at der skal anvendes lods, når hensyn  

 til den almindelige skibsfart og samfærdsel eller væsentlige offentlige  

 interesser, herunder miljøhensyn i øvrigt, gør det nødvendigt.
 Stk. 6.  Pligten til at anvende lods i henhold til stk.  

 1 og 5 påhviler skibsføreren.
 Betaling for lodsning m.v.
 § 9.  Betaling for lodsning eller anden  

 sejladsvejledning ydes efter forsvarsministerens nærmere bestemmelse på  

 grundlag af:
 Stk. 2.  Forsvarsministeren kan dog fastsætte særlige  

 betalingsbestemmelser for et lodseri, hvis økonomiske forhold afgørende taler  

 for det.
 Stk. 3.  Forsvarsministeren kan endvidere fastsætte  

 regler for nedsættelse eller forhøjelse af betalingen for visse lodsninger  

 under særlige omstændigheder.
 § 10.  Ud over betaling i henhold til § 9 modtager  

 lodser betaling for forgæves fremmøde, ventetid samt opholds- og  

 rejseudgifter efter forsvarsministerens nærmere bestemmelse.
 Stk. 2.  Under lodsning har lodspersonalet ret til fri  

 kost og hvileplads om bord i det lodsede skib.
 Stk. 3.  Forsvarsministeren fastsætter i øvrigt de  

 nærmere regler for betalingen.
 § 11.  Forsvarsministeren kan bestemme, at betaling  

 for lodsning, der udføres i medfør af § 8, under særlige omstændigheder helt  

 eller delvis afholdes af statskassen.
 § 12.  Såfremt en skibsfører unddrager sig betaling i  

 henhold til § 9 og § 10 stk. 1, og det lodsede skib senere anløber dansk  

 havn, må skibet ikke udklareres, før der er stillet fornøden sikkerhed for  

 betalingen og de dermed forbundne omkostninger.
Lodsreguleringsfonden § 13.  Betaling i henhold til § 9 deles mellem  

 Lodsreguleringsfonden og lodser efter bestemmelser, der fastsættes af  

 forsvarsministeren.
§ 14.  Lodsreguleringsfonden stiller materiel,  

 bygninger og personale m.v. til rådighed for lodserne og afholder de dermed  

 forbundne udgifter.
Fonden betaler endvidere lodsernes bidrag til  

 Lodspensionskassen eller anden pensionsordning.
 Stk. 2.  Forsvarsministeren fastsætter de nærmere regler  

 for fondens virksomhed.
 Stk. 3.  Såfremt fondens midler ikke er tilstrækkelige  

 til betaling af de i stk. 1 nævnte ydelser, udredes det manglende beløb af  

 statskassen.
Lodsers aflønning § 15.  Betaling til lodser i medfør af § 13 deles  

 mellem lodserne ved lodseriet efter forsvarsministerens bestemmelse.
 § 16.  Farvandsdirektøren afgør, i hvilket omfang en  

 lods, der på grund af sygdom har været fraværende fra lodseriet uafbrudt i  

 mere end 6 måneder, skal bevare sin ret til de i § 15 nævnte ydelser under  

 fortsat fravær.
Pensionsforhold § 17.  Lodser, bortset fra lodser, der inden lovens  

 ikrafttræden er ansat ved Københavns Lodseri, har pligt til at være medlemmer  

 af Lodspensionskassen.
 § 18.  Pensionskassens indtægter består af bidrag fra  

 Lodsreguleringsfonden, udbyttet af kassens formue og indbetaling fra lodser i  

 medfør af § 19.
 § 19.  Lodser, der optages i pensionskassen efter det  

 fyldte 35. år, skal til denne indbetale det beløb, hvormed optagelsen efter  

 en af kassens aktuar foretagen beregning belaster kassens status.
 § 20.  Pensionskassen yder pension til medlemmer samt  

 efterindtægt og pension til deres efterlevende ægtefæller og børn.
 Stk. 2.  De i stk. 1 nævnte ydelser beregnes efter  

 tilsvarende regler som fastsat i tjenestemandspensionsloven, medmindre  

 særlige forhold begrunder en afvigelse.
 Stk. 3.  De berettigede efter stk. 1 kan ikke overdrage,  

 pantsætte eller på anden måde råde over pension, der ikke er udbetalt.
 Stk. 4.  De nærmere regler om pensionskassens virksomhed  

 fastsættes af forsvarsministeren.
 § 21.  Pensionskassen er underkastet  

 forsvarsministerens tilsyn og kontrol og er ikke omfattet af lovgivningen om  

 statens tilsyn med pensionskasser.
 § 22.  Indtil lodserne ved det tidligere København  

 Lodseri er optaget som medlemmer af Lodspensionskassen eller der er oprettet  

 en særlig pensionskasse for disse lodser, udreder Lodsreguleringsfonden for  

 disse lodser et beløb, der beregnes og anvendes efter regler, der fastsættes  

 af forsvarsministeren.
 Straffe- og erstatningsbestemmelser m.v.
 § 23.  Den, der overtræder bestemmelserne i § 7, stk.  

 3, og § 8, stk. 6, straffes med bøde eller hæfte, medmindre højere straf er  

 forskyldt efter anden lovgivning.
 Stk. 2.  I forskrifter, som udstedes i henhold til  

 loven, kan fastsættes straf i form af bøde eller hæfte for overtrædelse af  

 bestemmelser i forskrifterne.
 § 24.  Farvandsdirektøren kan suspendere en lods, der  

 har pådraget sig grundet mistanke om et forhold, der gør det betænkeligt, at  

 han vedblivende udfører sit hidtidige arbejde.
 Stk. 2.  Medens en lods er suspenderet, modtager lodsen  

 af Lodsreguleringsfonden et beløb svarende til garantibetalingen, hvis  

 størrelse fastsættes af forsvarsministeren.
 § 25.  Der påhviler ikke statskassen erstatningspligt  

 for skader, der forvoldes af det i § 4 nævnte personale.
Ikrafttrædelses- og overgangsbestemmelser § 26.  Loven træder i kraft den 1. april 1979.
 Stk. 2.  Samtidig ophæves lov om lodsvæsenet, jf.  

 lovbekendtgørelse nr. 244 af 29. juli 1964.
 § 27.  Lodser og faste hjælpelodser, der ved lovens  

 ikrafttræden er ansat i lodsvæsenet, skal uanset bestemmelsen i § 5, stk. 1,  

 først afskediges fra udgangen af den måned, hvori de fylder 70 år.
 Lov nr. 367 af 7. juni 1989, ved hvis § 1 der blev foretaget ændringer af  

 § 8, § 9, stk. 1, § 10, stk. 1, § 13, § 14, stk. 1 og 2, § 15, § 22, § 23,  

 stk. 1, og § 24, stk. 2, samt ophævelse af § 18, stk. 2, indholder i § 2  

 følgende ikrafttrædelsesbestemmelse:
§ 2 Loven træder i kraft den 1. juli 1989.
