Vedtaget af Folketinget ved 3. behandling den 17. december 2012 Forslag til Lov om ændring af lov om befordringsrabat til uddannelsessøgende i ungdomsuddannelser m.v. og lov om statens voksenuddannelsesstøtte (SVU) (Adgang til delegation m.v.) § 1 I lov om befordringsrabat til uddannelsessøgende i ungdomsuddannelser m.v., jf. lovbekendtgørelse nr. 170 af 24. februar 2009, som ændret ved § 2 i lov nr. 1567 af 21. december 2010, foretages følgende ændringer:
 1. § 1 affattes således:
»§ 1. Administrationen af befordringsrabat efter denne lov varetages af Ministeriet for Børn og Undervisning.
Børne- og undervisningsministeren kan bemyndige en anden statslig myndighed efter forhandling med vedkommende minister til at udøve de beføjelser, der i denne lov er tillagt ministeren.
De befordringsansvarlige, uddannelsesstederne og kommunalbestyrelserne bistår ministeriet eller den myndighed, der efter 2. pkt. er bemyndiget dertil, med administrationen, jf. kapitel 5.
Stk. 2. Børne- og undervisningsministeren kan fastsætte regler om udøvelsen af de beføjelser, som en anden statslig myndighed er bemyndiget til at udøve efter stk. 1.« 2. I § 5, § 8, stk. 1, § 9, stk. 2, § 9 a, stk. 2, § 11, stk. 3, 2. pkt., § 12, stk. 1, to steder i § 12, stk. 2, og i § 13, stk. 4, 1. pkt., og § 17 a, stk. 1 og 3, ændres »Styrelsen« til: »Ministeriet eller anden statslig myndighed«.
 3. I § 6, stk. 1, § 11, stk. 7, og § 17 b, stk. 2, ændres »styrelsens« til: »ministeriets eller anden statslig myndigheds«.
 4. I § 11, stk. 3, 1. pkt., og stk. 6, nr. 1-3, § 13, stk. 1-3 og stk. 4, 2. pkt., § 15, § 16, stk. 2, og § 17 b, stk. 1, ændres »styrelsen« til: »ministeriet eller anden statslig myndighed«.
§ 2 I lov om statens voksenuddannelsesstøtte (SVU), jf. lovbekendtgørelse nr. 554 af 8. juni 2009, som ændret ved lov nr. 727 af 25. juni 2010 og lov nr. 1566 af 21. december 2010, foretages følgende ændringer:
 1. § 1 affattes således:
»§ 1. Loven har til formål at skabe økonomisk grundlag for, at voksne kortuddannede på børne- og undervisningsministerens område kan deltage i uddannelse på folkeskoleniveau og i gymnasial uddannelse, og at voksne på ministeren for forskning, innovation og videregående uddannelsers område kan deltage i videregående uddannelse.« 2. I § 2, stk. 6, § 13, stk. 5 og 6, § 14, stk. 2, § 14 a, stk. 5, § 16, stk. 2, § 20, stk. 3, § 21, stk. 1 og 2 og stk. 5, 2. og 3. pkt., § 22, stk. 2, og § 22 a ændres »Undervisningsministeren« til: »Vedkommende minister, jf. § 1,«.
 3. To steder i § 3, stk. 3, og i § 4, stk. 1-3, § 5, stk. 4, § 6, § 7 og § 12, stk. 3, ændres »Undervisningsministeren« til: »Børne- og undervisningsministeren«.
 4. I § 8, stk. 1-4, og § 9, stk. 2, ændres »Undervisningsministeren« til: »Ministeren for forskning, innovation og videregående uddannelser«.
 5. I § 8, stk. 2, udgår »efter forhandling med ministeren for videnskab, teknologi og udvikling«.
 6. I § 8, stk. 4, udgår »end de områder, der hører under ministeren for videnskab, teknologi og udvikling«.
 7. Overskriften til kapitel 7 affattes således:
»Administration, klageadgang og delegation« 8. § 19 affattes således:
»§ 19. Administrationen af statens voksenuddannelsesstøtte, jf. dog stk. 2, varetages af Ministeriet for Forskning, Innovation og Videregående Uddannelser.
Ministeren for forskning, innovation og videregående uddannelser kan bemyndige Styrelsen for Videregående Uddannelser og Uddannelsesstøtte til at varetage visse beføjelser efter denne lov.
Stk. 2. Administrationen af statens voksenuddannelsesstøtte til og med ungdomsuddannelsesniveau varetages af Ministeriet for Børn og Undervisning.
Børne- og undervisningsministeren kan bemyndige en anden statslig myndighed efter forhandling med vedkommende minister til at udøve de beføjelser, der i denne lov er tillagt ministeren.
 Stk. 3. Afgørelser om statens voksenuddannelsesstøtte, jf. stk. 1 og 2, kan ikke indbringes for anden administrativ myndighed, jf. dog § 22.
Stk. 4. Børne- og undervisningsministeren kan fastsætte regler om udøvelsen af de beføjelser, som en anden statslig myndighed er bemyndiget til at udøve efter stk. 2.« 9. I § 20, stk. 1 og 2, og § 21, stk. 5, 1. pkt., og stk. 6, ændres »Undervisningsministeren eller styrelsen« til: »Børne- og undervisningsministeren, ministeren for forskning, innovation og videregående uddannelser, Styrelsen for Videregående Uddannelser og Uddannelsesstøtte eller anden statslig myndighed«.
 10. I § 20 a ændres »styrelsen« til: »Styrelsen for Videregående Uddannelser og Uddannelsesstøtte eller anden statslig myndighed«.
 11. I § 21, stk. 4, og § 22, stk. 1, 3 og 4, ændres »undervisningsministeren eller styrelsen« til: »børne- og undervisningsministeren, ministeren for forskning, innovation og videregående uddannelser, Styrelsen for Videregående Uddannelser og Uddannelsesstøtte eller anden statslig myndighed«.
 12. I § 21, stk. 5, 3. pkt., ændres »styrelsen« til: »Styrelsen for Videregående Uddannelser og Uddannelsesstøtte eller anden statslig myndighed«.
 13. I § 22 a ændres »Undervisningsministeriet eller Styrelsen for Statens Uddannelsesstøtte« til: »Ministeriet for Børn og Undervisning, Ministeriet for Forskning, Innovation og Videregående Uddannelser, Styrelsen for Videregående Uddannelser og Uddannelsesstøtte eller anden statslig myndighed efter bemyndigelse«.
§ 3 Loven træder i kraft den 1. januar 2013.
