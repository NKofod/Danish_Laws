Nr BSF 62 Forslag til folketingsbeslutning om ny produktion og jobskabelse i private  

 virksomheder Fremsat af Rahbæk Møller (SF) Tommy Dinesen (SF) Gade (SF) Lilli  

 Gyldenkilde (SF) Jes Lunde (SF) den 5. februar 1992 Folketinget opfordrer regeringen til senest den 1. marts 1992 at fremsætte lovforslag om tilskud til ny produktion og jobskabelse i private virksomheder efter følgende retningslinier:
1. Der kan ydes tilskud til personer eller virksomheder, der starter eller  

 påtænker at starte en produktion med et nyt indhold i privat regi.
Den ny  

 produktion må ikke direkte fortrænge beskæftigelse i andre virksomheder.
 2. Tilskuddet ydes til den mindste af følgende tre størrelser:
a.
Antal personer beskæftiget med den ny produktion.
b.
Nettoudvidelsen af virksomhedens samlede beskæftigelse set i forhold  

 til den maksimale beskæftigelse i de sidste 12 måneder.
c.
Det antal personer, der nyansættes, og som har været ledige i mindst 3  

 måneder inden for de sidste 4 måneder.
Personer inden for fagområder, der på  

 det lokale arbejdsmarked har mindre end 3 pct. arbejdsløshed, kan ikke  

 medregnes.
3. Tilskuddet ydes pr. arbejdstime med et beløb, der svarer til  

 iværksætterydelsen.
Tilskuddet kan ydes i op til 2 år, såfremt der er behov  

 herfor.
4. I hvert enkelt tilfælde skal ordningen beskrives i en kontrakt, som  

 skal godkendes af Arbejdsmarkedsnævnet.
Hvis ansøgeren er en eksisterende  

 virksomhed, skal kontrakten også godkendes af de ansatte i virksomheden.
Bemærkninger til forslaget Almindelige bemærkninger Danmarks rekordhøje arbejdsløshed kan ikke afskaffes gennem en enkelt  

 foranstaltning.
Der er brug for en bred vifte.
Men to vigtige forudsætninger  

 for en holdbar nedbringelse af arbejdsløsheden er, at der startes flere nye  

 produktioner, og at de arbejdsløse ikke mister deres kvalifikationer.
Det er naturligt at kombinere de to hensyn i en ordning, så virksomheder  

 eller private, der starter en ny produktion og samtidig ansætter et antal  

 arbejdsløse, kan få tilskud hertil i en periode.
Ved at gøre det billigere at  

 starte ny produktion opnås, at flere vil løbe den risiko, der er forbundet  

 hermed.
Ved at gøre tilskuddet betinget af, at der ansættes personer med  

 mindst 3 måneders arbejdsløshed, undgås, at disse personer bliver  

 langtidsledige med de store problemer, det skaber for både samfund og  

 individ.
Ordningen udformes, så det undgås, at produktion og beskæftigelse blot  

 flytter fra eksisterende virksomheder til de virksomheder, der får tilskud.  

 Det kan derimod ikke undgås, at tilskud i et vist omfang ydes til  

 produktioner, der alligevel ville være blevet påbegyndt.
Men da tilskuddet  

 kun udgør halvdelen af de maksimale dagpenge, kan ordningen på kort sigt  

 alligevel skønnes i værste fald at være provenuneutral.
På lidt længere sigt  

 vil den give besparelser, fordi udgifterne til job- og uddannelsestilbud til  

 langtidsledige kan nedbringes.
Og på lang sigt vil den være yderst  

 fordelagtig, såfremt bare en del af de nye produktioner »bider sig  

 fast«.
 Det forudsættes, at løn og arbejdsvilkår er overenskomstmæssige.
Bemærkninger til forslagets enkelte punkter Ad 1 Tilskud kan ydes til produktion af varer eller tjenesteydelser.
Det er en betingelse, at det er en ny produktion, der tages op.
Derfor kan  

 der ikke ydes tilskud til en eksisterende virksomhed, der vil fremstille en  

 ny model eller variant, der ligger i direkte forlængelse af virksomhedens  

 hidtidige produktion.
Generelt må der ikke være tale om produktion til et begrænset marked, der  

 allerede er dækket ind.
Det indebærer bl.a. at:
- detailhandel ikke kan komme ind under ordningen, medmindre der sælges  

 produkter, der ikke kan fås i lokalområdet, - servicevirksomhed af lokal natur ikke kan komme ind under ordningen,  

 hvis den allerede udbydes i lokalområdet.
Et eksempel på en produktion, der  

 kan godkendes, er en ny virksomhed, der tager sigte på reparationer for  

 private, og som ikke udføres af eksisterende lokal virksomhed, - servicevirksomhed af regional eller landsdækkende natur kan komme ind  

 under ordningen, hvis der er tale om en ny type service, eller hvis det kan  

 påvises, at der er et uopdyrket marked, - vareproduktion som hovedregel kan komme ind under ordningen.
En  

 undtagelse er dog varer, der normalt ikke handles internationalt, og hvor der  

 i forvejen findes danske producenter (f.eks. tegl).
 Det forudsættes i alle tilfælde, at patent- og ophavsrettigheder og  

 lignende er overholdt.
 Tilskud kan også ydes til forprojekter, f.eks. til ansættelse af  

 teknikere, ingeniører, marketingsfolk eller andre i en forberedelsesfase.
Ad 2 Reglerne indebærer, at eksisterende virksomheder dels skal beskæftige folk  

 i den ny produktion uden at fyre folk andre steder og dels ansætte et  

 tilsvarende antal arbejdsløse med mindst 3 måneders arbejdsløshed.
Men det er  

 ikke noget krav, at de sidstnævnte ansættes i den ny produktion.
Virksomheden  

 kan altså flytte erfarne medarbejdere herover og ansætte de arbejdsløse i den  

 eksisterende produktion.
 For helt nye virksomheder ydes tilskuddet efter, hvor mange arbejdsløse  

 med mindst 3 måneders arbejdsløshed der ansættes.
Virksomheden skal overholde betingelserne i hele tilskudsperioden.
Hvis  

 der f.eks. undervejs sker fyringer, skal tilskuddet bortfalde eller reduceres  

 for den resterende periode.
 Til personer i fag med en lav lokal arbejdsløshedsprocent ydes ikke  

 tilskud, dels for at undgå flaskehalsproblemer, dels fordi sådanne personer  

 har en relativ beskeden risiko for at blive langtidsledige.
Ad 3 For at undgå forskellige tilskudssatser til ordninger med stort set samme  

 formål fastsættes tilskuddet til 34 kr. pr. time, hvilket på årsbasis svarer  

 til iværksætterydelsen.
Der kan ydes tilskud til en virksomhed, hvor indehaver(ne) får  

 iværksætterydelse.
Men samme person kan ikke på samme tid både udløse tilskud  

 og iværksætterydelse.
Ad 4 Aftaler om ny produktion beskrives i en kontrakt.
For at sikre, at de  

 ansatte på eksisterende virksomheder inddrages i planerne, forudsættes deres  

 godkendelse.
Endvidere skal Arbejdsmarkedsnævnet (med simpelt flertal)  

 godkende kontrakten, idet nævnets opgave navnlig er at vurdere, om  

 betingelserne i nr. 1 er opfyldt.
