Nr BTL 117 Betænkning over Forslag til lov om ændring af lov om Arbejdsgivernes  

 Elevrefusion   

 Nr L 117 1987-88, 1. samling Afgivet af Uddannelsesudvalget Afgivet: 19871214 Udvalget har behandlet lovforslaget i nogle møder.
Herefter indstiller et flertal (Socialdemokratiets, Det  

 Konservative Folkepartis, Venstres og Centrum-Demokraternes medlemmer af udvalget) lovforslaget til vedtagelse uændret.
Et mindretal (Socialistisk Folkepartis medlemmer af udvalget) indstiller lovforslaget til forkastelse ved 3. behandling.
Mindretallet udtaler, at det er tilhænger af, at nogle af de eksisterende arbejdsmarkedsafgifter flyttes fra antal ansatte til afgift på værditilvækst.
SF finder, at den pågældende afgift er egnet til omlægning.
SF kan dog ikke medvirke ved lovforslagets vedtagelse, da det indgår i en for SF politisk uacceptabel sammenhæng.
SF indstiller derfor dette lovforslag ligesom de øvrige lovforslag i forbindelse med arbejdsgiverafgiftsomlægningen til forkastelse.
I øvrigt henvises til mindretallets betænkningsbidrag til forslag til lov om arbejdsmarkedsbidrag (L 118).
Et andet mindretal (Det Radikale Venstres medlem af udvalget) vil redegøre for sin stilling ved lovforslagets 2. behandling.
Et tredje mindretal (Fremskridtspartiets medlem af udvalget) indstiller lovforslaget til forkastelse ved 3. behandling.
Mindretallet udtaler, at lovforslaget er et led i den generelle omlægning af arbejdsgiverbidragene.
Omlægningen medfører udelukkende en ændret finansiering af Arbejdsgivernes Elevrefusion, således at ordningen i øvrigt bevares uforandret.
Ved lovændringen fjernes sammenhængen mellem arbejdsgiverbidraget og antal beskæftigede.
I stedet beregnes bidraget som en promillesats af momsgrundlaget, der fastsættes på den årlige finanslov.
Denne omlægning vil give for store uheldige virkninger for den enkelte lille erhvervsdrivende.
Jytte Andersen (S) Helle Degn (S) Pernille Forchhammer (S) Korneliusen (S) Frank Jensen (S) Aage Frandsen (SF) Hanne Thanning Jacobsen (SF) Rahbæk Møller (SF) Eva Møller (KF) fmd.
Kirkegaard (KF) Merete Aarup (KF) Else Theill Sørensen (KF) Britta Schall Holberg (V) Anders Poulsen (V) Bente Juncker (CD) nfmd.
Annette Just (FP) Ole Vig Jensen (RV) Partierne KRF og FK havde ikke medlemmer i udvalget.
