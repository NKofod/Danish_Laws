(Til kommunalbestyrelsen m.fl.) Folketinget har den 28. april 1998 vedtaget et lovforslag om ændring af  

 lov om social bistand og lov om aktiv socialpolitik (Ændrede regler for  

 kontanthjælp til modtagere af erstatning for tab af erhvervsevne).
Forslaget, som det ser ud efter 3. behandlingen, vedlægges i kopi. (* 1) Ved lov nr. 457 af 10. juni 1997 blev der gennemført en ændring af  

 bistandsloven, hvorefter en erstatning for tab af erhvervsevne, der udbetales  

 som følge af personskade, som er forvoldt ved overtrædelse af borgerlig  

 straffelov, ikke længere påvirker modtagerens eventuelle kontanthjælp.
 Ved § 26 i lov nr. 980 af 17. december 1997 er en tilsvarende ændring  

 indarbejdet i lov om aktiv socialpolitik, der fra 1. juli 1998 indholder  

 reglerne om kontanthjælp.
Ved det lovforslag, der nu er vedtaget, udstrækkes denne ændring til at  

 omfatte erstatninger for tab af erhvervsevne, der ydes efter lov om  

 erstatningsansvar og lov om forsikring mod følger af arbejdsskade.
Disse  

 erstatninger har herefter heller ingen indvirkning på en modtagers  

 kontanthjælp.
 For så vidt angår reglerne i bistandsloven træder den vedtagne lov i kraft  

 dagen efter bekendtgørelsen i Lovtidende.
 For erhvervsevnetabserstatninger, der er tilkendt inden lovens  

 ikrafttræden, får lovændringen virkning for:
 Ændringerne i aktivloven træder i kraft sammen med selve denne lov den 1.  

 juli 1998.
Ved ændringsloven indføres en bemyndigelse for socialministeren til at  

 fastsætte regler om, i hvilke andre tilfælde der kan ses bort fra erstatning  

 for tab af erhvervsevne, der udbetales som følge af personskade.
Med henblik  

 på anvendelse af denne bemyndigelse vil Socialministeriet spørge de øvrige  

 ministerier, om der efter deres lovgivning udbetales erstatning for tab af  

 erhvervsevne, som kan have indflydelse på modtagerens kontanthjælp.  

 Socialministeriet agter at sende bekendtgørelsen ud så hurtigt som muligt og  

 senest den 1. juli 1998.
