Cirkulæreskrivelse om meddelelse om  

 oversigt over praksis i sager, hvor domstolene helt eller delvist har  

 frifundet et svigsslettet medlem for bedrageri over for  

 arbejdsløshedskassen Kommentar mv.:
 Denne Meddelelse fra DfA indeholder en gennemgang af DfA's  

 og Ankenævnets praksis i sager, hvor domstolene helt eller delvist har  

 frifundet et svigsslettet medlem for bedrageri over for  

 arbejdsløshedskassen.
 Formålet er at give et indtryk af praksis på  

 området.
 Meddelelsen er delt i 3 afsnit:
 I.
Indledning  

 (side 2-3) II.
Sager, hvor Ankenævnet har ændret afgørelsen i  

 anledning af en dom  

 (side 4-7) III.
Sager, hvor Ankenævnet ikke har ændret afgørelsen i  

 anledning af en dom  

 (side 8-12) Meddelelse om afgørelserne:
I.
Indledning I DfA's B-vejledning af 30. december 1991 om  

 politianmeldelse m.v. i sager om svig er det fastsat, hvordan man skal  

 forholde sig, hvis et medlem, der er blevet slettet som medlem for svig, af  

 domstolene er blevet helt eller delvis frifundet for bedrageri.
I sådanne tilfælde skal DfA tage stilling til,  

 om dommen giver anledning til ændring af DfA's afgørelse om  

 svig.
Hvis Ankenævnet har tiltrådt DfA's afgørelse om  

 svig, er det Ankenævnet, der skal tage stilling hertil.
En frifindende dom vil normalt være udtryk for, at  

 retten ikke mener, at det er muligt at bevise, at der har været  

 forsæt til bedrageri.
Det betyder, at man skal tage stilling til, om  

 dommen og oplysningerne i dommen medfører, at afgørelsen om  

 svigsslettelse skal ændres.
 I denne type sager er det hovedreglen, at Ankenævnet  

 og DfA i de konkrete sager retter ind efter rettens afgørelse, da  

 forvaltningen naturligvis er bundet af domstolenes afgørelser.
Det er dog en forudsætning herfor, at den sag, der  

 har været forelagt retten, er identisk med den sag, der er grundlaget  

 for forvaltningens afgørelse.
Den politimæssige efterforskning  

 medfører ofte, at der for retterne foreligger oplysninger, som  

 Ankenævnet og DfA ikke var bekendt med, da de traf afgørelse i  

 sagen.
Det forekommer også ofte, at anklagemyndigheden skærer  

 sagen til, sådan at kun en del af sagen bliver til en straffesag.
 Der er derfor ikke tale om, at en frifindende dom i alle  

 tilfælde automatisk bevirker, at en afgørelse om svigsslettelse  

 skal ændres (til uagtsomhed), da der ikke nødvendigvis er  

 identitet mellem bedrageri efter straffelovens § 279 og svig efter  

 arbejdsløshedsforsikringslovens § 87, stk. 1.
Det skyldes, at Rigsadvokaten har givet udtryk for, at  

 bedømmelsen af, om der i et tilfælde i forhold til  

 arbejdsløshedsforsikringslovens § 87, stk. 1, foreligger svig, ikke er  

 identisk med den strafferetlige bedømmelse af, om der kan bevises  

 forsæt til bedrageri i det samme tilfælde.
Det påhviler  

 derfor anklagemyndigheden med en høj grad af sikkerhed at bevise den  

 pågældendes forsæt til bedrageri.
I tilslutning hertil kan det oplyses, at Folketingets  

 Ombudsmand i en konkret sag har udtalt, at han ikke kunne kritisere, at en  

 afgørelse om påtaleopgivelse ikke medførte, at DfA  

 ændrede sin afgørelse om svig til en afgørelse om  

 uagtsomhed.
Ombudsmanden lagde herved vægt på, at  

 anklagemyndigheden med opgivelsen af påtale efter straffelovens § 279  

 (om bedrageri) ikke havde taget stilling til, om forholdet kunne anses for  

 svigagtigt efter arbejdsløshedsforsikringslovens § 87, stk. 1.
 Der skal derfor i hvert enkelt tilfælde af DfA eller  

 Ankenævnet tages stilling til, om den politimæssige  

 efterforskning, der resulterer i den frifindende dom, giver anledning til, at  

 afgørelsen om svig skal fastholdes eller ændres.
 For at give et indtryk af praksis beskrives i denne  

 meddelelse i afsnit II - III sager fra DfA og Ankenævnet, hvor  

 frifindende domme har givet anledning til, at afgørelser enten  

 fastholdes eller ændres.
II.
Sager, hvor Ankenævnet har ændret afgørelsen i  

 anledning af en dom Sag nr. 1 Medlemmet modtog samtidig arbejdsløshedsdagpenge og  

 kursusgodtgørelse.  

 Medlemmet blev frifundet for afgivelse af urigtig skriftlig erklæring i  

 forhold der vedkommer det offentlige (straffelovens § 163) og for bedrageri  

 (straffelovens § 279).
 Fra den 10. november 1993 til den 24. februar 1994 modtog  

 medlemmet fulde dagpenge, da han på dagpengekortene havde oplyst 0  

 arbejdstimer.
På sin arbejdserklæring af 28. februar 1994  

 oplyste medlemmet, at han i denne periode havde deltaget i et  

 skibsassistentkursus på Frederikshavns Søfartsskole.
Han havde i  

 denne periode også modtaget kursusgodtgørelse.
 DfA traf afgørelse om, at medlemmet skulle  

 tilbagebetale i alt 26.740,- kr. til arbejdsløshedskassen.
 DfA traf også afgørelse om, at medlemmet  

 skulle slettes som medlem på grund af svig over for  

 arbejdsløshedskassen.
 Denne afgørelse blev ikke indbragt for  

 Arbejdsmarkedets Ankenævn.
Retten i Frederikshavn afsagde den 13. januar 1995  

 dom i sagen.
Det fremgår af dommen, at medlemmet blev frifundet for  

 overtrædelse af straffelovens § 163 og § 279.
 Retten begrundede dommen med, at det ikke kunne afvises,  

 at medlemmet havde fået en vejledning, hvorefter dagpengekortet under  

 kursusopholdet skulle udfyldes, som om han var ledig.
 Dommen henviste også til, at reglerne om  

 uddannelsesstøtte ved kursusdeltagelse ikke er ukomplicerede, hvorfor  

 det ikke var godtgjort, at medlemmet havde udfyldt dagpengekortene med  

 forsæt til at bedrage kassen.
Medlemmet havde under sagen forklaret, at han havde  

 læst dagpengekortene igennem inden underskriften.
Først da der  

 var gået ca. 1 måned undrede hans sig over, at han både  

 kunne modtage dagpenge og kursusgodtgørelse samtidig, men han gjorde  

 ikke noget ved det, for han var optaget af nogle prøver og  

 flytteplaner.
 Det fremgår endelig af udskrift af retsbogen, at  

 medlemmet havde oplyst, at han vidste, at penge han havde modtaget skulle  

 tilbagebetales, og at han selv ville have rettet henvendelse herom, hvis han  

 ikke inden havde fået en afgørelse fra DfA.
 I anledning af denne dom genoptog DfA sagen til ny  

 behandling.
 Af en indhentet samtalerapport fra Søfartsskolen  

 fremgår det, at man anså det for usandsynligt, at medlemmet ikke  

 var blevet informeret om, at han ikke kunne modtage dagpenge og  

 kursusgodtgørelse samtidig.
DfA traf herefter afgørelse om, at man ikke  

 fandt grundlag for at ændre den oprindelige afgørelse.
DfA fandt  

 derfor ikke grund til at ændre sanktionen på baggrund af rettens  

 dom.
DfA henviste til den tidligere begrundelse i  

 afgørelsen.
DfA lagde også vægt på oplysningerne  

 ifølge udskriften fra retsbogen og materiale fra Søfartsskolen  

 til grund.
 Ankenævnet var enig med DfA i, at medlemmet  

 skulle betale i alt 26.740,- kr. tilbage til arbejdsløshedskassen.
 Derimod fandt ankenævnet det efter  

 omstændighederne ikke tilstrækkeligt godtgjort, at medlemmets  

 forhold måtte anses for svigagtigt.
 Ankenævnet lagde herved til grund, at medlemmet ved  

 rettens dom var blevet frifundet for bedrageri efter straffelovens § 279.
 Medlemmet skulle derfor alene gennemgå en effektiv  

 karantæne af en uges varighed, jf.  

 arbejdsløshedsforsikringslovens § 87, stk. 3.
(DfA's j.nr. 94-6351-1676, AMA's j.nr. 1996-1-3299) Sag nr. 2 Urigtige oplysninger om arbejde som lønmodtager  

 Domfældelse for den del af tilbagebetalingsbeløbet, som  

 medlemmet har tilstået Den 1. februar 1993 tiltrådte ankenævnet DfA s  

 afgørelse om, at medlemmet i en længere, sammenhængende  

 periode havde oplyst færre arbejdstimer end hun havde haft.
Medlemmet  

 havde tilsidesat sin oplysningspligt over for kassen i et sådant  

 omfang, at der var tale om et svigagtigt forhold.
Forholdet strakte sig over  

 ca. 2 ½ år, hvor medlemmet for et meget stort antal uger havde oplyst  

 færre timer, end hun havde haft ifølge løn- og  

 arbejdssedler.
Man kunne ikke skille enkelte uger ud og bedømme  

 dem for sig, men der skulle gives en samlet sanktion, da der var tale om  

 ét forhold.
Medlemmet skulle derfor betale i alt 29.388,- kr. tilbage  

 til arbejdsløshedskassen.
Medlemmet var dog berettiget til en  

 efterbetaling på 5.042,- kr., hvorfor tilbagebetalingsbeløbet  

 reelt udgjorde 24.346,- kr.
 Ankenævnet tiltrådte også, at medlemmet  

 skulle slettes som medlem af arbejdsløshedskassen for svig.
Den 24. maj 1993 ændrede DfA  

 tilbagebetalingsbeløbet for nogle uger i 1989. Beløbet blev sat  

 ned til 23.952,- kr., altså en reduktion på 394,- kr.
Herefter  

 klagede medlemmet på ny over beregningen af  

 tilbagebetalingsbeløbet for visse uger i 1989, 1990 og 1991.
Senere oplyste medlemmet, at hun fortsat ikke var tilfreds  

 med beregningen af tilbagebetalingsbeløbet, og at hun havde  

 spørgsmål til materialet for enkelte uger.
I anledning heraf  

 anmodede ankenævnet DfA om at tage stilling til, om der skulle  

 foretages flere justeringer i tilbagebetalingsbeløbet og eventuelt af  

 den idømte sanktion.
Ved brev af 4. januar 1994 gennemgik DfA  

 tilbagebetalingsbeløbet uge for uge i de af medlemmet nævnte  

 uger.
DfA var fortsat af den opfattelse, at der var store uoverensstemmelser  

 mellem det korrekte antal løntimer og det antal timer, medlemmet  

 oplyste på dagpengekortet.
Forholdet burde derfor fortsat vurderes som  

 svigagtigt.
 Da medlemmets nye indsigelse ikke gav anledning til  

 ændring af tilbagebetalingsbeløbet, fandt DfA ikke grund til at  

 anbefale ankenævnet at ophæve sin afgørelse af 1. februar  

 1993.
 Politimesteren i Kalundborg meddelte herefter, at der den  

 23. marts 1994 var rejst tiltale mod pågældende for bedrageri for  

 de uger, hvor hun oplyste 0 arbejdstimer, selv om hun havde haft arbejde.
Ved Kalundborgs Rets dom af 2. august 1994 blev medlemmet  

 fundet skyldig i bedrageri.
Medlemmet aflagde uforbeholden tilståelse  

 om i 17 tilfælde fra uge 36 i 1989 til uge 26 i 1990 svigagtigt at have  

 bestemt arbejdsløshedskassen til at udbetale for meget i  

 arbejdsløshedsdagpenge, i alt 12.332,- kr., idet hun på  

 dagpengekortene i strid med sandheden angav, at hun ingen arbejdstimer havde  

 haft.
Medlemmet anerkendte i anledning af dommen  

 erstatningspligt med det nævnte beløb til  

 arbejdsløshedskassen.
For de øvrige beløb fandt  

 medlemmet derimod så mange fejl, at beløbet umuligt kunne blive  

 så stort som beregnet af DfA.
Hun afviste også, at der kunne  

 være tale om svig.
Det var højst uagtsomhed.
Medlemmet  

 ønskede at få beløbene så langt ned, at de kom  

 under grænsen for slettelse for svig.
 Ankenævnet ophævede herefter sin  

 afgørelse af 1. februar 1993.
 Ankenævnet fandt, at medlemmet skulle betale i alt  

 23.952,- kr. tilbage til arbejdsløshedskassen.
 Ankenævnet fandt også, at medlemmet i de  

 perioder, som var omfattet af Kalundborg Rets dom af 2. august 1994, havde  

 gjort sig skyldig i svigagtigt forhold over for arbejdsløshedskassen.  

 Hun skal derfor idømmes en effektiv karantæne, som beregnes  

 på grundlag af denne del af tilbagebetalingsbeløbet.
 Ankenævnet fandt også, at medlemmet i de  

 øvrige perioder, hvor der på grundlag af urigtige oplysninger  

 på dagpengekortene blev udbetalt dagpenge med urette, handlede  

 uagtsomt, hvorfor hun skulle gennemgå en effektiv karantæne  

 på 37 timer.
(DfA's j.nr. 92-6341-2, AMA's j.nr. 1993-1-1273) III.
Sager, hvor Ankenævnet ikke har ændret  

 afgørelsen i anledning af en dom Sag nr. 1 Urigtige oplysninger om drift af selvstændig virksomhed som  

 bibeskæftigelse i form af omdeling af aviser mv.  

 Medlemmet blev frifundet for bedrageri (straffelovens § 279), men blev  

 dømt for afgivelse af urigtig skriftlig erklæring i forhold, der  

 vedkommer det offentlige (straffelovens § 163).
 Fra den 1. oktober 1990 til den 17. januar 1993 modtog  

 medlemmet fulde dagpenge mv.
 På ledighedserklæring, dagpengekort,  

 erklæringer til udbetaling af uddannelsesydelse og begæring om  

 udbetaling af feriedagpenge havde medlemmet ikke oplyst om arbejde og  

 indtægter ved selvstændig virksomhed.
 I anledning af en tilsynssag blev det konstateret, at  

 medlemmet drev selvstændig virksomhed.
Der var tale om, at medlemmets bibeskæftigelse  

 bestod i distribution af aviser og ugeblade til kiosker og forretninger.  

 Medlemmet blev aflønnet ved, at han udskrev regninger til bladhusene  

 for udført distribution.
Arbejdet foregik om natten, og arbejdstiden  

 udgjorde 10 timer ugentligt.
DfA traf afgørelse om, at medlemmet skulle  

 betale i alt 172.954,- kr. tilbage til kassen.
DfA fandt også, at  

 medlemmet skulle slettes som medlem på grund af svig over for  

 kassen.
 Denne afgørelse blev ikke indbragt for  

 ankenævnet.
 Retten i Odense afsagde dom i sagen den 28. februar  

 1996. Medlemmet var tiltalt for overtrædelse af straffelovens § 163  

 (afgivelse af urigtig erklæring i forhold, der vedkommer det  

 offentlige) og for overtrædelse af straffelovens § 279 (bedrageri).
 Medlemmet blev dømt for overtrædelse af  

 straffelovens § 163 ved på erklæringerne at have svaret nej til  

 spørgsmålene, om han drev selvstændig virksomhed og havde  

 haft arbejde eller indtægter i udbetalingsperioden.
 Retten frifandt derimod medlemmet for bedrageri efter  

 straffelovens § 279.
Et flertal af domsmandsrettens medlemmer lagde vægt  

 på medlemmets forklaring om, at han hele tiden havde ment at være  

 til rådighed for arbejdsmarkedet i fuldt normalt omfang på trods  

 af sin natlige virksomhed.
Under disse omstændigheder fandt  2 dommere  

 det overvejende betænkeligt at lægge til grund, at medlemmet  

 havde haft forsæt til bedrageri over for  

 arbejdsløshedskassen.
 En dommer fandt det tilstrækkeligt godtgjort, at  

 medlemmet havde haft forsæt til bedrageri.
 DfA fandt ikke, at den afsagte dom gav grundlag for  

 at genoptage sagen.
Den 16. april 1996 traf DfA en ny afgørelse i  

 sagen.
DfA fastholdt, at medlemmet skulle betale i alt 172.554,- kr. tilbage  

 til kassen.
DfA fastholdt også, at han skulle slettes som medlem  

 på grund af svig.
DfA fandt derfor ikke grund til at ændre  

 sanktionen på baggrund af rettens dom.
 DfA lagde herved vægt på:
- Dagpenge, uddannelsesydelse og feriedagpenge er ydelser,  

 som et medlem modtager for mistet arbejdsfortjeneste.
Medlemmet kunne derfor  

 ikke have været i god tro om, at han både kunne tjene penge ved  

 selvstændig bibeskæftigelse og samtidig modtage fulde dagpenge  

 mv.
- Medlemmet oplyste ikke om den selvstændige  

 bibeskæftigelse på dagpengekortene, selv om det klart  

 fremgår af vejledningen til dagpengekortene, at der er pligt til at  

 oplyse om alt arbejde, både lønnet og ulønnet og  

 bierhverv, uanset hvornår det udføres.
- Medlemmet havde på erklæringer til brug for  

 udbetaling af uddannelsesydelse svaret nej til, at han havde haft arbejde  

 eller indtægt i udbetalingsperioden.
Det fremgik af erklæringen,  

 at antal arbejdstimer ved selvstændig virksomhed ved  

 bibeskæftigelse skal oplyses.
Medlemmet havde bevidst undladt at  

 udfylde denne rubrik.
- På begæring om udbetaling af feriedagpenge  

 havde medlemmet svaret nej til, at han drev selvstændig virksomhed.
Han  

 havde bierhverv (lønnet eller ulønnet), hvilket var i strid med  

 de faktiske forhold.
- Det fremgår af den afsagte dom, at en af de  

 voterende dommere fandt det tilstrækkeligt godtgjort, at medlemmet  

 havde haft fortsæt til bedrageri.
 DfA fandt det derfor ubetænkeligt at lægge til  

 grund, at medlemmet måtte have vidst, at han udfyldte de 3 typer  

 blanketter i strid med de faktiske forhold med den følge, at han  

 kontinuerligt i en periode over 2 år fik udbetalt i alt 172.453,- kr.  

 med urette.
 DfA fandt derfor fortsat, at medlemmet skulle slettes som  

 medlem af kassen på grund af svig.
Medlemmet klagede over denne afgørelse til  

 ankenævnet.
Han henviste til, at han af retten blev frikendt for  

 anklagen om svig, hvorfor DfA ikke kunne fastholde afgørelsen  

 herom.
 Ved oversendelsen til ankenævnet bemærkede  

 DfA, at medlemmet ved Retten i Odense var blevet frifundet for bedrageri i  

 henhold til straffelovens § 279, men ikke for svig i henhold til  

 arbejdsløshedsforsikringslovens § 87, stk. 1.
En frifindelse for bedrageri ved domstolene er normalt  

 udtryk for, at der ikke har været ført tilstrækkeligt  

 bevis for, at der har været forsæt til bedrageri.
Der er  

 således ikke taget stilling til, om forholdet kunne anses for  

 svigagtigt efter arbejdsløshedsforsikringslovens § 87, stk. 1.
 Når et medlem er blevet frifundet for bedrageri,  

 skal DfA efterfølgende tage stilling til, om der er fremkommet nye  

 oplysninger i sagen, som giver anledning til, at afgørelsen om svig  

 skal ændres.
 Rigsadvokaten har givet udtryk for, at bedømmelsen  

 af, om der i et tilfælde i forhold til  

 arbejdsløshedsforsikringslovens § 87, stk. 1, foreligger svig, er  

 forskellig fra den strafferetlige bedømmelse af, om der kan bevises  

 forsæt til bedrageri i samme tilfælde.
 DfA finder derfor, at der ikke er identitet mellem  

 svigsbegrebet og straffelovens bedrageribegreb, blandt andet fordi det  

 strafferetligt påhviler anklagemyndigheden med en høj grad af  

 sikkerhed at bevise den pågældendes forsæt til  

 bedrageri.
 DfA finder ikke, at der ved dommen fra Retten i Odense er  

 fremkommet nye oplysninger i sagen, hvorfor DfA fastholder sin  

 afgørelse.
 Ankenævnet tiltrådte  DfA's  

 afgørelse.
 Ankenævnet lagde vægt på, at medlemmet  

 ved sin underskrift på tro og love på diverse ydelseskort til  

 kassen erklærede, at han ikke havde haft arbejde i  

 udbetalingsperioderne til trods for, at han drev selvstændig virksomhed  

 som bibeskæftigelse i 10 timer om ugen.
Ankenævnet lagde også vægt på, at  

 det måtte have stået medlemmet klart, at der var tale om arbejde  

 i arbejdsløshedsforsikringslovens forstand, og at han ikke samtidig  

 kunne modtage ydelser fra kassen i fuldt omfang.
Det er uden betydning, om  

 medlemmet tjente penge på sin selvstændige virksomhed, da  

 også ulønnet arbejde medfører fradrag i dagpengene,  

 hvilket fremgår af den fortrykte tekst på dagpengekortene.
(DfA's j.nr. 95-6351-2623, AMA's j.nr. 1996-1-3735) Sag nr. 2 Deltagelse i driften af ægtefællens forretning betragtes  

 som udøvelse af selvstændig virksomhed - ikke huslige  

 hjælpeydelser.  

 Manglende oplysninger over for kassen anses for svig i relation til  

 arbejdsløshedsforsikringsloven, selv om medlemmet blev frifundet for  

 bedrageri efter straffelovens § 279.
 Medlemmet modtog fra den  22. november 1988 til den 31.  

 marts 1990 og fra den 1. november 1990 til den 10. oktober 1991 og ved ny  

 ledighed fra 31. marts 1993 fulde dagpenge samtidig med, at medlemmet deltog  

 i driften af ægtefællens blomsterforretning.
På ledighedserklæring af 1. november 1990,  

 ansøgning om feriedagpenge af 5. juli 1990 og ledighedserklæring  

 af 4. februar 1993 oplyste medlemmet ikke, at ægtefællen drev  

 selvstændig virksomhed.
Medlemmet havde på to tidligere  

 ledighedserklæringer oplyst, at ægtefællen drev  

 selvstændig virksomhed.
 Ved offentliggørelsen af en dom om seksuel chikane  

 blev det konstateret, at medlemmet havde deltaget i driften af  

 ægtefællens virksomhed i sine ledighedsperioder.
Medlemmet oplyste, at hans beskæftigelse i  

 forretningen bestod i byærinder, samling af regnskabsmateriale og at  

 bringe dette til revisoren samt fejning af gulv mv.
Under  

 ægtefællens ferie hentede han desuden varer på  

 Grønttorvet.
Om oplysningerne på ledighedserklæringerne  

 forklarede medlemmet, at han tidligere havde fået hjælp til at  

 udfylde disse på grund af sin udenlandske herkomst.
Medlemmet havde dog  

 selv udfyldt erklæringerne fra den 1. november 1990.
 Medlemmet anslog, at hans arbejde i forretningen tog 2-3  

 timer pr. uge.
 DfA traf afgørelse om, at medlemmet skulle  

 tilbagebetale det med urette modtagne beløb, i alt 80.255 kr., og  

 slettes som medlem på grund af svig.
Medlemmets advokat anførte i klagen til  

 Ankenævnet, at medlemmets arbejde i forretningen var  

 uregelmæssigt og havde karakter af aflastning af  

 ægtefællen, der arbejdede i forretningen fra  kl. 7.00 til 20.00.  

 Det var derfor naturligt, at medlemmet opholdt sig i forretningen, idet  

 ægtefællerne derved havde mulighed for at være sammen.  

 Advokaten  anførte også, at medlemmet ikke havde forsæt  

 til svig.
Hvis medlemmet havde haft det, måtte det formodes, at svigen  

 ville have haft et større omfang, således at der kunne  

 opnås økonomisk gevinst herved.
Ankenævnet tiltrådte DfA s  

 afgørelse og bemærkede, at medlemmets deltagelse i driften af  

 forretningen efter en konkret vurdering ikke alene havde karakter af huslige  

 hjælpeydelser.
Ankenævnet henviste til de oplysninger, medlemmet  

 afgav under retssagen om seksuel chikane og til de af advokaten  

 anførte oplysninger.
Københavns Byret frifandt den 22. maj 1996  

 medlemmet for bedrageri under henvisning til, at medlemmets udenlandske  

 baggrund gjorde det betænkeligt at fastslå, at medlemmet havde  

 fuldt kendskab til ledighedserklæringerne.
Retten fandt det også  

 betænkeligt at antage, at medlemmet var klar over, at hans  

 beskæftigelse i ægtefællens forretning kunne have betydning  

 for dagpengeretten.
Retten bemærkede, at medlemmets beskæftigelse  

 i forretningen kun kunne antages at have været i en  

 størrelsesorden af normalt 2 - 2 ½ time pr. uge, ligesom  

 beskæftigelsen i øvrigt var lejlighedspræget.
DfA anbefalede den 27. juni 1996, at Ankenævnet  

 fastholdt afgørelsen blandt andet under henvisning til, at  

 bedrageri efter straffeloven ikke er det samme som svig efter  

 arbejdsløshedsforsikringsloven,  at medlemmets sproglige  

 barriere ikke generelt er en holdbar undskyldning i forsikringssystemet, og  

at rådighedsforpligtelsen indebærer en vis pligt for  

 medlemmet til at sætte sig ind i reglerne.
DfA henviste også til,  

 at kassernes og arbejdsformidlingens vejledningspligt medfører, at den  

 påståede sprogligt begrundede uvidenhed ikke kan tillægges  

 vægt.
Ankenævnet traf den 5. februar 1997 ny  

 afgørelse i sagen.
Ankenævnet fandt ved afgørelsen ikke,  

 at der var kommet nye oplysninger af en sådan art, at der var grundlag  

 for at ændre den tidligere afgørelse.
 Ankenævnet bemærkede, at medlemmets manglende  

 og ukorrekte oplysninger over for kassen i relation til  

 arbejdsløshedsforsikringslovens regler skulle anses for en svigagtig  

 handlemåde.
Ankenævnet lagde vægt på, at det er en betingelse for ret til dagpenge, at  

 medlemmet kan anses for at stå til rådighed for  

 arbejdsmarkedet, at der i denne forbindelse kræves et vist  

 kendskab til det danske sprog, således at sprogligt begrundet uvidenhed  

 ikke automatisk kan tillægges vægt, og at det af vejledningsteksten på  

 dagpengekortene fremgår, at medlemmet skal oplyse om alt arbejde,  

 såvel lønnet som ulønnet.
