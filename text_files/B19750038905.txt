 I medfør af § 6 i lov om tilsyn med skibe, jfr. lovbekendtgørelse nr. 336  

 af 31. august 1965, og efter samråd med sundhedsstyrelsen fastsættes:
§ 1 I bekendtgørelse nr. 407 af 31. juli 1974 om skibes forsyning med  

 lægemidler m. v. foretages følgende ændringer:
 1. I § 5 indsættes som stk. 2-4:
»Stk. 2.  For så vidt skibets fartsområde går ud  

 over »indskrænket fart«, skal der til hver medicinkiste nr. 6  

 forefindes en supplementskasse med smertestillende lægemidler.
Undtaget  

 herfra er fiskeskibe uanset fartsområde.
Stk. 3.  Supplementskasserne må ikke opbevares i  

 redningsmidlerne.
De skal opbevares vel sikret, om muligt i forbindelse med  

 skibets medicinkiste.
Stk. 4.  Supplementskasserne må alene udleveres af  

 skibsføreren eller den, som han har bemyndiget dertil, og udlevering må kun  

 finde sted i situationer, hvor anvendelse af redningsbåde og/eller -flåder er  

 påkrævet.
Den, hvem udleveringen påhviler, skal i sådanne situationer påse,  

 at enhver redningsbåd og -flåde, der tages i brug, forsynes med en  

 supplementskasse som nævnt ovenfor.' 2. § 6, 1. punktum, affattes således:
»Om det til enhver tid foreskrevne indhold af medicinkisterne  

 herunder supplementskasserne gives meddelelse i dagbladet »Børsen«,  

 i »Efterretninger for Søfarende«, i »Skibstilsynets  

 Meddelelser«, i »Archiv for Pharmaci og Chemi« og i  

 »Farmaceutisk Tidende«, jfr. anordning nr. 342 af 25. juli 1974 om,  

 at visse bekendtgørelser, der udfærdiges af handelsministeren, ikke indføres  

 i Lovtidende, og bekendtgørelse nr. 343 af 25. juni 1974.' 3. § 12, stk. 4, affattes således:
»Medicinkiste nr. 6 samt den i § 5, stk. 2, nævnte supplementskasse  

 skal underkastes eftersyn hvert 2. år efter de i stykkerne 2-3 angivne  

 retningslinier.« § 2 Bekendtgørelsen træder i kraft den 1. september 1975.
 Handelsministeriet, den 28. juli 1975.
Erling Jensen /Sven Lunddahl.
