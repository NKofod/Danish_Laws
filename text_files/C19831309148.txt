 I henhold til § 32 i landbrugsministeriets bekendtgørelse nr. 134 af 30.  

 marts 1982 om læggekartofler fastsætter statens plantetilsyn i disse regler  

 bestemmelser for kartoffelsorterecentralers autorisation og drift.
Definition § 1 . En kartoffelsorterecentral er en virksomhed, der har tilladels e til at foretage sortering, opbevaring og omsætning af avlskontrollerede  

 læggekartofler af egen såvel som andre avleres avl.
Autorisation § 2 . En kartoffelsorterecentral må ikke tages i brug, før en  

 autorisation foreligger fra tilsynet.
Ansøgningsskemaer om autorisation kan  

 rekvireres fra statens plantetilsyn, Gersonsvej 13, 2900 Hellerup, eller fra  

 et af tilsynets distriktskontorer.
Det udfyldte ansøgningsskema, bilagt en  

 skitse med en kort beskrivelse af centralens indretning, indsendes til et af  

 tilsynets distriktskontorer.
Stk. 2 . Ansøgningen skal angive en bestemt person, der i henhold ti l autorisationen er ansvarlig for overholdelse af bestemmelserne fastsat  

 af landbrugsministeriet eller tilsynet, og som alene er  

 underskriftsberettiget på tilsynets anmeldelsesformularer mv.
Denne person  

 kan kun være ejeren/forpagteren af virksomheden eller dennes daglige  

 ansvarlige leder.
Stk. 3 . Autorisationen omfatter den af tilsynet godkendte bygning m ed inventar mv. samt ejer- og ansvarsforhold som anført ved meddelelse af  

 autorisationen.
Såfremt der sker ændring af disse forhold, eller  

 virksomhedens drift ophører, skal dette omgående meddeles tilsynet.
Indretning § 3 . En kartoffelsorterecentrals bygningsareal skal være sammenhængende  

 og udgøre mindst 1.000 m2, såfremt centralen ikke tidligere har været  

 godkendt.
Der skal være fast gulv i hele bygningsarealet.
Bygningens ydermure  

 og loft skal være isoleret til en K-værdi på 0,35 W/m2 grader C (svarende til  

 0,30 kcal/m2. h. grader C.).
Stk. 2 . Opbevaringsrum for usorterede læggekartofler skal være  

 indrettet, så kartoffelpartierne kan holdes adskilt.
Skillevæggene skal være  

 0,35 m over kartoflernes maksimale lagerhøjde.
Der skal forefindes et  

 ventilationsanlæg samt mulighed for at foretage temperaturmålinger i de  

 oplagrede kartofler.
Opbevaringsafdelingen skal være isoleret fra  

 sorteringsrummet af hensyn til temperaturforskellen i de to afdelinger.
Stk. 3 . I sorteringsrummet skal være installeret anlæg til størrelses-  

 og kvalitetssortering samt en justeret vægt.
I forbindelse med disse  

 indretninger skal der findes kraftig belysning.
Indretningen skal foretages,  

 så rengøring let kan finde sted, et gulvafløb for vand skal findes i  

 sorteremaskinens umiddelbare nærhed, og i øvrigt skal der omkring  

 sorterebordet være rigelig plads til, at arbejdet kan udføres forsvarligt.
I  

 forbindelse med sorteringsrummet skal indrettes plads til mindst 20 tons  

 færdigsorterede kartofler.
Indladningen af disse kartofler i et  

 transportmiddel skal kunne foretages indendørs, idet indladning i  

 jernbanevogne dog undtages fra dette krav.
Stk. 4 . Til brug for partikontrollen skal findes et permanent  

 kontrolbord (rullebord) påmonteret kunstig dagsbelysning svarende til min.  

 800 lux.
Kontrolbordet skal være mindst 2 m langt og 0,6 m bredt.
På bordet  

 skal være monteret en skriveplade, eller der skal findes en skrivepult.
Til  

 brug for virksomhedens ansatte og tilsynets kontrollør skal der på  

 sorterecentralen findes håndvask med varmt vand, sæbe, børste og håndklæde.
 Stk. 5 . På sorterecentralen skal findes de nødvendige midler og  

 rekvisitter til den daglige rengøring, herunder koste, skovl, vandslange og  

 desinfektionsvæske.
Stk. 6 . En oplagsplads til jord og affald fra den daglige rengøring af  

 maskiner og anlæg skal findes ved centralen.
Jord og affald må ikke udkøres  

 på arealer med kartoffeldyrkning.
 Stk. 7 . Adgangsveje til centralen skal holdes i forsvarlig stand og i  

 øvrigt være fri for jord eller affald fra kartofler.
Drift § 4 . På kartoffelsorterecentralen skal findes et til enhver tid  

 ajourført lagerregnskab, der omfatter alle kartofler omsat af, oplagret  

 og/eller sorteret af sorterecentralen samt datoen for disse bevægelser.  

 Regnskabet skal endvidere bl.a. give oplysninger om avlerens nummer,  

 kartoflernes klassificering og sortens navn.
Ved salg fra  

 kartoffelsorterecentralen anføres modtageren og for partikontrollerede  

 kartofler nummeret og datoen på anmeldelsesformularen.
 Stk. 2 . Lagerregnskabet skal opbevares i 2 år og konstant være  

 tilgængeligt for tilsynet.
§ 5 . Kartoffelpartier, der opbevares på kartoffelsorterecentralen, skal  

 være mærket med avlernummer, avlerens navn, sortsnavn, godkendelsesklasse og  

 indleveringsdato.
De enkelte partier skal holdes adskilt under opbevaring,  

 transport og sortering mv.
Stk. 2 . Inden behandlingen af et nyt parti kartofler påbegyndes, sk al sortere- og transportanlæg rengøres, herunder skal jord og affald under  

 og ved maskinlæggene fjernes.
Stk. 3 . I sortererummet må kun findes opsorterede kartofler samt  

 kartofler under behandling og opsortering.
Enhver emballageenhed skal være  

 mærket med oprindelse.
Rummet skal holdes ryddeligt, brugte sække og  

 restpartier af kartofler under nedbrydning må ikke findes placeret rundt om i  

 rummet.
Under den daglige rengøring fjernes jord og affald ved maskinanlæg,  

 og gulvet fejes.
Stk. 4 . Lokaler, installationer og maskiner skal holdes tørre og re ne og være vedligeholdt i en stand, der svarer til niveauet ved tilsynets  

 godkendelse forud for meddelelse af autorisationen.
Tilsynet kan meddele  

 nærmere regler for rengøring og desinfektion mv.
 Stk. 5 . Lokaler, der er omfattet af tilsynets godkendelse og  

 autorisation, må ikke anvendes til andre formål, herunder opbevaring af andre  

 effekter, uden tilsynets skriftlige tilladelse.
Partikontrol § 6 . Anmeldelse til partikontrol foretages på tilsynets  

 anmeldelsesformular (form. 15), der skal være tilsynet i hænde i god tid, og  

 senest dagen før kontrollen ønskes udført, og inden for tilsynets åbningstid.  

 Anmeldelsen skal være underskrevet af den i henhold til autorisationen  

 ansvarlige person.
 Stk. 2 . Partikontrollen foretages efter tilsynets regler for  

 partikontrol af læggekartofler.
 Stk. 3 . Den i henhold til autorisationen ansvarlige person har ansvaret  

 for, at de givne oplysninger er rigtige, samt at eksisterende regler er  

 fulgt, herunder at det fremstillede parti kartofler opfylder gældende  

 kvalitetsnormer.
 § 7 . Såfremt en ejer/forvalter/daglig ansvarlig leder af en autoriseret  

 kartoffelsorterecentral ønsker at lade kartofler af egen avl passere  

 centralen, skal de opfylde alle krav til opbevaring, pakning, mærkning og  

 forsegling.
Kontrol § 8 . Tilsynet fører kontrol med, at bestemmelserne i disse regler  

 overholdes.
 Stk. 2 . Tilsynet kan pålægge virksomheden at rette fejl og mangler ved  

 virksomhedens indretning og drift.
Klage § 9 . Tilsynets afgørelser i henhold til disse regler kan påklages t il landbrugsministeriet.
Ikrafttræden § 10 . Reglerne træder i kraft den 1. juni 1983. Samtidig ophæves statens  

 plantetilsyns regulativ af 13. maj 1976 for autoriserede  

 kartoffelsorterecentraler.
 Stk. 2 . Fra datoen for disse reglers ikrafttræden bortfalder alle  

 tidligere meddelte autorisationer som kartoffelsorterecentral, idet arbejdet  

 på virksomheden dog vil kunne fortsættes indtil den 30. juni 1984.
 Stk. 3 . Såfremt bestemmelserne i disse regler, dog undtaget kravet til  

 størrelse og kravet til gulvafløb, er opfyldt senest den 30. juni 1984,  

 meddeles der kartoffelsorterecentralen ny autorisation med virkning fra den  

 1. juli 1984. Er bestemmelserne derimod ikke opfyldt senest den 30. juni  

 1984, bortfalder autorisationen fra dette tidspunkt.
 STATENS PLANTETILSYN, den 15. april  

 1983.
