I overensstemmelse med Det europæiske økonomiske Fællesskabs forordninger nr. 804/68 af 27. juni 1968 om den fælles markedsordning for mælk og  

 mejeri produkter, senest ændret ved forordning nr. 419/74 af 18. februar  

 1974, nr. 985/68 af 15. juli 1968 om fastsættelse af almindelige regler for  

 interventionsforanstaltninger på markedet for smør og fløde, senest ændret  

 ved forordning nr. 2714/72 af 19. december 1972, og nr. 685/69 af 14. april  

 1969 om gennemførelsesbestemmelser for interventioner påmarkedet for smør og  

 fløde, senest ændret ved forordning nr. 658/74 af 25 marts 1974, samt bekendtgørelse nr. 122 af 5. marts 1974 om støtte til privat  

 oplagring af fløde gælder følgende:
§ 1 Stk. 1.  Genstand for støtte er fløde, der er  

 fremstillet umiddelbart af mælk af dansk oprindelse.
Det er forbudt at  

 anvende fløden af anden oprindelse til privat oplagring under  

 støtteordningen.
 Stk. 2.  Der udbetales kun støtte til privat oplagring  

 af fløde, der opfylder følgende betingelser:
a.
Fløden skal være fremstillet inden for de seneste 14 dage forud for  

 oplagringen.
b.
Fløden skal have et fedtindhold på mindst 30%.
c.
Fløden skal være højpasteuriseret (Storch-negativ).
d.
Fløden skal med hensyn til behandling, emballering og transport opfylde  

 de til enhver tid herom fastsatte bestemmelser, jfr. bekendtgørelse nr. 344  

 af 27. september 1966 om indretning og drift af samt renlighed i mejerier  

 m.m., som ændret ved bekendtgørelse nr. 368 af 31. juli 1972.
 Stk. 3.  Flødens emballage skal mindst indeholde  

 følgende angivelser:
a.
Produktionsmejeriets lurmærkenummer.
b.
Fremstillingsdatoen for fløden.
c.
Datoen for flødens indlagring på frysehuset.
d.
Nummeret på partiet.
§ 2 Stk. 1.  Ydelse af støtte til privat oplagring af et  

 parti fløde er betinget af, at der afsluttes en kontrakt herom.
Stk. 2.  Enhver, der er i besiddelse af et parti fløde,  

 der vejer mindst 1.000 kg netto og opfylder de i denne vejledning omhandlede  

 krav, er berettiget til at få oprettet en kontrakt, såfremt fløden er  

 oplagret i overensstemmelse med de til enhver tid herom gældende  

 bestemmelser, og såfremt anmodning om oprettelse af kontrakten fremsættes  

 straks efter, at fløden er indbragt på frysehuset.
Anmodningen skal indsendes  

 til De danske Mejeriers Fællesorganisation, Frederiks Alle 22, 8000 Århus C,  

 på en blanket, der på begæring tilsendes af fællesorganisationen.
 Stk. 3.  Anmodningen skal indeholde følgende  

 oplysninger:
a.
Oplagrerens navn og adresse.
b.
Vægten af hver af de dagsproduktioner, der indgår i det indlagrede  

 kvantum fløde.
c.
Fedtprocenten i hver af de i litra b omhandlede dagsproduktioner.
d.
Fremstillingsdatoen for fløden.
e.
Datoen for flødens indlagring på frysehuset.
f.
Det tidsrum, fløden forventes oplagret.
g.
Angivelse af det frysehus, hvor fløden er oplagret.
h.
En erklæring fra oplagreren om, at han er indforstået med at opfylde  

 bestemmelserne i denne vejledning som bestanddel af den kontrakt, der skal  

 indgås.
 Stk. 4.  Sammen med anmodningen elle snarest muligt  

 derefter skal oplagreren fremsende analyseattest(er) til dokumentation af  

 flødens fedtindhold, jfr. stk. 3, litra c.
§ 3 Stk. 1.  Indlagring under støtteordningen kan ske i  

 tiden fra den 1. april til og med den 15. september samme år.
Udlagring kan  

 ske i tiden fra den 16. september til og med den 31. marts i det følgende år.
Stk. 2.  Støtten ydes kun, når oplagringsperioden  

 andrager mindst 4 måneder.
Når markedssituationen inden for Fællesskabet gør  

 det nødvendigt, kan fællesskabsmyndighederne dog bestemme, at den oplagrede  

 flødemængde eller en del heraf skal tilføres markedet inden udløbet af nævnte  

 tidsrum, og der betales i så fald støtte for det tidsrum, fløden ar været  

 oplagret.
§ 4 Stk. 1.  Støtten ydes med de af fællesskabsmyndighederne  

 til enhver tid fastsatte beløb.
Disse beløb anføres i den i § 2 omhandlede  

 kontrakt.
Stk. 2.  Støttebeløbet udbetales på vegne Direktoratet  

 for Markedsordningerne af De danske Mejeriers Fællesorganisation efter derom  

 af den støtteberettigede fremsat anmodning.
Udbetalingen sker under forbehold  

 af eventuel senere revisionsanmærkning.
Stk. 3.  Udbetalingen kan ske i form af delbetalinger på  

 betingelse af, at den støtteberettigede overfor Direktoratet for  

 Markedsordningerne har stillet en sikkerhed, hvis størrelse fastsættes af  

 direktoratet.
Sikkerheden skal stilles i rede penge eller i form af en  

 noteret check, en bankgaranti eller en anden af direktoratet godkendt  

 garanti.
Beløb, der ydes som delbetalinger, må i intet tilfælde overstige det  

 støttebeløb, som den støtteberettigede er berettiget til på udbetalingsdagen.
 Stk. 4.  Såfremt udlagring på oplagrerens egen  

 foranledning finder sted i den fastsatte oplagringsperiode, eller såfremt  

 manglende overensstemmelse mellem angivet flødemængde og oplagreren skal  

 efter påkrav fra fællesorganisationen straks tilbagebetale udbetalte  

 støttebeløb med tillæg af en årlig rente, der svarer til den til enhver tid  

 fastsatte officielle diskonto med et tillæg på 2 pct., og som beregnes fra  

 datoen for beløbets udbetaling.
§ 5 Stk. 1.  Oplagreren skal føre en særlig konto over  

 partier fløde, der er omfattet af en kontrakt oprettet i overensstemmelse med  

 bestemmelserne i denne vejledning.
 Stk. 2.  Oplagreren skal drage omsorg for, at fløden er  

 lagret på en sådan måde, at de kontrollerende myndigheder til enhver tid kan  

 foretage kontrol af fløden.
 Stk. 3.  Finder udlagring af fløden sted inden for  

 kontraktsperioden, skal dette straks anmeldes over for De danske Mejeriers  

 Fællesorganisation på en formular, som udleveres af fællesorganisationen.  

 Anmeldelsen skal attesteres af frysehuset.
§ 6 Repræsentanter for Direktoratet for Markedsordningerne og for  

 Statskontrollen med Mejeriprodukter og Æg m.m. har mod behørig legitimation  

 adgang til lagre af fløde, der er omfattet af en kontrakt oprettet i  

 overensstemmelse med bestemmelserne i denne vejledning, og er berettiget til  

 uden erstatning at udtage prøver af fløden i det omfang, det er nødvendigt af  

 hensyn til kontrollen.
Disse repræsentanter har endvidere adgang til hos  

 oplagreren at foretage kontrol af de oplysninger, som tjener til  

 dokumentation af de forudsætninger, hvorunder støtten ydes, og er i nævnte  

 øjemed berettigede til at efterse oplagrerens forretningsbøger, øvrige  

 regnskabsmateriale samt korrespondance m.v.
Det påhviler oplagreren at  

 foranledige, at der ydes den bistand, der er nødvendig for foretagelse af  

 kontrollen.
§ 7 Denne vejledning afløser vejledning nr. 24/73 af 29. marts 1973 om støtte  

 til privat oplagring af fløde.
