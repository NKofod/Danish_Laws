 I Medfør af den Ministeren for Handel, Industri og Søfart ved Lov Nr. 183  

 om Tilsyn med Pensionskasser af 11. Maj 1935 §§ 7 og 12 givne Bemyndigelse  

 fastsættes herved følgende:
§ 1 Pensionskasser, der stiftes efter 1. Januar 1936, skal indgive Anmeldelse  

 om Stiftelsen inden 3 maaneder ved Benyttelse af det som Bilag 1 til denne  

 Bekendtgørelse optrykte Skema.
 Tilsvarende Anmeldelse skal inden 1. Januar 1937 indgives af de ved  

 Pensionskasselovens Ikrafttræden 1. Januar 1936 bestaaende Pensionskasser,  

 der ikke er under Likvidation eller Konkursbehandling.
 Sker der Ændringer i noget Forhold, hvorom der tidligere er sket  

 Anmeldelse, skal der inden 1 Maaned efter Ændringernes Vedtagelse ske  

 Anmeldelse herom ved Benyttelse af det som Bilag 2 til denne Bekendtgørelse  

 optrykte Skema.
 Alle Anmeldelser indsendes til Forsikringsraadet i 2 Eksemplarer.  

 Anmeldelsesblanketter udleveres paa Forsikringsraadets Kontor.
§ 2 Den i § 1, 1. Stk., foreskrevne Anmeldelse om Stiftelse af en  

 Pensionskasse skal ved indsendelsen til Forsikringsraadet være ledsaget af  

 Kassens Vedtægter og Oplysning om Kassens økonomiske og tekniske Grundlag.
 For de den 1. Januar 1936 bestaaende Pensionskasser, jfr. § 1, 2. Stk.,  

 skal Anmeldelsen endvidere være ledsaget af:
 Alle Eksemplarer af Anmeldelser og Bilag skal være underskrevet af  

 Pensionskassens Bestyrelse.
§ 3 Beslutning om Opløsning af en Pensionskasse skal inden 8 Dage anmeldes til  

 Forsikringsraadet.
Den i Anledning af Opløsningen udarbejdede Delingsplan vil  

 være at godkende af Forsikringsraadet, forinden den kan bringes til  

 Udførelse.
§ 4 Enhver Pensionskasse skal senest 6 maaneder efter Regnskabsaarets Udløb  

 til Forsikringsraadet indsende Driftsregnskab og Status i den paa vedføjede  

 Bilag 3, Formular I-III angivne Fællesform, forsynet med Underskrift af  

 Kassens Bestyrelse og ledsaget af de i Formular IV-X angivne, af Bestyrelsen  

 ligeledes underskrevne Oplysninger.
Regnskabsaflæggelsen sker iøvrigt i  

 Overensstemmelse med den af Forsikringsraadet derom afgivne Vejledning.
 Saafremt forsikringsteknisk Statusopgørelse af Kassen har fundet Sted,  

 jfr. § 5, maa tillige indsendes en af Bestyrelsen underskreven Redegørelse  

 for, hvorledes de til Fyldestgørelse af Kassens Forpligtelser skete  

 Henlæggelser er beregnet, og for, i hvilket Omfang Værdipapirer og Bank- og  

 Sparekassebeholdninger er til Pensionskassens frie Raadighed.
§ 5 Det paahviler Pensionskassens Bestyrelse, saa ofte Forsikringsraadet anser  

 det for fornødent, dog mindst en Gang hvert tredie Aar, at lade  

 Pensionskassens Status opgøre i Overensstemmelse med det for Pensionskassen  

 godkendte Grundlag af en af Forsikringsraadet dertil godkendt Aktuar.
 Den foretagne Opgørelse skal snarest tilstilles Raadet.
§ 6 Enhver Pensionskasse skal føre en af Forsikringsraadet autoriseret  

 Kassebog.
Kassebogen skal være pagineret eller folieret og gennemdraget med  

 en Snor, der forsynes med Laksegl af Forsikringsraadet.
 Kassebøger, der tidligere har været benyttet som saadanne, kan  

 autoriseres, for saa vidt de er i en saadan Tilstand, at det efter  

 Forsikringsraadet Skøn er forsvarligt, at de anvendes som Kassebøger.
 Gebyret for Autorisation er fastsat til 3 Kr. for hver Bog og berigtiges  

 ved Stempel med et Stempelmærke til 3 Kr.
§ 7 Dersom en den 1. Januar 1936 bestaaende Pensionskasse inden 1. Januar 1937  

 overfor Forsikringsraadet godtgør, at al Tilgang af nye Medlemmer er  

 standset, og at Kassen har besluttet at træde i Likvidation, finder de  

 almindelige Bestemmelser i Lov om Tilsyn med Pensionskasser og i nærværende  

 Bekendtgørelse ikke Anvendelse paa Kassen.
 Om Kassens endelige Opløsning, som skal være tilendebragt inden 5 Aar  

 efter Lovens Ikrafttræden, vil der være at gøre Anmeldelse til  

 Forsikringsraadet.
 Denne Bekendtgørelse træder i Kraft straks.
 Hvilket herved bringes til almindelig Kundskab.
 Ministeriet for Handel, Industri og Søfart, den 23. Januar 1936.
Johs.
Kjærbøl.
/P.
Villadsen.
 Eksp.sekr.
Anmeldelse om Stiftelse af en Pensionskasse skal inden 3 Maaneder efter  

 Stiftelsen indsendes til Forsikringsraadet ledsaget af Kassens Vedtægter samt  

 Oplysning om Kassens økonomiske og tekniske Grundlag.
Pensionskassen maa ikke  

 paabegynde sin Virksomhed, forinden Anmeldelse er sket, og Kassens Vedtægter  

 og økonomiske og tekniske Grundlag er godkendt af Handelsministeriet.
 Sker der Ændring i noget Forhold, hvorom der tidligere er sket Anmeldelse  

 til Forsikringsraadet, maa Anmeldelse herom indgives til Raadet inden 1  

 maaned efter Ændringernes Vedtagelse (Anmeldelse vedrørende Ændring i  

 Medlemstallet er dog ikke fornøden). - Ændringer i Vedtægter eller det  

 økonomiske og tekniske Grundlag har ikke Gyldighed, forinden de er godkendt  

 af Handelsministeriet.
 De den 1. Januar 1936 bestaaende Pensionskasser skal samtidig med  

 Anmeldelsen til Forsikringsraadet foruden Vedtægter og Oplysning om Kassens  

 økonomiske og tekniske Grundlag indsende:
 Samtlige Anmeldelser til Forsikringsraadet indsendes i 2 Eksemplarer.
Opmærksomheden henledes paa, at Vedtægterne for en Pensionskasse skal  

 indeholde Bestemmelser om Medlemmernes Rettigheder og Forpligtelser og  

 herunder indeholde Regler om Pensionsbeløbenes Størrelser, deres Beregning og  

 Udbetaling, Medlemmernes - eventuelt deres Efterladtes - Rettigheder ved  

 Udtræden af Kassen som Følge af Afskedigelse eller anden Aarsag, hvorledes  

 der vil være at forholde i Tilfælde af, at en eller flere af de Virksomheder,  

 hvis Personale Kassen omfatter, nedlægges eller af anden Grund ønsker at  

 udtræde af Pensionsordningen, samt Regler om Pensionskassens Opløsning og  

 Deling af dens formue.
Yderligere skal der i Vedtægterne, foruden Regler om  

 Pensionskassens Organisation og Bestyrelse m.v., findes Bestemmelser om  

 Adgangen til at forhøje eller nedsætte Pensionsydelsen eller de bidrag -  

 Præmieindskud el. lign. -, det maatte paahvile Medlemmerne eller de  

 paagældende Virksomheder at yde, om Anbringelse af Kassens Midler, Aflæggelse  

 af Aarsregnskab, dettes Revision samt om, paa hvilken Maade Medlemmerne skal  

 gøres bekendt med Regnskabet.
