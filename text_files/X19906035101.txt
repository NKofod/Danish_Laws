Finanstilsynet meddelte, at det ingen bemærkninger havde til  

 overførsel af datavirksomhed til et børsmæglerselskab, når blot de leverede  

 ydelser har en nøje sammenhæng med børsmæglerselskabets almindelige  

 virksomhed Et børsmæglerselskab ønskede at overtage de aktiver og aktiviteter, der  

 hidtil havde ligget i et selvstændigt dataselskab.
Dataselskabet havde hidtil  

 forestået serviceringen af børsmæglerselskabets handlersystemer m.v. og  

 stillet forskellige software-produkter til rådighed for børsmæglerselskabet,  

 dets kunder samt andre kunder.
 Efter § 24 i lov om Københavns Fondsbørs må et børsmæglerselskab alene  

 udføre sædvanlige børsforretninger, herunder børsintroduktion samt  

 investerings- og finansiel rådgivning.
 Finanstilsynet udtalte, at så længe de ydelser, der hidtil havde været  

 udført og stillet til rådighed af dataselskabet, og som ønskedes videreført  

 af børsmæglerselskabet, har en nøje sammenhæng med børsmæglerselskabets  

 almindelige virksomhed (sædvanlige børsforretninger), har tilsynet ingen  

 bemærkninger.
 Desuden udtalte man, at disse ydelser/produkter efter tilsynets opfattelse  

 kan stilles til rådighed for alle typer kunder, uanset om disse i øvrigt  

 benytter sig af børsmæglerselskabets andre produkter eller tjenesteydelser,  

 når blot selskabets virksomhed ikke alene er baseret på finansiel rådgivning,  

 men at dette er en del af den almindelige børsmæglervirksomhed, der stilles  

 til rådighed for kunder.
