Bekendtgørelse om ændring af bekendtgørelse om udstedelse af takografkort § 1 I bekendtgørelse nr. 687 af 29. juni 2005 om udstedelse af takografkort, som ændret ved bekendtgørelse nr. 809 af 4. juli 2006, bekendtgørelse nr. 975 af 2. oktober 2012 og bekendtgørelse nr. 182 af 24. februar 2016, foretages følgende ændringer:
 1. Indledningen affattes således:
»I medfør af § 86 a, stk. 1-4, § 118, stk. 8, § 134 a, stk. 2, og § 134 b i færdselsloven, jf. lovbekendtgørelse nr. 1386 af 11. december 2013, som ændret ved lov nr. 373 af 14. april 2014, lov nr. 736 af 25. juni 2014 og lov nr. 154 af 18. februar 2015, fastsættes:« 2. Efter § 1 indsættes:
»§ 1a.  Bestemmelserne vedrørende førerkort i denne bekendtgørelse finder tilsvarende anvendelse for ansøgere og indehavere af et dansk førerkort med sædvanlig bopæl på Færøerne, medmindre andet er anført.« 3. § 2, stk. 1, nr. 1, affattes således:
»1) har sædvanlig bopæl i Danmark eller på Færøerne, jf. artikel 26, stk. 2 og 9, i takografforordningen.« 4. I § 2, stk. 2, indsættes efter »Danmark«: » eller på Færøerne«.
 5. § 6 affattes således:
»§ 6. Ansøgning om fører-, virksomheds- og værkstedskort indleveres til politiet.
Ansøgning kan indleveres til enhver politikreds, uanset hvor i Danmark ansøgeren har bopæl eller virksomheden er etableret, jf. dog stk. 2.
 Stk. 2. Ansøgere med sædvanlig bopæl på Færøerne, der ansøger om et dansk førerkort, kan alene indlevere ansøgning til Københavns Politi.
Stk. 3. Personer, der ansøger om førerkort, skal hos politiet udfylde underskriftsrubrikken i et stamkort.« 6. § 7, stk. 3, 2. pkt., affattes således:
»Er ansøgeren ikke dansk eller nordisk statsborger, skal ansøgningen tillige vedlægges opholdstilladelse eller opholdsbevis, medmindre vedkommende lovligt kan opholde sig i Danmark eller på Færøerne uden tilladelse.
Hvis politiet skønner det nødvendigt, kan det kræves, at der fremvises dokumentation for, at ansøgeren har sædvanlig bopæl i Danmark eller på Færøerne eller bevis for, at ansøgeren mindst seks måneder har opholdt sig i Danmark eller på Færøerne som studerende.« § 2 Bekendtgørelsen træder i kraft den 17. juni 2016.
