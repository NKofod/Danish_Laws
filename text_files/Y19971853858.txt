Told- og Skattestyrelsen orienterer om overgangsordningen vedrørende  

 indberetning af ydelser udbetalt i medfør af Statsskattelovens § 5d Ved lov nr 1063 af 12. december 1996, blev der vedtaget ændrede regler om  

 skattefri rejsegodtgørelse og ligestilling mellem personer, der udfører  

 offentligt hverv, og ansatte i private virksomheder mv.
Loven fik virkning  

 fra og med den 1. januar 1997.
I forbindelse hermed blev Statsskattelovens § 5, litra d, ophævet.
Dette  

 bevirkede, at undtagelsen vedrørende indberetning af skattefri godtgørelse,  

 ydet indenfor området af Statsskattelovens § 5, litra d samtidig udgik af  

 Skattekontrollovens § 7, stk. 1, nr. 1.
 Af ændringslovens § 5, stk. 2, fremgår bl.a., at reglerne i  

 Statsskattelovens § 5, litra d, kan anvendes til og med 31. marts 1999.
 Told-og Skattestyrelsen skal i denne forbindelse meddele, at der ikke vil  

 være indberetningspligt for § 5 d ydelser i overgangsperioden frem til 31.  

 marts 1999.
 Fra og med 1. april 1999 skal indberetning vedrørende skattefri  

 godtgørelser til lønmodtagere ske i overensstemmelse med reglerne i  

 Skattekontrollovens § 7, stk. 1, nr. 1.
