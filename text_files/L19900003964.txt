Den 1. februar 1990 undertegnedes i Manila en overenskomst mellem Danmark og Filippinerne om konsolidering af Filippinernes offentlige og offentligt garanterede gæld til Danmark.
Overenskomsten er i overensstemmelse med de retningslinier for restrukturering af Filippinernes gæld (Agreed Minute on the Consolidation of the Debt of the Philippines), hvorom der blev tilvejebragt enighed under multilaterale forhandlinger, som fandt sted i Paris den 25. og 26.
 maj 1989.
Konsolideringsprocenten er aftalt til 100 for ubetalte afdrag og  

 kontraktsrenter, der forfaldt og forfalder fra 1. juni 1989 til 30. juni  

 1991, hidrørende fra kontrakter, som er indgået af den filippinske regering  

 eller dækket af en regeringsgaranti, og som fra dansk side er garanteret af  

 Eksportkreditrådet, og som er indgået før den 1. april 1984 med en kredittid  

 på over et år.
Den samme konsolidering gælder også ubetalte gældsposter  

 (arrears) pr. 31. maj 1989. De i perioden 1. juni 1989 til 30. juni 1991  

 konsoliderede beløb skal afbetales i 8 lige store halvårlige rater begyndende  

 31. december 1996 med sidste afdrag den 30. juni 2000. For renterne gælder  

 dog det specielle, at 25% af disse skal betales med 10% den 30. juni 1991 og  

 15% den 30. juni 1992. De ubetalte og konsoliderede arrears pr. 31. maj 1989  

 skal ligeledes afbetales i 8 lige store halvårlige rater begyndende den 31.  

 maj 1994 med sidste afdrag den 30. november 1997. Aftalen medinddrager også  

 afdrag, der skulle være betalt pr. 31. maj 1989, samt afdrag, der er  

 forfaldne i konsolideringsperioden stammende fra fire udviklingslån til  

 Filippinerne på i alt godt 22,8 millioner kroner.
Udviklingslånene er  

 rentefrie.
I overenskomsten med Filippinerne udgør konsolideringen - udtrykt i dansk  

 mønt - godt 210 millioner kroner.
Kontraktskravene i kroner blev i aftalen  

 denomineret til USD på de oprindelige forfaldsdage under anvendelse af  

 gennemsnitskursen i København på de respektive forfaldsdage.
Renten blev  

 aftalt til 9,64% for første renteperiode indtil 31. december 1989, og efter  

 denne dato blev moratorierenten aftalt til 6 måneders LIBOR (London Inter  

 Bank Offered Rate) plus 7/16%.
