 I medfør af § 2, stk. 5, § 11, stk. 2, og § 28 i lov nr.  

 98 af 12. marts 1980 om skibes sikkerhed m.v. med senere ændringer, jfr.  

 bekendtgørelse nr. 299 af 9. juni 1988 fastsættes:
 Redningsbådes og -flåders udrustning med levnedsmidler skal opfylde  

 kravene i skibstilsynets meddelelser B, C, D, E, eller F, alt efter det  

 enkelte skibs type, selv om skibet p.g.a. byggetidspunkt (eksisterende skib)  

 ikke ellers er omfattet af den pågældende meddelelse.
 Overtrædelse af denne forskrift medfører bøde eller hæfte.
 Forskriften træder i kraft den 15. september 1988.
