 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988, lov nr. 365 af 7. juni 1989, § 6 i lov nr. 138 af 7. marts  

 1990 og § 1 i lov nr. 234 af 16. april 1991, foretages følgende ændringer:
1. I § 59, stk. 4, 2. pkt., indsættes efter  

 »lejeforhøjelse«: », jf. dog § 59 a, stk. 3.« 2. Efter § 59 indsættes:
 » § 59 a.  Inden der iværksættes forbedringer,  

 der vil medføre en lejeforhøjelse, træffer det i henhold til lov om  

 byfornyelse og boligforbedring nedsatte byfornyelsesnævn på udlejerens  

 anmodning afgørelse om størrelsen af den lejeforhøjelse, der vil kunne  

 gennemføres, såfremt forbedringsarbejdet udføres i overensstemmelse med et af  

 udlejeren forelagt projektmateriale vedrørende den påtænkte foranstaltning,  

 samt opgørelse over de anslåede udgifter ved gennemførelse og beregning af  

 den ønskede lejeforhøjelse.
 Stk. 2.  Samtidig med indbringelsen efter stk. 1 skal  

 udlejeren til lejere, der berøres af forbedringsarbejdet, fremsende oplysning  

 om forbedringsarbejdets art og en angivelse af lejeforhøjelsens forventede  

 størrelse.
Stk. 3.  Såfremt der til en lejeforhøjelse er givet  

 forhåndsgodkendelse efter stk. 1, skal udlejer, hvis lejeren fremsætter  

 indsigelse mod lejeforhøjelsen, uanset bestemmelsen i § 59, stk. 4, 2. pkt.,  

 indbringe sagen for det i henhold til lov om byfornyelse og boligforbedring  

 nedsatte byfornyelsesnævn inden 6 uger efter udløbet af lejerfristen i § 59,  

 stk. 4, 1. pkt.
Byfornyelsesnævnet kan kun ændre den ved forhåndsgodkendelsen  

 fastsatte lejeforhøjelse, såfremt der er tale om ændrede forhold.
Stk. 4.  Sager indbragt af udlejeren i henhold til stk.  

 1 og 3 behandles af byfornyelsesnævnet efter de i kapitel IX i lov om  

 byfornyelse og boligforbedring fastsatte regler.« 3. I § 102, stk. 1, 2. pkt., ændres »opnår den  

 afgørende indflydelse (majoritet)» til: »herved opnår majoritet af  

 stemmer«.
 4. I § 103, stk. 1, ændres »6 uger« til: »10  

 uger, dog således at der ved beregning af fristen ses bort fra juli  

 måned«.
 5. § 103, stk. 2, 2. pkt., affattes således:
»I tilfælde af påtænkt overdragelse ved gave, fusion eller mageskifte  

 eller af påtænkt arveudlæg skal der til afgørelse af, om købesummen og de  

 øvrige tilbudte vilkår svarer til ejendommens værdi i handel og vandel som  

 udlejningsejendom, optages syn og skøn efter reglerne herom i retsplejelovens  

 § 343.« 6. I § 103 indsættes efter stk. 2 som nyt stykke:
»Stk. 3.  Ved overdragelse af aktier og anparter,  

 hvor tilbudspligten efter § 102, stk. 1, 2. pkt., gælder, skal der ligeledes  

 optages syn og skøn, jf. stk. 2.« Stk. 3-5 bliver herefter stk. 4-6.
 7. I § 103, stk. 3, der bliver stk. 4, udgår »på 6  

 uger«.
§ 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987,  

 § 3 i lov nr. 831 af 21. december 1988 og § 2 i lov nr. 234 af 16. april  

 1991, foretages følgende ændringer:
1. I § 23, stk. 1, ændres »40 kr.« til: »60  

 kr.« 2. I § 23, stk. 1, indsættes som 5. pkt.:
»Det i 1. pkt. nævnte beløb reguleres een gang årligt den 1. januar  

 med satsreguleringsprocenten, jf. lov om en satsreguleringsprocent.« 3. Efter § 25 indsættes:
 »§ 25 a.  Samtidig med huslejenævnets afgørelse  

 efter § 25 træffer nævnet afgørelse om størrelsen af den lejeforhøjelse, der  

 vil kunne gennemføres, såfremt forbedringsarbejdet udføres i overensstemmelse  

 med et af udlejeren forelagt projektmateriale vedrørende den påtænkte  

 foranstaltning, samt opgørelse over de anslåede udgifter ved gennemførelsen  

 og beregning af den ønskede lejeforhøjelse, medmindre sådan afgørelse  

 tidligere er truffet efter stk. 2 eller sag herom er under behandling.
 Stk. 2.  Inden der iværksættes forbedringer, der vil  

 medføre en lejeforhøjelse, træffer huslejenævnet, medmindre sådan afgørelse  

 tidligere er truffet efter stk. 1 eller sag herom er under behandling, på  

 udlejerens anmodning afgørelse om størrelsen af den lejeforhøjelse, der vil  

 kunne gennemføres, såfremt forbedringsarbejdet udføres i overensstemmelse med  

 et af udlejeren forelagt projektmateriale vedrørende den påtænkte  

 foranstaltning, samt opgørelse over de anslåede udgifter ved gennemførelse og  

 beregning af den ønskede lejeforhøjelse.
Stk. 3.  Samtidig med indbringelsen efter stk. 2 skal  

 udlejeren til de berørte lejere fremsende oplysning om forbedringsarbejdets  

 art og en angivelse af lejeforhøjelsens forventede størrelse.« 4. I § 26, stk. 1, ændres »80 kr.« til: »120  

 kr.« 5. I § 26, stk. 1, indsættes som 2. pkt.:
»Det i 1. pkt. nævnte beløb reguleres een gang årligt den 1. januar  

 med satsreguleringsprocenten, jf. lov om en satsreguleringsprocent.« 6. I § 27, stk. 5, indsættes som 4. pkt.:
»Såfremt der til den pågældende lejeforhøjelse er givet  

 forhåndsgodkendelse efter § 25 a, kan huslejenævnet kun ændre den ved  

 forhåndsgodkendelsen fastsatte lejeforhøjelse, hvis der er tale om ændrede  

 forhold.« 7. I § 44, stk. 4, ændres »50 kr.« til: »100  

 kr.« 8. I § 44, stk. 4, indsættes som 3. pkt.:
»Gebyret reguleres een gang årligt den 1. januar med  

 satsreguleringsprocenten, jf. lov om en satsreguleringsprocent.« § 3 Loven træder i kraft den 1. juli 1991.
Givet på Christiansborg Slot, den 6.  

 juni 1991 Under Vor Kongelige Hånd og Segl MARGRETHE R.
