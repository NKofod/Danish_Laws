Nr BTB 29 Betænkning over Forslag til folketingsbeslutning om et militært bidrag til  

 FN's fredsbevarende operation i Vestsahara   

 Nr B 29 1997-98. 2. samling Afgivet af Forsvarsudvalget Afgivet: 19980428 Udvalget har behandlet beslutningsforslaget i to møder og har herunder  

 stillet spørgsmål til forsvarsministeren og udenrigsministeren, som disse har  

 besvaret skriftligt.
Nogle af udvalgets spørgsmål og ministrenes svar herpå  

 er optrykt som bilag til betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, CentrumDemokraternes, Det  

 Radikale Venstres, Enhedslistens og Kristeligt Folkepartis medlemmer af  

 udvalget) beslutningsforslaget til vedtagelse uændret.
 Et mindretal (Dansk Folkepartis medlem af udvalget) indstiller  

 beslutningsforslaget til forkastelse.
Mindretallet hilser det velkomment, at de stridende parter i Vestsahara,  

 efter at have kæmpet i godt en snes år, nu er blevet enige om at løse deres  

 konflikt med en folkeafstemning.
Mindretallet har imidlertid samtidig svært  

 ved at se, hvorfor denne udvikling kommer til at inddrage danske soldater, og  

 hvorfor danske skatteydere skal betale 60 mio. kr. til en operation i  

 Vestsahara.
Dansk militær skal udelukkende beskæftige sig med forsvaret af Danmark, og  

 det der kræves, for at NATOsamarbejdet kan fungere.
Dansk Folkeparti finder  

 det absurd, at danske soldater tvinges til at gøre tjeneste på stadig flere  

 kontinenter og være part i et stigende antal konflikter, borger og  

 stammekrige, som Danmark overhovedet ingen interesse har i.
 Dansk Folkeparti beklager, at den danske regering siger ja, hver gang FN  

 finder på en ny fantasifuld operation, som det er tvivlsomt, at der er  

 opbakning til i den danske befolkning, når de høje omkostninger og de risici,  

 de danske soldater udsættes for, tages i betragtning.
Poul Andersen (S) Per Kaalund (S) Lotte Bundsgaard (S) AnnaMarie  

 Hansen (S) Ingrid Rasmussen (S) nfmd . Villy Søvndal (SF) Arne  

 Melchior (CD) Jørgen Estrup (RV) Søren Søndergaard (EL) Svend Aage Jensby (V)  

 Karen Rønde (V) Erik Jacobsen (V) Anders Mølgaard (V) Hans Engell (KF)  

 fmd.
Helge Adam Møller (KF) Peter Skaarup (DF) Jann Sjursen (KRF) Fremskridtspartiet havde ikke medlemmer i udvalget.
Bilag Spørgsmål nr. 1 Ministeren bedes i et notat grundigt belyse, i hvilket omfang de i  

 forsvarsforliget afsatte midler til fredsbevarende aktioner m.v. er anvendt  

 på nuværende tidspunkt fordelt på de enkelte år (heri indregnet de forventede  

 udgifter til Vestsaharaoperationen) med henblik på at kunne vurdere, i  

 hvilket omfang forligets ramme er opbrugt? Svar Der henvises til vedlagte notat.
Spørgsmål nr. 2 Hvilke lande har FN oprindelig rettet henvendelse til om deltagelse i  

 Vestsaharaoperationen, og hvad har de pågældende lande svaret? Herunder bedes  

 oplyst, hvilke begrundelser der er givet for ikke at ville deltage.
Især  

 ønskes der nøje redegjort for, hvorfor ikke andre nordiske lande har ønsket  

 at deltage i Vestsaharaoperationen? Svar FN afholdt i 1997 et orienteringsmøde vedrørende udvidelsen af MINURSO med  

 henblik på at tilvejebringe troppebidrag til udvidelsen af MINURSO.
Til stede  

 på mødet var Argentina, Belgien, Brasilien, Chile, Ecuador, Finland,  

 Honduras, Italien, Holland, Norge, Sverige, Uruguay, USA og Østrig samt  

 Danmark.
Derudover har Storbritannien oplyst, at man er blevet kontaktet med  

 henblik på at stille et militært bidrag til MINURSO.
Regeringen har ikke  

 kendskab til, om andre lande skulle have modtaget en uformel henvendelse fra  

 FN.
I følge FN har selvstændighedsbevægelsen Polisario tilkendegivet, at man  

 ville foretrække, at tropperne blev søgt tilvejebragt blandt lande i Europa  

 og Latinamerika.
FN har bl.a. lagt til grund for henvendelsen, at man gerne  

 så troppebidrag fra mindre lande med stor erfaring fra fredsbevarende  

 operationer, da operationen ville kræve en stor grad af selvstændighed for  

 kompagnierne.
FN har oplyst, at militære observatører søges rekrutteret fra de  

 bidragydende lande i MINURSO.
Sammensætningen af den nuværende  

 observatørstyrke fremgår af vedlagte bilag.
Som det fremgår af bemærkningerne til beslutningsforslaget har Argentina,  

 Holland, Uruguay og Østrig givet tilsagn om at bidrage med tropper til  

 udvidelsen af MINURSO.
Derudover har Pakistan givet tilsagn om at stille med  

 en ingeniørenhed.
Sverige har siden december 1997 bidraget med 10 civile politifolk til  

 MINURSO og besluttede netop den 23. april 1997 at bidrage yderligere med et  

 minerydningskompagni på 75 mand.
Det svenske bidrag skal udsendes under det  

 nuværende mandat og ikke som det danske, hollandske og østrigske, der er del  

 af den udvidede styrke og som sådan skal indsættes efter en ny beslutning i  

 FNs Sikkerhedsråd.
Finland har meddelt FN, at man vil være villig til at  

 bidrage med 56 militære observatører til observatørstyrken samt 15 civile  

 politifolk til den civile politistyrke.
Norge har afslået at engagere sig i  

 MINURSO med henvisning til kapacitetsproblemer.
Storbritannien har med  

 henvisning til aktuelle forpligtelser afslået at stille med tropper, men har  

 ikke udelukket at bidrage med militære observatører.
USA overvejer også at  

 bidrage med militære observatører.
 Endelig har Slovakiet for nylig tilbudt at bidrage med en  

 minerydningsenhed på ca. 80 mand, såfremt det skulle vise sig nødvendigt at  

 styrke indsatsen på dette område.
 Udenrigsministeriet er ikke i besiddelse af oplysninger om de øvrige  

 nævnte landes reaktion på FNs henvendelse.
Spørgsmål nr. 7 Vil forsvarsministeren sikre, at forsvarsforligets partier grundigt  

 informeres om det videre forløb i forbindelse med styrkens udsendelse  

 herunder afvigelser i forhold til de i beslutningsforslaget indeholdte  

 oplysninger, jf. bemærkningerne herom i forsvarsaftalen 19951999? Svar I overensstemmelse med hidtidig praksis i forbindelse med igangværende  

 operationer vil regeringen løbende holde Det Udenrigspolitiske Nævn og  

 forsvarsforligets partier orienteret om forløbet i udsendelsen samt om  

 eventuelle udviklinger i forhold til de i beslutningsforslaget indeholdte  

 oplysninger.
Spørgsmål nr. 14 Hvilke løn og ansættelsesmæssige vilkår vil gælde for den udsendte styrke? Svar Personel, som deltager i fredsstøttende missioner, er under uddannelsen  

 omfattet af forsvarets normale løn og ansættelsesforhold, der er aftalt med  

 respektive forhandlingberettigede organisationer.
Under udsendelsen aflønnes personellet med sædvanlig hjemmeløn.
Der ydes  

 endvidere et fast månedligt FNtillæg på 3.249 kr. (pr. 1. april 1998). Både  

 løn og det nævnte FNtillæg er skattepligtig indtægt for modtageren.
 Der ydes endvidere et skattefrit udetillægslignende tillæg, hvis størrelse  

 varierer fra ca. 5.985 kr. om måneden for en konstabel til ca. 8.653 kr. for  

 en oberst/brigadegeneral (pr. 1. april 1998).
 Herudover ydes der fri kost og frit logi/underbringelse under udsendelsen.
Endelig betaler FN under udsendelsen til FNmissioner en kontant  

 godtgørelse.
Beløbet er på 1,28 amerikansk dollar pr. dag, hvortil kommer  

 10,50 amerikanske dollars pr. dag under afvikling af maksimalt syv dages  

 FNorlov pr. udsendelsesperiode.
Spørgsmål nr. 16 Ministeren bedes oplyse, om regeringen er villig til at yde et økonomisk  

 bidrag til genopbygningen og humanitære formål til Vestsahara i tilslutning  

 til FNoperationen? Svar EU's humanitære kontor ECHO har ydet betydelige beløb i humanitær bistand  

 til de flygtninge, der afventer repatriering.
Repatrieringen varetages af UNHCR, der har oplyst, at organisationen har  

 tilstrækkelige midler til at gennemføre 1. fase af operationen  

 (planlægningen). Når denne fase er afsluttet, forventer UNHCR at appellere om  

 økonomiske bidrag til gennemførelse af operationen.
Regeringen vil på dette  

 grundlag positivt overveje muligheden af at yde et dansk bidrag.
 Regeringen finder ikke, en stillingtagen til evt. ydelse af bidrag til  

 genopbygning er mulig at tage, førend Vestsaharas fremtidige tilhørsforhold  

 er afklaret ved afholdelse af folkeafstemningen.
Notat ad. spørgsmål nr. 1 Forsvarsministeriets notat af 24. april 1998, vedlagt svar på spørgsmål 1:
 »Notat om udgifter til deltagelse i løsningen af internationale  

 operationer perioden 19951998, inklusive et dansk militært bidrag til FN's  

 fredsbevarende operation i Vestsahara.
 1. Folketingets Forsvarsudvalg har i forbindelse med behandlingen af  

 forslag til folketingsbeslutning B 29 om et dansk militært bidrag til FNs  

 fredsbevarende operation i Vestsahara stillet spørgsmål til  

 forsvarsministeren med følgende ordlyd:
»Ministeren bedes i et notat grundigt belyse, i hvilket om fang de i  

 forsvarsforliget afsatte midler til fredsbevarende aktioner mv. er anvendt på  

 nuværende tidspunkt og fordelt på de enkelte år (heri indregnet de forventede  

 udgifter til Vestsaharaoperationen) med henblik på at kunne vurdere, i  

 hvilket omfang forligets ramme er opbrugt?» 2. Af aftale af 8. december 1995 om forsvarets ordning 19951999 fremgår  

 det, at forsvarets udgifter til deltagelse i løsning af opgaver i FN, OSCE,  

 og NATOregi herunder indsættelse af dele af Den Danske Internationale Brigade  

 samt udsendelse af EUmonitorer afholdes inden for forsvarsrammen.
Der  

 afsættes et årligt nettobeløb på 530 mio. kr. (545 mio. kr. prisniveau 1997)  

 svarende til udsendelse af ca. 1500 mand i FNtjeneste.
Forsvaret kan udover  

 almindelig overførselsadgang ubeskåret overføre årligt mer eller  

 mindreforbrug hertil inden for forligsperioden.
Ved et evt. mindreforbrug i  

 forligsperioden vil de reducerede udgifter herved komme forsvaret til gode.
 3. Fordelingen af forbrugte midler og forventede udgifter til  

 internationale operationer i perioden 19951998 kan med udgangspunkt i  

 Forsvarskommandoens oplysninger belyses med nedenstående oversigt:
Finansiering af Forsvarets Internationale Operationer (1995-1998) Bemærkninger:
1998: Inkl.
MINURSO sept. dec. samt videreførelse af UNPREDEP.
 4. Det fremgår af oversigten, at der med udgangen af 1997 er tale om et  

 samlet mindreforbrug i forhold til det årligt afsatte nettobeløb på 131,4  

 mio.kr.
 Til grund for oversigten er i øvrigt lagt et i forhold til 1997 i 1998  

 uændret aktivitetsniveau.
