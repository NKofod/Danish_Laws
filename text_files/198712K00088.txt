Nr LSF 88 Forslag til Lov om ændring af lov om visse kreditinstitutter Fremsat af industriministeren (Niels Wilhjelm) den 18. november 1987 I lov om visse kreditinstitutter, jf. lovbekendtgørelse nr. 375 af 15. august 1985, som ændret ved lov nr. 317 af 4. juni 1986, foretages følgende ændringer:
§ 1 1. I § 5, stk. 1, indsættes som nyt nr. 8:
»8) særlige regnskabsoplysninger for kreditinstitutter, som har særlig direkte eller indirekte forbindelse med andre virksomheder, jf. definitionerne i årsregnskabslovens § 1, stk.
 2, nr. 5, 6 og 7«.
 Nr. 8, 9 og 10 bliver herefter nr. 9, 10 og 11.
 2. I § 5, stk. 1, affattes nr. 10 således:
»10) tilsyn, herunder om tilsynets adgang til at indhente oplysninger og foretage inspektionsbesøg hos virksomheder med hvilke kreditinstituttet har særlig direkte eller indirekte forbindelse jf. definitionerne i årsregnskabslovens § 1, nr. 5, 6 og 7, og«.
 3. I § 5, stk. 2, ændres »stk. 1, nr. 10,» til: »stk. 1,  

 nr. 11,».
4. I § 6, stk. 3, indsættes efter »straf af bøde«: »eller  

 fastsættes bestemmelser om pålæggelse af tvangsbøder«.
 5. i § 6, stk. 4, indsættes efter »bødeansvar«: »eller  

 tvangsbøder«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Regeringen nedsatte den 14. maj 1986 et embedsmandsudvalg med den opgave at kortlægge årsagerne til, omfanget af og strukturen i den udvikling, der pågår i det danske finansielle system.
Udvalget afgav i juni 1987 sin betænkning: Brancheglidning i den finansielle sektor (betænkning nr. 1108 af juni 1987).
Forud for udvalgets nedsættelse har der i Folketinget været fremsat to beslutningsforslag B 72, 1984/85 (FT sp. 5411 og 6440, FT A, sp. 3079) og B 129, 1985/86 (FT sp. 8423 og 10308, FT A, sp.
5257, FT B sp. 2299) om en modernisering af lovgivningen om de penge- og kapitalformidlende institutioner og virksomheder.
På grundlag af betænkning 1108 afgav industriministeren i november 1987 en redegørelse til Folketinget, som blev behandlet i Folketinget den 10. november 1987. I redegørelsen bebudedes en række lovgivningsinitiativer på området, hvor nærværende lovforslag er eet af tre lovforslag.
De to andre lovforslag er fremsat samtidig hermed og vedrører ændringer i bank- og sparekasseloven og lov om forsikringsvirksomhed.
2. Bestemmelserne om visse kreditinstitutter er i det væsentlige fastsat i en bekendtgørelse (bekendtgørelse nr. 817 af 13.
 november 1986) udstedt med hjemmel i lovens § 4b, § 5 og § 6.
Ændringsforslaget indeholder derfor bemyndigelse til ændring af bekendtgørelsen på følgende områder:
- skærpede krav om oplysninger i regnskabet for kreditinstitutter, som indgår i en koncern eller koncernlignende forhold, og - adgang for Finanstilsynet til at indhente oplysninger fra virksomheder, med hvilke kreditinstituttet indgår i koncern eller koncernlignende forhold.
Bemyndigelserne skal udnyttes således, at visse kreditinstitutter stilles på samme måde som pengeinstitutter i følge forslag til ændring af bank- og sparekasselovens § 30, stk. 4, 3. pkt. og § 50, stk. 1, 3. pkt., som fremsættes samtidigt hermed.
Der henvises til bemærkningerne til dette lovforslag.
 3. Forslaget har været forelagt Foreningen af Fondsbørsvekselerere.
4. Forslaget forventes ikke at få administrative eller statsfinansielle konsekvenser.
Bemærkninger til lovforslagets enkelte bemærkninger Til § 1 Til nr. 1 Der henvises til bemærkningerne til § 1, nr. 11, i det samtidigt hermed fremsatte forslag om ændring af bank- og sparekasseloven.
Til nr. 2, 4 og 5 Der henvises til bemærkningerne til § 1, nr. 15 og 17, i det samtidig hermed fremsatte forslag om ændring af bank- og sparekasseloven.
Til § 2 Loven foreslås sat i kraft dagen efter bekendtgørelsen i Lovtidende, hvorefter bekendtgørelsen om visse kreditinstitutter vil blive ændret med ikrafttrædelse afstemt efter forholdene.
