Aktuelt blev patienten indlagt under diagnosen sindsspaltningssygdom efter  

 at være bragt til skadestuen af politiet, som var tilkaldt til hendes  

 bopæl grundet husspektakler.
I første omgang var patienten  

 frivilligt indlagt, men hun måtte senere tvangstilbageholdes på  

 behandlingsindikation.
Under indlæggelsen var det adskillige gange  

 nødvendigt at tvangsfiksere patienten og desuden under tvang indgive  

 injektioner med beroligende medicin.
Patienten klagede ved sin patientrådgiver over de gennemførte  

 tvangsindgreb til Det lokale Psykiatriske Patientklagenævn, som i sin  

 afgørelse godkendte disse.
Patienten ankede afgørelsen til  

 Sundhedsvæsenets Patientklagenævn.
Klage over tvangsfikseringer og indgivelse af  

 beroligende medicin Sundhedsvæsenets Patientklagenævn fandt, at betingelserne for  

 de gennemførte tvangsindgreb var opfyldt, herunder at der var tale om  

 mindst indgribende foranstaltninger.
