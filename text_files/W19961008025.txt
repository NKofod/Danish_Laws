 Patentankenævnet stadfæstede Patentdirektoratets afgørelse, hvorefter  

 en anmodning om genoprettelse af patentrettigheder i henhold til patentlovens  

 § 72 var afslået, da ansøger ikke fandtes at have udvist den fornødne omhu,  

 der kræves i nævnte paragraf.
År 1996, den 26. januar afsagde Patentankenævnet (Grønning-Nielsen, Hans Chr.
Thomsen, Terndrup Pedersen) følgende Efter at Patentdirektoratet i skrivelse af 23. juni 1992 havde meddelt  

 indehaveren af dansk patentansøgning nr. 6200/87 The Kitasato Institute,  

 Tokyo, v/Patentbureauet Magnus Jensens Eftf., at patentafgiften for 5.  

 afgiftsår ikke var betalt, anmodede klageren i skrivelse af 4. august 1992 om  

 genoprettelse af patentrettighederne i henhold til patentlovens § 72.
 Klageren anførte vedrørende omstændighederne i forbindelse med den  

 manglende betaling følgende:
 »Som dansk fuldmægtig for ansøgeren har vi i september 1991  

 skriftligt adviseret vore japanske ordregivere, Kyoritsu Institute, der er  

 ansøgerens japanske patentagent, om, at 5. årsafgift skulle betales i  

 november 1991. I adviseringen er anført, at omkostningerne i forbindelse med  

 indbetaling af afgiften beløber sig til DKK 1580.-.
I vort samarbejde med Kyoritsu Institute er det i forbindelse med  

 årsafgiftbetaling sædvanligt, at vi modtager ordre om betaling på en kopi af  

 vor advisering.
Til orientering vedlægges kopi af betalingsordren for 4.  

 årsafgift.
Da det også er sædvane, at vi beder Kyoritsu Institute (som vore øvrige  

 ordregivere) om, at det adviserede beløb er os i hænde inden  

 indbetalingsfristens udløb, vil beløbet, omtrent samtidig med at vi modtager  

 den nævnte betalingsordre, indgå på en konto hos os.
Dette kan - afhængigt af  

 post- og bankekspeditionstider - ske i en periode fra nogle dage før til  

 nogle dage efter, at vi modtager den (separate) indbetalingsordre.
Hvis »beløbet« modtages inden »betalingsordren«, vil  

 en kopi af indbetalingsadviset blive lagt i en »ventebunke«.
Når  

 betalingsordren svarende til beløbet modtages, går denne kopi i papirkurven.
 Hvis en betalingsordre svarende til beløbet ikke modtages i løbet af ca. 1  

 uge, sendes kopien af indbetalingsadviset til den, som har indbetalt, med  

 spørgsmål om, hvad beløbet skal dække.
I den foreliggende sammenhæng har vi fra Kyoritsu Institute modtaget DKK  

 1580,- som er bogført hos os 19 NOV 1991, kopi af advis fra bank vedlagt.  

 Uden betalingsordre må (?) en kopi af dette advis være lagt i nævnte  

 »ventebunke«.
Da vi stadig ikke har modtaget betalingsordre, må (?)  

 kopien med forespørgsel om betalingsformål være sendt ca. en uge senere.
 Vi kan i dag ikke spore en sådan afsendelse, og Kyoritsu Institute har i  

 hvert fald ikke modtaget vores forespørgsel.
 5. årsafgift indbetales ikke rettidigt inden udgangen af november 1991.
 I erkendelse af dette sender vi 14 FEB 1992 med anbefalet post en  

 meddelelse til Kyoritsu Institute om, at årsafgiften stadig kan betales (med  

 20% tillæg) indtil udgangen af maj 1992.
Hos Kyoritsu Institute konstaterer man, at afgiften må være betalt.
Dels  

 er sædvanligt brev om betalingsordre afsendt (men ikke modtaget hos os), og  

 dels er vores faktura bogført hos og betalt af Kyoritsu Institute.
Desuden er  

 man hos Kyoritsu Institute bekendt med, at omlægning hos os fra et EDB-anlæg  

 til et andet i begyndelsen af året beklageligvis har medført, at skete  

 indbetalinger, der er indtastet i det gamle anlæg, er »smuttet« ved  

 konverteringen til filer i det nye anlæg.
Vi har således i flere tilfælde  

 adviseret om betaling af årsafgifter, selv om disse faktisk var betalt, ud  

 fra den opfattelse, at det var bedre at advisere en afgift for meget end en  

 for lidt.
 Vi finder det forståeligt, at sådanne fejlagtige adviseringer kan  

 »døve« en modtager, som hos sig selv mener at kunne konstatere, at  

 den pågældende afgift er betalt.
Vi må konkludere, at den i sammenhængen sagesløse ansøger har været udsat  

 for en række fejl eller mangler, som ikke hver for sig kunne bringe ansøgeren  

 i den nuværende situation, og anmoder om genoptagelse.' I skrivelse af 5. oktober 1992 afslog Patentdirektoratet ansøgningen om  

 genoprettelse, idet direktoratet bl.a. udtalte følgende:
»Den manglende rettidige betaling skyldes, at De tror Deres  

 fuldmægtig har betalt årsgebyret.
Det har fuldmægtigen imidlertid ikke, da  

 denne angiveligt aldrig har modtaget en betalingsordre fra Dem.
De modtager fra Deres fuldmægtig en meddelelse afsendt 14 feb 1992 om  

 betaling af gebyret med tillæg.
På dette tidspunkt burde De have undersøgt  

 sagen nærmere, idet det måtte stå Dem klart, at der muligvis forelå en  

 misforståelse med den følge, at gebyret ikke var blevet betalt.
Det er i denne forbindelse ikke nogen undskyldende omstændighed, at Deres  

 fuldmægtig p.g.a. fejl hos denne tidligere har adviseret om betaling af  

 allerede betalte gebyrer.
Ved ikke at reagere på henvendelsen af 14 feb 1992  

 fra Deres fuldmægtig, har De ikke udvist den fornødne omhu, som krævet i  

 §72.« Denne afgørelse har klageren ved skrivelse af 24. november 1992 indbragt  

 for Patentankenævnet.
 Klageren har i ankebegrundelsen anført:
 »Efter at 5. årsafgift ikke er blevet betalt til 30 NOV 1991 (p.gr.a.  

 beklagelige omstændigheder, som direktoratet ikke kommenterer), sender vi 14  

 FEB 1992 Kyoritsu Institute en anbefalet skrivelse om mulig betaling med bøde  

 før 31 MAJ 1992.
 Som det imidlertid fremgår af Kyoritsu Institute's i kopi af vedlagte  

 breve af 24 JUN og 12 NOV 1992, i begge tilfælde punkt 4, »no reply was  

 made because of already made remittance«.
Her kommer nu direktoratets fordømmelse ind: »På dette tidspunkt  

 burde De have undersøgt sagen nærmere.« Det er denne fordømmende indstilling, vi beder Patentankenævnet ændre til  

 en mere forsonlig holdning, thi hvis ikke patentlovens § 72 kan bruges her,  

 behøver man jo slet ikke § 72.
I denne forbindelse nævner vi, at den europæiske patentmyndighed fortolker  

 den til § 72 svarende Artikel 122 EPC således: »Article 122 EPC is  

 intended to ensure that in appropriate cases the loss of substantive rights  

 does not result from an isolated procedural mistake within a normally  

 satisfactory system.« (Official Journal 8/1987, s. 362 ff, kopi  

 vedlagt). Den her udtrykte holdning har EPO allerede haft i seks år, og  

 f.eks.
Schweiz er nu også slået ind på denne vej.' Klageren har i skrivelse af 5. juli 1994 på anmodning af Ankenævnet oplyst  

 følgende:
»Vort overvågnings- og adviseringssystem fungerer på den måde, at vi  

 adviserer 2 måneder før forfald.
Hvis reaktion udebliver, sender vi en  

 anbefalet »Reminder« med det forhøjede beløb, jf. vedlagte kopi  

 dateret 14 FEB 1992.
Vor manglende reaktion på fremsendelsen af årsafgiften uden betalingsordre  

 kan vi kun forklare på den måde, at når vi modtager et beløb uden angivelse  

 af betalingsformål, så må vi gå ud fra, at beløbet skal bruges til  

 nedbringning af den pågældende debitors saldo.
Det skal fremhæves, at den  

betalende (Kyoritsu Institute for International Industrial Property)  

 ikke er identisk med ansøgeren (The Kitasato Institute).' Patentankenævnet har behandlet sagen på sit møde den 9. november 1995.
 Ingen gav møde.
 Ankenævnet skal udtale:
 Henset til, at patentfuldmægtigen har modtaget et beløb på 1.580 kr. i  

 november 1991 uden at sætte dette i forbindelse med betalingsadvis af  

 september samme år, og til, at der ikke følges op på erindringsskrivelse af  

 14. februar 1992 sammenholdt med de kendte forhold vedrørende EDB-problemer,  

 findes der efter en samlet vurdering ikke at være udvist fornøden omhu.
