Skriftlig fremsættelse (23. februar 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om kommunal udligning og generelle tilskud til kommuner og  

 amtskommuner, lov om elforsyning og lov om varmeforsyning (Fremrykning af  

 modregning ved kommuners afståelse m.v. af energivirksomheder) (Lovforslag nr.
L 59).
 Lovforslaget er en uændret genfremsættelse af lovforslag nr.  

 L 136, fremsat den 8. december 2004.
 Lovforslaget er et led i udmøntningen af regeringens aftale  

 med Dansk Folkeparti om finansloven for 2005.
 Formålet med lovforslaget er at mindske den tidsmæssige  

 forskydning fra en kommune eller amtskommune har rådighed over uddelinger fra  

 og vederlag ved afståelse af ejerandele i virksomheder, der driver  

 aktiviteter  

 efter lov om elforsyning og lov om varmeforsyning, til, der foretages delvis  

 modregning i kommunens eller amtskommunens generelle statstilskud efter  

 bestemmelserne i tilskuds- og udligningsloven.
 De gældende bestemmelser indebærer, at den delvise  

 modregning i det generelle statstilskud først påbegyndes i året to år efter  

 modtagelsen af rådighedsbeløbet.
 Med forslaget foreslås modregningen fremrykket med tre  

 måneder, således at modregningen påbegyndes i oktober måned i året efter  

 modtagelse af rådighedsbeløbet.
 Som en konsekvens af den fremrykkede modregning foreslås  

 forrentningsbestemmelsen i elforsyningsloven og varmeforsyningsloven  

 endvidere  

 ændret.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i det høje Ting.
