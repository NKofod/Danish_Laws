Spørgsmålet om nedbringelse af forurening i forbindelse med brugen af  

 anæstesimidler og personalets medvirken ved forebyggelse af en sådan  

 forurening har været behandlet i en arbejdsgruppe nedsat af  

 Amtsrådsforeningen i Danmark i 1981. Arbejdsgruppen fandt, at der var behov  

 for efteruddannelse generelt af personalet på anæstesiafdelinger i  

 forbindelse med begrænsning af nævnte forurening, herunder behov for en  

 udvidelse på 6 undervisningstimer af specialuddannelsen til  

 anæstesisygeplejerske.
Efter anmodning fra Amtsrådsforeningen har Den  

 kommunale Højskole i samarbejde med Dansk Sygehus Institut udarbejdet  

 kursusmateriale til 6 undervisningstimer for nuværende og kommende  

 anæstesisygeplejersker i begrænsning af forurening med anæstesimidler.
I sundhedsstyrelsens retningslinier af juli 1977 for specialuddannelse til  

 anæstesisygeplejerske indgår ikke undervisning, der konkret omhandler  

 forebyggelse af forurening med anæstesimidler.
Det er imidlertid  

 sundhedsstyrelsens opfattelse, at en sådan undervisning i dag bør indgå i  

 specialuddannelsen.
 Sundhedsstyrelsen finder, at nævnte undervisningsmateriale hensigtsmæssigt  

 kan anvendes i specialuddannelsen.
 Indførelsen af undervisningen i begrænsning af forurening med  

 anæstesimidler i specialuddannelsen til anæstesisygeplejerske indebærer en  

 udvidelse af teoriundervisningen fra 126 til 132 undervisningstimer inden for  

 den samlede uddannelsestid på 2 år.
 De 6 lektioner foreslås givet samlet på en af de første undervisningsdage  

 i uddannelsen.
 En oversigt over undervisningsemnerne i de 6 lektioner er givet i bilag 1.
Søren K.
Sørensen /C.
Jess (* 1) Fra publikationen »6 timers undervisningsmodul i begrænsning af  

 forurening med anæstesimidler.
Uddannelse for nuværende og kommende  

 anæstesisygeplejersker«.
 Den kommunale Højskole og forfatterne, 1984.
 Publikationen kan købes i Dansk Sygehus Institut, Nyropsgade 18, 1602  

 København V., tlf. (01) 11 57 77.
 (* 2) En film om begrænsning af forurening med anæstesimidler, optaget ved  

 hjælp af infrarød teknik, der gør luftarter synlige.
