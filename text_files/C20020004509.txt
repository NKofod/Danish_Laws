Cirkulære om tilbagebetaling af olie-,  

 gas-, kul-, el- og CO2-  

 afgift ved brug i byggeperioden af varmekanoner og  

 permanente radiatoranlæg udelukkende til udtørring af  

 byggematerialer samt til opretholdelse af den for  

 byggearbejdet fornødne temperatur1) 1. Indledning Landsskatteretten har i kendelser af 16. december 1999  

 (TfS 2000, 431) og 28. juli 2000 anlagt en anden fortolkning af begrebet  

 rumvarme i mineralolieafgiftslovens § 11, stk. 4,  

 naturgasafgiftslovens § 10, stk. 4, og CO2-afgiftslovens  

 § 9, stk. 4, jf. § 9, stk. 1, end den som har været  

 praksis på området.
 Der henvises til lovbekendtgørelse nr. 701 af 28.  

 september 1998 om energiafgift af mineralolieprodukter m.v. med  

 ændringer senest ved lov nr. 1297 af 20. december 2000,  

 lovbekendtgørelse nr. 887 af 3. oktober 1996 om afgift af naturgas og  

 bygas senest ændret ved lov nr.1297 af 20. december 2000 samt  

 lovbekendtgørelse nr. 643 af 27. august 1998 om kuldioxidafgift af  

 visse energiprodukter senest ændret ved lov nr. 1297 af 20. december  

 2000.
 På baggrund af Landsskatterettens underkendelse af  

 Told Skats praksis, fastsætter nærværende cirkulære  

 retsvirkningerne af den ændrede retsstilling.
2. Anvendelsesområde Cirkulæret finder anvendelse ved behandlingen af  

 krav om tilbagebetaling af afgift efter mineralolieafgiftslovens § 11,  

 stk. 4, naturgasafgiftslovens § 10, stk. 4, og  

 CO2-afgiftslovens § 9, stk. 4.
 Da bestemmelserne i kulafgiftsloven er parallelle med  

 mineralolieafgiftslovens og naturgasafgiftslovens, finder cirkulæret  

 også anvendelse ved behandlingen af krav om tilbagebetaling af afgift  

 efter kulafgiftslovens § 8, stk. 3.
 Derudover finder cirkulæret anvendelse for el  

 anvendt i de i elafgiftslovens § 11, stk. 3, nævnte permanent  

 opstillede rumvarmeanlæg.
3. Regelgrundlaget Efter mineralolieafgiftslovens § 11, stk. 1, kan  

 virksomheder registreret efter momsloven få tilbagebetalt afgiften af  

 de i virksomheden forbrugte varer.
 Efter mineralolieafgiftslovens § 11, stk. 4, 1.  

 pkt., ydes der ikke tilbagebetaling for afgiften af varme og varer, der  

 direkte eller indirekte anvendes til fremstilling af varme, som leveres fra  

 virksomheden, rumvarme og varmt vand.
I mineralolieafgiftslovens § 11, stk. 4, 2.  

 pkt., og stk. 5, nr. 1, og 2, er der opregnet diverse undtagelser til  

 mineralolieafgiftslovens § 11, stk. 4, 1. pkt.
Undtagelserne er  

 ikke anvendelige i de omhandlede sager.
 Der er således udelukkende tale om at afgrænse  

 mineralolieafgiftslovens § 11, stk. 4, i forhold til samme lovs  

 § 11, stk. 1.
 Der gælder tilsvarende bestemmelser for gasafgift,  

 kulafgift og for CO2-afgift af olie, gas og kul som for  

 mineralolieafgift.
 For elafgiftslovens vedkommende er der tale om en  

 afgrænsning mellem elafgiftslovens § 11, stk. 3, i forhold  

 til § 11, stk. 1.
 4. Den hidtidige praksis vedrørende brug af varmekanoner og  

 permanente radiatoranlæg i forbindelse med byggeri.
 Hidtil har det været Told Skats praksis i relation  

 til rumvarme, at rumvarme, der ikke er omfattet af mineralolieafgiftslovens  

 § 11, stk. 4, 2. pkt. eller § 11, stk. 5, ikke er blevet  

 anset som tilbagebetalingsberettiget.
 Denne praksis er blevet understøttet af de nedenfor  

 gengivne landsskatteretskendelser af 10. september 1999 (TfS 1999, 902) og 3.  

 december 1999, som begge har behandlet undtagelserne i loven som  

 udtømmende.
Efter hidtidig praksis har der endvidere været  

 statueret rumvarme i den udstrækning, der har været tale om varme  

 og samtidig tale om et rum i dette begrebs videste tekniske betydning.
Denne  

 praksis er ligeledes blevet understøttet af de i det følgende  

 nævnte kendelser.
Kendelsen af 10. september 1999 drejer sig om opvarmning  

 af pumpesumpe og pumpeteknikrum v.h.a. elradiatorer og eltemporatorer.  

 Opvarmningen skete for at mindske fugtigheden og frostsikre det tekniske  

 udstyr.
Landsskatteretten fandt, at der var tale om rumopvarmning, idet  

 elinstallationerne var placeret i lukkede rum, og idet den forbrugte  

 elektricitet var anvendt til opretholdelse af et temperaturniveau i  

 pumpestationerne på ikke under 4 grader Celsius.
Landsskatteretten  

 fandt, at der ikke i elafgiftsloven var hjemmel til tilbagebetaling af  

 afgiften, uanset at rumopvarmningen alene var betinget af procestekniske  

 forhold.
Landsskatteretten udtalte, at pumpestationerne ikke var omfattet af  

 den hjemmel, der findes i loven til afgiftsgodtgørelse  

 vedrørende opvarmning af rum, der har karakter af procesanlæg,  

 idet pumpestationerne ikke var omfattet af lovens § 11, stk. 4, nr.  

 1, 1. pkt.
Kendelsen af 3. december 1999 drejer sig ligeledes om  

 opvarmning af pumpestationer m.h.p. at frostsikre disse.
Landsskatteretten  

 fandt, at der var tale om et ikke-godtgørelsesberettiget elforbrug til  

 rumvarme.
Retten lagde vægt på, at opvarmningen var sket af  

 procestekniske hensyn, men uden at være omfattet af undtagelsen i  

 elafgiftslovens § 11, stk. 4, nr. 1 i.f.
Det, som kan udledes af disse kendelser, er, at 1.	rum defineres videre end til fx et lokale, 2.	der skal være tale om et lukket rum, 3.	der kan statueres rumvarme i situationer, hvor opvarmningen sker som  

 opretholdelse af et minimums-temperaturniveau 4.	rumvarme forudsætter ikke, at opvarmningen sker af hensyn til  

 menneskers varmebehov (komfortvarme). Rumvarme forudsætter  

 således ikke et bestemt højt temperaturniveau, ligesom rumvarme  

 også kan omfatte opvarmning alene af procestekniske  

 årsager.
Praksis vedrørende punkt 1) og 2) har hidtil  

 været, at »rum« defineres i sin videste tekniske betydning.
F.eks. er  

 en lukket tildækning skabt af træ, plast eller pressenninger et  

 »rum« i mineralolieafgiftslovens forstand.
Endvidere har mineralolieafgiftslovens § 11,  

 stk. 4, hidtil været fortolket således, at det er uden  

 betydning, om det er tilstræbt, at der sker opvarmning af rummet.
Hvis  

 der er tale om et »rum«, vil al varme, herunder opvarmning som følge  

 af, at der i rummet foregår et arbejde med et procesteknisk  

 formål, være rumvarme, medmindre opvarmningen er omfattet af en  

 af undtagelserne.
Denne praksis understøttes af forarbejderne - bilag  

 nr. 2 til L 218, der blev fremsat i Folketinget den 9. april 1997. Det  

 fremgår af bilaget, at Entreprenørforeningen har argumenteret  

 for, at opvarmning af rum med henblik på udtørring af bygninger  

 under opførelse eller reparation skal beskattes som proces fremfor som  

 rumvarme.
Skatteministeren har svaret følgende, jf. bilag nr. 26:
»Jeg skal ikke benægte, at en stor del af  

 energiforbruget i varmekanonen mere skyldes hensynet til at nedkæmpe  

 fugtigheden, end tjener komfortformål.
Jeg mener imidlertid, at med  

 mindre opvarmning af rum helt klart udelukkende tjener  

 procesformål, bør opvarmningen beskattes som rumvarme.
I det  

 konkrete tilfælde vil det være noget nær umuligt at  

 kontrollere, hvor meget af varmen der udelukkende skyldes procesformål  

 og hvor meget varmekanonen har kørt af hensyn til  

 håndværkerne.
Rumopvarmningen i disse rum adskiller sig  

 næppe principielt fra opvarmning af produktionslokaler, hvor en vis  

 mindstetemperatur er krævet af hensyn til såvel mennesker som  

 materiel og råvarer.
Jeg finder på den baggrund ikke  

 anledning til at imødekomme foreningens ønsker.« (Told Skat s  

 fremhævelser).
 Efter Told Skats hidtidige praksis har det således  

 ikke været anset for procesformål at udtørre bygninger  

 under opførelse eller reparation med en varmekanon eller et permanent  

 radiatoranlæg.
 Det samme gælder for rumopvarmning med el, hvor  

 opvarmningen sker ved fast installerede varmeanlæg, jf. § 11,  

 stk. 3 i elafgiftsloven.
 For løst placerede el-baserede varmeanlæg,  

 der udelukkende er opstillet for at dække et midlertidigt behov for  

 rumvarme, er forbruget af el efter praksis dog anset for omfattet af reglerne  

 om procesformål.
5. Landsskatterettens kendelser Ved Landsskatterettens kendelse af 16. december 1999 (TfS  

 2000, 431) fik en byggeentreprenør i forbindelse med nybyggeri og  

 byggerenovering tilkendt godtgørelse efter mineralolieafgiftslovens  

 § 11, stk. 1, og kuldioxidafgiftslovens § 9, stk.1, af energi  

 anvendt til drift af varmekanoner i forbindelse med byggeri.
Varmekanonerne anvendtes til at tørre cement,  

 træ eller andre materialer for at bevare de optimale egenskaber ved de  

 anvendte materialer eller fordi en hurtig tørring var en  

 forudsætning for, at byggearbejdet kunne ske som en kontinuerlig  

 proces.
Varmekanonerne anvendtes til udtørring i færdige  

 lokaler, lokaler, som var delvist færdiggjorte (interimslukkede), men  

 hvor der eksempelvis manglede isætning af døre og vinduer og  

 endelig lokaler uden tag og færdige ydervægge, hvor  

 tildækning var sket med presenning.
 Landsskatterettens flertal lagde vægt på, at  

 de omhandlede varmekanoner udelukkende var anvendt til udtørring af  

 byggematerialer i forbindelse med byggeprocessen, og at det fandtes bedst  

 stemmende med de til lovforslaget fremsatte bemærkninger, at  

 varmeanvendelsen ikke anses for omfattet af begrebet rumopvarmning.
Landsskatterettens mindretal (retsformanden) afgav dissens  

 i sagen, idet han fandt, at energiforbruget måtte anses for  

 medgået til rumopvarmning.
Retsformanden fandt, at den i sagen  

 omhandlede brug af varmekanoner måtte anses for foregået i en  

 sådan lokalitet, der i mineralolieafgiftslovens forstand må  

 karakteriseres som rum.
Han lagde herved vægt på, at der hverken  

 i loven eller i bemærkningerne hertil er en nærmere definition af  

 selve begrebet rum, og at begrebet rum må opfattes i dets videste  

 tekniske forstand udfra formuleringen af bestemmelserne i  

 mineralolieafgiftslovens § 11, stk. 4, og stk. 5, nr. 1-3.
Ved Landsskatterettens kendelse af 28. juli 2000 fik en  

 virksomhed i forbindelse med opførelse af en ejendom tilkendt  

 godtgørelse efter mineralolieafgiftslovens § 11, stk. 1,  

 naturgasafgiftslovens § 10, stk. 1, og CO2-afgiftlovens  

 § 9, stk. 1, af afgiften på energi anvendt til drift af  

 varmekanoner til opvarmning af bygningens facade i forbindelse med  

 udførelse af pudsarbejde på facader, og til drift af  

 varmekanoner og permanente radiatoranlæg til opvarmning af bygningens  

 indre i forbindelse med udtørring af pudslag/anhydritgulv og  

 opvarmning af bygningen i forbindelse med udførelse af gulv- og  

 vægspartlingsopgaver samt malerarbejde i rummene.
Til opvarmningen af  

 bygningens indre havde der endvidere været brugt midlertidige  

 elvarmeovne.
Retten lagde vægt på, at det omhandlede  

 energiforbrug i varmekanoner og radiatoranlæg udelukkende har  

 været anvendt i byggeperioden og til udtørring af  

 byggematerialer samt opretholdelse af den for byggearbejdet fornødne  

 temperatur.
Under henvisning til den ovenfor gengivne kendelse TfS 2000.431  

 fandt retten, at varmeanvendelsen ikke er omfattet af begrebet  

 rumopvarmning.
6. Ændret praksis Som følge af kendelserne af 16. december 1999 og  

 28. juli 2000 anses praksis for ændret.
 Med udgangspunkt i, at de tidligere kendelser (kendelserne  

 af 10. september 1999 og 3. december 1999) har behandlet undtagelserne i  

 loven som udtømmende, lovens formulering, den afgivne dissens i den  

 praksisændrende kendelse (kendelsen af 16. december 1999), men i  

 særdeleshed også de ovenfor under pkt. 4 refererede forarbejder,  

 må der blive tale om en snæver fortolkning af rækkevidden  

 af de nye kendelser.
 På grundlag af ovennævnte  

 Landsskatteretskendelser må følgende situationer herefter anses  

 som forbrug til procesformål efter mineralolieafgiftslovens § 11,  

 stk. 1: Situationer, hvor opvarmning med varmekanoner og permanente  

 radiatoranlæg udelukkende har det isolerede produktionstekniske  

 formål at udtørre byggematerialer eller opretholde den for  

 byggearbejdet fornødne temperatur under byggeperioden i forbindelse  

 med opførelse eller renovering af ejendomme.
 Den ændrede praksis vedrører således  

 udelukkende opvarmning i forbindelse med opførelse og renovering af  

 bygninger, dvs. den midlertidige opvarmning, der sker i selve byggeperioden,  

 og som er nødvendig for at "producere" rummet, og kun  

 såfremt opvarmningen udelukkende har dette formål.
 Den kortvarige opvarmning, der sker som led i den  

 specielle arbejdsproces med at konstruere et rum, adskiller sig også  

 fra den opvarmning, der er sket i landsskatteretskendelsen refereret i TfS  

 1999, nr. 902, ved at den opvarmning, der er omhandlet i denne kendelse, er  

 af mere permanent karakter, og mere svarer til den opvarmning, der sker i  

 private hjem, idet opvarmningen i private hjem også sker for at holde  

 bygninger, inventar og installationer frostfri m.v.
 Bygge- og renoveringsperioden afgrænses til det  

 tidspunkt, hvor rummet fremtræder som færdigt, dvs. hvor det  

 egentlige bygge- og konstruktionsarbejde står færdigt.
Det vil sige, at f.eks. udtørring af vægge  

 må anses som forbrug til procesformål, også selvom loft og  

 betongulv er lagt og vinduer og døre isat.
Rummet vil her  

 fremstå som færdigt, når væggene er tørre.  

 Ligeledes vil en etageadskillelse være at anse som procesforbrug.
Lægning af træ- eller klinkegulve og  

 opsætning af loftsbeklædning og skillevægge, malerarbejde,  

 epoxybelægning og lignende vil typisk foregå efter rummets  

 konstruktion.
Såfremt sådanne arbejder foregår,  

 førend rummet er færdigt, vil det dog være at anse som  

 procesforbrug, såfremt det ligger indenfor rammerne af en  

 sædvanlig arbejdstilrettelæggelse.
7. Tilbagebetaling Virksomheder kan i sager af omhandlede art søge om  

 at få tilbagebetalt for meget betalt afgift inden for 1908-lovens 5  

 års frist.
 Tilbagebetalingen har tilbagevirkende kraft, således  

 at der, i det omfang et krav på tilbagebetaling ikke er forældet,  

 jf. pkt. 10, kan ske tilbagebetaling af afgift betalt også før  

 den 16. december 1999.
 Det er en betingelse for tilbagebetaling, at virksomheden  

 foreviser dokumentation for eller på anden måde  

 sandsynliggør, at virksomheden ikke har overvæltet afgiften  

 på andre.
 Krav om tilbagebetaling af de ikke godtgjorte energi- og  

 CO2-afgifter kan bl.a. omfatte tilfælde, hvor virksomheden  

 på grund af konkurrencesituationen ikke har indregnet  

 afgiftsbelastningen i sine priser samt tilfælde, hvor virksomheden har  

 indregnet afgiftsbelastningen i priserne men på grund af  

 konkurrencesituationen har lidt et tab.
7.1 Tilbagebetalingsberettiget Berettiget til tilbagebetaling af energiafgifter i  

 første led er momsregistrerede virksomheder, som på baggrund af  

 den ændrede praksis omhandlet i nærværende cirkulære,  

 må anses for godtgørelsesberettigede.
7.2 Tilbagebetalingskrav Når tilbagebetaling finder sted, er kravet  

 begrænset til godtgørelse af afgiften.
 Krav om erstatning for tab herudover bedømmes efter  

 almindelige erstatningsretlige principper.
8. Oplysninger til brug for behandlingen af tilbagebetalingskrav Det beror på en konkret vurdering af samtlige  

 oplysninger i sagen, om betingelserne for tilbagebetaling iøvrigt er  

 opfyldt.
Det påhviler virksomheden at give de oplysninger, der er  

 relevante for en konkret bedømmelse af den enkelte sag.
 En virksomhed, der vil rejse krav om tilbagebetaling,  

 må dokumentere følgende:
1.	størrelsen af det rejste krav, herunder oplysning om kravets  

 fordeling på afgiftsperioder, og således at der udelukkende  

 indgår tilbagebetalingsberettiget forbrug i kravet, 2.	at virksomheden i den periode, som kravet vedrører, har  

 været afskåret fra at overvælte energi- og  

 CO2-afgiften på sine kunder, således at virksomheden  

 har lidt et tab.
8.1. Dokumentationskravet konkret Virksomheden skal vedlægge følgende  

 oplysninger som dokumentation:
 1.	Virksomheden skal oplyse og dokumentere størrelsen af det  

 rejste krav gennem regnskabsmaterialet for den periode, som kravet  

 vedrører.
 2.	Virksomheden må fremlægge byggerapporter,  

 kontraktmateriale eller anden dokumentation for, at  

 tilbagesøgningskravet alene omfatter forbrug i det konkrete byggeris  

 byggeperiode.
 3.	En beskrivelse af virksomheden, dens arbejdsområde,  

 kundegrundlag m.v.
8.2. Øvrige oplysninger Udover de ovennævnte oplysninger kan told- og  

 skattemyndighederne udfra en konkret vurdering af sagen anmode om evt. andre  

 oplysninger, som må anses for nødvendige ved sagens behandling  

 f.eks.:
 1.	Oplysninger om prisfastsættelsen for de enkelte  

 arbejder/entrepriser, herunder prispolitik og priskalkulationer i det omfang  

 sådanne kalkulationer foreligger.
 2.	Oplysninger om navne, beliggenhed vedrørende de konkurrerende  

 virksomheder, der efter virksomhedens opfattelse hindrede virksomheden i at  

 indregne energiafgifter og CO2-afgift i dens priser.
3.	Oplysninger om de priser, herunder de af konkurrenternes priser, som  

 indgik i virksomhedens prisfastsættelse.
Virksomheden skal i denne  

 forbindelse sandsynliggøre, at de pågældende oplysninger  

 faktisk indgik i prisfastsættelsen.
 4.	Oplysninger om konkurrenceforholdene konkret, herunder oplysninger  

 om arbejderne/entreprisernes art, sammenlignelighed,  

 omsætningskalkuler, virksomhedens skønnede markedsandele  

 o.l.
 5.	Oplysninger om branchen generelt i form af omsætnings-, pris-,  

 og markedsudvikling.
9. Forrentning Tilbagebetalingskrav forrentes efter de almindelige regler  

 om forrentning, jf.
Skatteministeriets cirkulære nr. 157 af 14. oktober  

 1987 om forrentning af visse tilbagebetalingsbeløb.
10. Forældelse Kravet om tilbagebetaling i henhold til dette  

 cirkulære er omfattet af den 5-årige forældelsesfrist efter  

 lov om forældelse af visse fordringer (1908-loven).
 Kravet om tilbagebetaling er omfattet af lovens § 1,  

 stk. 1, nr. 6, om betalinger, der er foretaget i urigtig formening om,  

 at beløbet skyldtes (condictio indebiti).
 Forældelsesfristen løber fra tidspunktet for  

 betalingen af energiafgiften.
 Forudsat at der på tidspunktet for kravets  

 fremsættelse ikke allerede er indtrådt 5-årig  

 forældelse, suspenderes forældelsesfristen fra det tidspunkt,  

 hvor virksomheden rejser kravet om tilbagebetaling overfor told- og  

 skatteregionen.
I alle tilfælde ophører suspensionen 3  

 måneder efter, at der er truffet endelig afgørelse i sagen.
I  

 det omfang afgørelsen ikke har givet en virksomhed medhold, må  

 afbrydelse af forældelse herefter ske ved, at virksomheden forinden  

 suspensionens udløb indleder retslige skridt mod  

 skattemyndighederne.
10.1. Forventninger vedr. suspension af forældelsesfristen Grundet den tid, der er forløbet mellem  

 offentliggørelsen af LSR-kendelsen af 16. december 1999 og udsendelse  

 af dette cirkulære, kan virksomheder mv., fx ved henvendelse til Told  

 Skat i forlængelse af offentliggørelsen af LSR-kendelsen, i den  

 konkrete sag være bibragt den opfattelse, at der ikke ville opstå  

 forældelsesproblemer som følge af, at der ville blive udstedt et  

 genoptagelsescirkulære.
 For at sikre en ensartet bedømmelse af  

 sådanne krav skal styrelsen orienteres herom af regionerne.
11. Kompetence og klagefrister Virksomhedens tilbagebetalingskrav skal rejses over for  

 virksomhedens lokale told- og skatteregion, som træffer  

 afgørelse i 1. instans.
 Såfremt en virksomhed ønsker at klage over  

 told- og skatteregionens afgørelse gælder de almindelige  

 klagebestemmelser.
Landsskatteretten behandler klager over de  

 afgørelser, der er nævnt i mineralolieafgiftslovens § 27 a,  

 gasafgiftslovens § 24, kulafgiftslovens § 22 a, elafgiftslovens  

 § 17 d, og CO2 -afgiftslovens § 17 a.
Andre  

 afgørelser fx vedrørende overvæltning og forældelse  

 påklages til Told- og Skattestyrelsen.
 Klagefristen til Landsskatteretten er 3 måneder, jf.  

 sagsudlægningsbekendtgørelsens § 16. Klagefristen til Told-  

 og Skattestyrelsen er 3 måneder, jf.  

 sagsudlægningsbekendtgørelsens § 18, stk. 1, jf.  

 § 16. I øvrigt finder reglerne i skattestyrelseslovens kap. 3 og  

 3 A anvendelse.
12. Gyldighed Cirkulæret træder i kraft ved  

 offentliggørelsen og bortfalder med udgangen af 2003.
