 I medfør af lov nr. 925 af 19. december 1986 om ændring af told- og  

 forbrugsafgiftslovene (Klagebestemmelser m.v.) og § 24 i lov nr. 840 af 18.  

 december 1987 om arbejdsmarkedsbidrag fastsættes følgende regler om  

 klageadgang m.v. i sager, der ikke kan indbringes eller forelægges for de  

 nævn, som er nedsat i medfør af told- og forbrugsafgiftslovgivningen:
 § 1.  De af Direktoratet for Toldvæsenet i 1. instans  

 trufne afgørelser kan indbringes for skatteministeren.
 § 2.  De af distriktstoldkamrene trufne afgørelser kan  

 indbringes for Direktoratet for Toldvæsenet, som træffer endelig  

 administrativ afgørelse i sagen, jf. dog stk. 2.
 Stk. 2.  De i bilaget til bekendtgørelsen nævnte sager,  

 hvori Direktoratet for Toldvæsenet har truffet afgørelse i 2. instans, kan  

 indbringes for skatteministeren.
 § 3.  Skatteministeren kan på eget initiativ tage en  

 afgørelse truffet af toldvæsenet op til undersøgelse og afgørelse.
 § 4.  Bekendtgørelsen træder i kraft dagen efter  

 offentliggørelsen i Lovtidende og har virkning fra den 1. januar 1988.  

 Samtidig ophæves bekendtgørelse nr. 59 af 6. februar 1987.
Skatteministeriet, den 10. marts 1988 ANDERS FOGH RASMUSSEN /K.
Aasberg Karlsen Bilag 1. Toldloven:
a.
Bevillinger til toldoplag efter lovens §§ 108 og 108 a.
b.
Sager vedrørende lovens § 80.
 2. Lov om afgift af spiritus m.m.:
a.
Fravigelse fra bestemmelserne om mindstebeskatningspris efter § 6.
b.
Fastsættelse af hvilke denatureringsmidler, der skal tilsættes efter  

 lovens § 1, stk. 2, og stoffer, der tilsættes efter § 15, stk. 3.
 3. Anvendelse af andet lukke end banderoler efter lov  

 om kontrol med omsætningen af spiritus og vin § 4, stk. 1, sidste pkt.
 4. Afgiftsfritagelse efter lov om tobaksafgifter § 31.
 5. Afgiftsfritagelse efter lov om forskellige  

 forbrugsafgifter § 24, stk. 3.
 6. Afgiftsfritagelse efter lov om afgift af parfumer,  

 toiletmidler m.v. § 17.
 7. Lov om registreringsafgift af motorkøretøjer m.v.:
a.
Afgiftsfritagelse i henhold til § 3, stk. 6.
b.
Tilladelse til registrering af bestemte grupper af køretøjer uden  

 fremlæggelse af det i § 22, stk. 1, omhandlede bevis, jf. § 22, stk. 3.
 8. Afgiftsfritagelse efter lov om afgift af  

 lystfartøjsforsikringer § 2, stk. 3.
