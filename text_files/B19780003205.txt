 I medfør af § 4 i lov nr. 476 af 14. september 1977 om tilskud til  

 produktions-, beskæftigelses- og miljøfremmende foranstaltninger i det  

 private skovbrug fastsættes:
Tilskudsordningens område § 1.  Tilskud kan ydes til produktions-,  

 beskæftigelses- og miljøfremmende foranstaltninger på private skovejendomme,  

 når ejendommens samlede skovbevoksede areal ikke overstiger 50 ha.
Stk. 2.  Til skovbevoksede arealer henregnes ethvert  

 areal, der er forsynet med en bevoksning, som i henhold til skovloven anses  

 for skov.
Arealer, der udelukkende drives som pyntegrønt- eller  

 juletræskultur, betragtes ikke som skov.
 § 2.  Tilskud ydes til følgende foranstaltninger:
 § 3.  Tilskud ydes alene til den arbejdsløn (incl.  

 lovpligtige eller overenskomstmæssige tillæg), der medgår til den pågældende  

 foranstaltnings udførelse samt til evt. skurleje.
Stk. 2.  Som tilskudsberettigede lønudgifter anses løn  

 til arbejdere samt til arbejdsledere, der af ejeren er antaget udelukkende  

 til udførelse af tilskudsarbejdet, medens der ikke kan ydes tilskud til løn  

 til faste skovfunktionærer eller beregnet vederlag for ejerens eget arbejde.  

 Ved leje af maskiner og traktorer er evt. arbejdsløn tilskudsberettiget,  

 medens maskin- og traktorlejen ikke kan medregnes.
Evt. udgifter til  

 sagkyndig vejledning i forbindelse med tilskudsarbejdets udførelse kan  

 medregnes med højst 15 pct. af den samlede tilskudsberettigede udgift.
 Tilskudsmodtagere, betingelser for tilskud  

 m.m.
 § 4.  Tilskud ydes til private ejere af skovejendomme.  

 En ejer af to eller flere selvstændige skovejendomme kan i almindelighed kun  

 opnå tilskud til een ejendom i et enkelt finansår.
 Stk. 2.  Tilskud kan ydes til fælles projekter, f.eks.  

 vejanlæg og grøftearbejde i parcelskove.
 Stk. 3.  Tilskud ydes ikke til stat, kommuner, kirker,  

 præsteembeder og offentlige stiftelser.
 Stk. 4.  Tilskud kan ikke ydes til arbejder, som ejeren  

 over for offentlige myndigheder er forpligtet til at udføre.
 § 5.  Hvis der ydes tilskud til et arbejde efter denne  

 bekendtgørelse, kan der ikke ydes støtte til dette arbejde efter anden  

 lovgivning eller anden støtteordning, ligesom der ikke kan ydes tilskud efter  

 denne bekendtgørelse, såfremt det pågældende arbejde opnår støtte efter anden  

 lovgivning eller støtteordning.
§ 6.  Det er en betingelse for ydelse af tilskud, at  

 arbejdet først påbegyndes, efter at tilsagn om tilskud er afgivet af statens  

 jordlovsudvalg, til hvilket tilskudsordningens administration henlægges.
Det  

 er endvidere en betingelse, at arbejdet er afsluttet, og ansøgning om  

 udbetaling er indsendt til den skovsagkyndige, jfr. § 10, senest 12 måneder  

 efter tilsagnets meddelelse.
 Stk. 2.  Statens jordlovsudvalg afgør, hvornår et  

 arbejde kan anses for afsluttet.
 Stk. 3.  Statens jordlovsudvalg kan gøre undtagelse fra  

 bestemmelsen i stk. 1, 2. punktum, når særlige forhold taler derfor.
 Ansøgning om tilskud, tilsagn m.v.
 § 7.  Ansøgning om tilskud skal udfærdiges på  

 blanketter, der rekvireres i statens jordlovsudvalg, Sankt Annæ Plads 19,  

 1250 København K, tlf.nr. (01) 15 61 31.
 Stk. 2.  Ansøgningen indsendes til statens  

 jordlovsudvalg, Sankt Annæ Plads 19, 1250 København K.
 § 8.  Statens jordlovsudvalg træffer afgørelse om,  

 hvorvidt ansøgningen kan imødekommes.
 Stk. 2.  Ved udvælgelsen af de ansøgninger, der kan  

 imødekommes, vil tidspunktet for ansøgningens modtagelse i statens  

 jordlovsudvalg blive lagt til grund.
 Stk. 3.  Hvis ansøgningen kan imødekommes, meddeler  

 udvalget forhåndstilsagn om, hvilket tilskud der kan forventes udbetalt.
Tilskuddets størrelse og udbetaling § 9.  Tilskuddet udgør indtil 100 pct. af de til  

 arbejdets gennemførelse afholdte lønudgifter.
 Stk. 2.  Hvis tilskudsarbejdet medfører en indtægt for  

 skovejeren, kan der tages hensyn hertil ved tilskuddets beregning.
 Stk. 3.  Tilskud, der vil udgøre mindre end 2.000 kr.,  

 udbetales ikke.
 § 10.  Når det arbejde, hvortil der søges tilskud, er  

 udført, fremsender ansøgeren meddelelse herom til den skovsagkyndige, der har  

 behandlet ansøgningen, tilligemed dokumentation for de til arbejdet afholdte  

 tilskudsberettigede udgifter.
 § 11.  Tilskuddet udbetales ved statens  

 jordlovsudvalgs foranstaltning.
Almindelige bestemmelser § 12.  Tilsagn bortfalder ved ejerskifte.
 Stk. 2.  Statens jordlovsudvalg kan tillade, at  

 tilsagnet opretholdes ved ejerskifte i familieforhold samt under ganske  

 særlige omstændigheder.
 § 13.  Tilsagn kan ikke overdrages, transporteres til  

 sikkerhed eller på anden måde gøres til genstand for retshandler.
§ 14.  Tilsagn om tilskud bortfalder, hvis tilsagnet  

 er givet under urigtige forudsætninger, eller hvis forudsætningerne for  

 tilsagnet er bristede.
Er tilskud udbetalt, kan dette kræves tilbagebetalt.
 § 15.  Statens jordlovsudvalg træffer alle afgørelser  

 efter denne bekendtgørelse.
Stk. 2.  Statens jordlovsudvalgs afgørelser kan påklages  

 til landbrugsministeren.
Klagefristen er 4 uger fra den dag, afgørelsen er  

 meddelt ansøgeren.
 § 16.  Ansøgerne er forpligtet til at meddele statens  

 jordlovsudvalg alle oplysninger, der er nødvendige for behandlingen af  

 ansøgningerne og for fastsættelse af tilskuddets størrelse.
 § 17.  Statens jordlovsudvalg, eller hvem udvalget  

 bemyndiger hertil, er berettiget til at foretage eftersyn af det arbejde,  

 hvortil der søges tilskud.
 § 18.  Bekendtgørelsen træder i kraft den 20. februar  

 1978.
