Skriftlig fremsættelse (8. december 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om Lønmodtagernes Garantifond (Garantidækning under anmeldt  

 betalingsstandsning og i den transnationale situation) (Lovforslag nr.
L 137).
 Forslagets formål er at gennemføre Europa-Parlamentets og  

 Rådets direktiv 2002/74/EF af 23. september 2002 om ændring af Rådets  

 direktiv  

 80/987/EØF om indbyrdes tilnærmelse af medlemsstaternes lovgivning om  

 beskyttelse af arbejdstagerne i tilfælde af arbejdsgiverens insolvens.
Det foreslås, at Lønmodtagernes Garantifond under en anmeldt  

 betalingsstandsning fremover skal kunne dække forfalden løn m.v. med op til  

 55.000 kr. i op til 3 måneder inden for en periode af 18 måneder.  

 Lønmodtagernes Garantifond skal endvidere dække lønkrav i den transnationale  

 situation.
Den transnationale situation er karakteriseret ved, at en  

 lønmodtager ansat i fx Danmark og som udøver sin beskæftigelse dér eller  

 hovedsageligt dér, mens arbejdsgiveren er etableret i fx Tyskland, vil kunne  

 få  

 dækket sit løntilgodehavende af Lønmodtagernes Garantifond.
Konsekvensen af fondens udvidede dækningsforpligtelse vil  

 være, at bidraget til finansieringen af Lønmodtagernes Garantifond forventes  

 at  

 medføre en udgift  

 på ca. 40 kr. pr.  

 lønmodtager årligt, en årlig løbende udgift på 5 mio. kr. til administration  

 samt en engangsudgift på 10 mio. kr.
En bidragsforhøjelse er p.t. ikke  

 vurderet  

 at være nødvendig.
 Det foreslås, at loven træder i kraft den 7. oktober 2005 og  

 har virkning for tilfælde, hvor fristdagen eller det tidspunkt, der efter  

 fondens bestemmelser træder i stedet for fristdagen, er indtrådt efter dette  

 tidspunkt.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
