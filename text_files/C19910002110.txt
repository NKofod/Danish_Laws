Til samtlige ministerier, styrelser og kommunalbestyrelser Hermed følger Bygge og Boligstyrelsens vejledning »EF's regler for  

 udbud af offentlige bygge- og anlægsarbejder«.
 Vejledningen knytter sig til bekendtgørelse nr. 595 af 14. august 1990 om  

 samordning af fremgangsmåderne ved indgåelse af offentlige bygge- og  

 anlægskontrakter i De Europæiske Fællesskaber.
 Vejledningen må betragtes som foreløbig, idet visse forhold vedrørende  

 udbud stadig er genstand for drøftelser mellem EF-Kommissionen og de danske  

 myndigheder.
 Det drejer sig dels om nogle spørgsmål om forholdet mellem  

 EF-udbudsdirektivet og licitationsloven, dels om det almennyttige  

 boligbyggeris stilling.
 Styrelsen vil udsende nærmere meddelelse, når disse spørgsmål er afklaret.  

 Indtil videre kan der med hensyn til licitation gås frem som anført i  

 vejledningen, og det almennyttige byggeri mv. anses ikke for omfattet af  

 EF-udbudsreglerne.
 Der kan således ses bort fra vejledningens side 14, fjerde stykke:
»Under offentligretlige organer henhører også organer, hvis drift er  

 underkastet offentlige myndigheders kontrol.
Det betyder, at opførelse af  

 almennyttigt boligbyggeri og ungdomsboliger med tilsagn om støtte efter lov  

 om boligbyggeri og ældreboliger efter lov om boliger for ældre og personer  

 med handicap er omfattet af direktivet.« Opmærksomheden henledes på, at opførelse af ældreboliger med kommunen som  

 bygherre som hidtil er omfattet af direktivet.
Vejledningen kan købes gennem Statens Informationstjeneste, tlf. 33 92 92  

 00, for 50 kr.
Ved større ordrer ydes rabat efter aftale.
