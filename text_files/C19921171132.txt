(Ang.: Aftale om øko point system  

 mellem EF og Østrig ved transitkørsel i Østrig.) 1. Indledning.
Med virkning fra den 1. januar 1993 er der mellem EF og  

 Østrig indgået aftale om inden år 2003 at reducere forureningen fra lastbiler  

 i transitkørsel i Østrig med 60% af NOX udslippet i 1991. Til regulering af  

 transitkørslen med lastbiler i Østrig indføres et øko point system, således  

 at den enkelte lastbil bruger et antal øko point af en kvote, der tildeles de  

 enkelte lande i EF.
Beregningen af tildelte øko point foretages med  

 udgangspunkt i antal kørte ture i 1991 og det gennemsnitlige NOxudslip pr.  

 lastbil.
Denne kvote nedsættes procentuelt hvert år. Øko point systemet  

 fungerer herefter således, at der ved hver transitkørsel i Østrig (hver vej)  

 afkræves et antal øko point afhængig af NOx udslippet, således at en lastbil,  

 der har et NOx udslip svarende til 16 øko point, hurtigere vil  

 »forbruge« sin kvote af tildelte øko point, idet hver transitkørsel  

 i Østrig vil »koste« 16 øko point, end en lastbil, der f.eks. kun  

 har et NOx udslip svarende til 9 øko point.  Aftalens gennemførelse.
Aftalen  

 indebærer, at lastbiler over 7500 kg tilladt totalvægt ved transitkørsel i  

 Østrig skal forevise: - Øko pointkort med øko point (se bilag 1). Lastbiler,  

 der er registreret 1. gang før 1. oktober 1990, regnes for at have et NOx  

 udslip svarende til 16 øko point.
Dette tal anvendes uanset den faktiske  

 værdi af NOx udslippet.
Lastbiler, der er registreret 1. gang efter 1.  

 oktober 1990 forurener normalt mindre end svarende til 16 øko point.
For  

 disse lastbiler kan importøren udstede et: - COP dokument (conformity of  

 production, se bilag 2). Ved forevisning af nævnte attesterede dokument for  

 de østrigske myndigheder vil »betalingen« med øko point for  

 transitkørslen med pågældende lastbil blive reduceret svarende til  

 dokumentets angivelse af øko point.
3. Udstedelse af COP dokument. a) Bilejeren anmoder om COP dokument hos en  

 autoriseret forhandler og vedlægger: - kopi af registreringsattest, og - kopi  

 af godkendelseserklæring, såfremt det af registrerings- attestens rubrik for  

 godkendelsesnummer fremgår, at god- kendelsesnummeret begynder med G. b)  

 Forhandleren udfylder COP dokumentet efter importørens anvis- ninger eller  

 sender dokumenterne til importøren.
COP dokumen- tet udfyldes, undtagen pkt.  

 1 og pkt. 10, således at - pkt. 7 udfyldes med NOx emmisionen i g/kWh fra  

 EF-godkendel- sen udfærdiget i.h.t.
EF-direktiv 88/77/EØF, 91/42/EØF eller  

 ECE R 49-01. - pkt. 8 udfyldes normalt med tallet i pkt. 7 + 10%. - pkt. 9  

 udfyldes med antal øko point, således at hvert g NOx/ kWh svarer til 1 øko  

 point.
NOx tallet rundes op til næste hele point, når decimalen er 0,5 og  

 derover, og rundes ned, når decimalen er under 0,5. Det kan oplyses, at  

 allerede vedtagne EF-direktiver medfører, at NOx udslippet for nye lastbiler  

 skal nedbringes til 9 g NOx/ kWh den 1. oktober 1993, til 7 g NOx/kWh den 1.  

 oktober 1996, og i år 2003 forventes en NOx værdi på 5 g NOx/kWh at være  

 nået.
 4. Attestation af COP dokument. a) Bilejeren anmoder om attestation af COP  

 dokumentet hos Sta- tens Bilinspektion, og afleverer/indsender: - udfyldt COP  

 dokument - kopi af registreringsattest, og - kopi af eventuel  

 godkendelseserklæring b) Statens Bilinspektion kontrollerer, at oplysningerne  

 i COP dokumentet svarer til tilgængelige oplysninger i registrerings- attest  

 og typegodkendelse/godkendelseserklæring og udfylder COP dokumentets pkt. 1  

 med bilinspektionens synsstednummer samt et fortløbende nummer, og COP  

 dokumentet attesteres i pkt. 10. Statens Bilinspektion opbevarer en kopi af  

 de attesterede COP dokumenter.
5. Omregistrering.
Ved omregistrering kan bilejeren rette  

 registreringsnummeret i rubrik 3 på COP dokumentet ved at overstrege det  

 gamle nummer og anføre det nye registreringsnummer umiddelbart over.  

 Rettelsen skal attesteres af Statens Bilinspektion.
6. Udlevering af øko pointkort og øko point.
Henvendelser vedrørende  

 udlevering af øko pointkort og øko point m.v. samt forespørgsler om dette  

 rettes til Direktoratet for Vejtransport, Borgergade 20, 1300 København K,  

 telefon 33147444.
P.M.V.
E.B.
