Vejledning  

 til bekendtgørelse om investorbeskyttelse ved værdipapirhandel Indledning Bekendtgørelsen er udstedt med hjemmel i § 43, stk. 2, og §  

 373, stk. 2, i lov om finansiel virksomhed og implementerer artikel 19-22  

 (investorbeskyttelsesreglerne) af direktiv 2004/39/EF (MiFID-direktivet), og  

 artikel 26ff af det hertil knyttede implementeringsdirektiv 2006/73/EF.
 Bekendtgørelsen erstatter §§ 19-23 i bekendtgørelse om god  

 skik for finansielle virksomheder (god skik-bekendtgørelsen), som vedrører  

 værdipapirhandlere, og som ophæves  

 1. november 2007. Værdipapirhandel er ikke omfattet af de  

 øvrige regler i god skik-bekendtgørelsen.
Kapitel 1 Anvendelsesområde og definitioner § 1  Anvendelsesområde Stk. 1-2  

  

 fastslår,  

 at bekendtgørelsen finder anvendelse på danske og tredjelande  

 værdipapirhandlere samt udenlandske investeringsselskaber og  

 kreditinstitutter  

 fra EU/EØS lande, der driver virksomhed i Danmark gennem en filial.  

 Bekendtgørelsen  

 finder ligeledes anvendelse på danske værdipapirhandleres grænseoverskridende  

 aktiviteter.
Pensionsselskaber og forsikringsselskaber omfattet af lov om  

 finansiel virksomhed er ikke omfattet af bekendtgørelsen, ligesom  

 medarbejderdeltagelsesordninger  

 (fx medarbejderaktie-, obligations- og optionsordninger) er undtaget, jf.  

 bekendtgørelse  

 om hvilke juridiske og fysiske personer der kan udføre tjenesteydelser i  

 forbindelse med værdipapirhandel på erhvervsmæssigt grundlag uden tilladelse  

 efter lov om finansiel virksomhed.
Det samme gør sig gældende for så vidt  

 angår  

 forvaltningsafdelinger, herunder pengeinstitutters forvaltningsafdelinger.
Bekendtgørelsen finder ikke anvendelse på  

 grænseoverskridende tjenesteydelser ydet her i landet af  

 investeringsselskaber  

 og kreditinstitutter, der har tilladelse i et andet EU-land eller et land,  

 som  

 Fællesskabet har indgået aftale med på det finansielle område.
Eksempelvis  

 vil  

 et tysk investeringsselskab, der fra Tyskland yder investeringsservice til  

 danske kunder ikke være omfattet af bekendtgørelsen.
Selskabet vil derimod  

 være  

 omfattet af tysk lovgivning.
 Stk. 3  

  

 fastslår,  

 at der er visse bestemmelser, der ikke finder anvendelse, når der foretages  

 værdipapirhandel med realkreditobligationer, når værdipapirhandlen sker i  

 tilknytning til og som forudsætning for udførelse af kunders  

 realkreditforretninger.  

 Bestemmelsen gennemfører artikel 19 (9) i direktiv 2004/39/EF om markeder for  

 finansielle instrumenter (MiFID-direktivet).
 fastslår, at der er visse bestemmelser, der ikke finder  

 anvendelse, når der foretages værdipapirhandel med realkreditobligationer.  

 Bestemmelsen gennemfører artikel 19(9) i direktiv 2004/39 om markeder for  

 finansielle instrumenter (MiFID-direktivet).
 Der fastsættes i  

  

 stk.  

 4  

  

 , at visse af reglerne i bekendtgørelsen også finder anvendelse på  

 investeringsrådgivere.
Stk. 7  

  

 indebærer,  

 at værdipapirhandlere, som udfører ordrer vedrørende omsættelige pantebreve  

 med  

 pant i fast ejendom eller løsøre, er omfattet af bekendtgørelsens krav i § 21  

 om afregningsnotaer.
Reglen indebærer derfor, at kunder fortsat modtager  

 afregningsnota ved omsættelige pantebreve med pant i fast ejendom, selvom  

 disse  

 pantebreve ikke i øvrigt er omfattet af bekendtgørelsen.
§ 2  Definitioner Definitionen i  

  

 stk. 3  

  

 af finansielle instrumenter  

 omfatter også  

 strukturerede  

 produkter.
For eksempel såkaldte indekserede obligationer, hvor afkastet helt  

 eller delvist følger udviklingen i et eller flere finansielle instrumenter  

 eller finansielle indeks.
Definitionen omfatter desuden andele i  

 investeringsforeninger,  

 specialforeninger, godkendte fåmandsforeninger, hedgeforeninger, udenlandske  

 investeringsinstitutter og andre kollektive investeringsordninger omfattet af  

 lov om investeringsforeninger og specialforeninger samt andre kollektive  

 investeringsordninger m.v.
 Definitionen af  

 investeringsrådgivning i  

  

 stk. 4 og 5  

  

 afgrænser anvendelsesområdet for egnethedstesten i § 16. Der er tale om  

 investeringsrådgivning, når en værdipapirhandler eller en  

 investeringsrådgiver  

 giver en anbefaling rettet til en kunde personligt om transaktioner i  

 specifikke finansielle instrumenter.
Rådgivning om en  

 bestemt type finansielt instrument udgør ikke investeringsrådgivning i  

 bekendtgørelsens forstand, da anbefalingen til kunden skal relatere sig til  

 transaktioner i specifikke finansielle instrumenter.
Det vil for eksempel  

 sige,  

 at en anbefaling til en kunde om at købe 100 stk.
XX aktier er  

 investeringsrådgivning, hvorimod en anbefaling om at placere en formue i 60 %  

 obligationer og 40 % aktier er en generel anbefaling, som ikke er omfattet af  

 definitionen af investeringsrådgivning.
 Generelle  

 anbefalinger kan godt være et led i en investeringsrådgivning, som munder ud  

 i  

 en anbefaling af transaktioner i specifikke finansielle instrumenter, men den  

 generelle anbefaling kan som udgangspunkt ikke i sig selv udgøre en  

 investeringsrådgivning.
Anbefalinger, der er  

 egnet til udbredelse til offentligheden eller en bredere kreds af modtagere,  

 jf. bekendtgørelsen om udarbejdelse og udbredelse til offentligheden af visse  

 investeringsanalyser samt § 2, nr. 11 i bekendtgørelsen om de organisatoriske  

 krav til og betingelser for drift af virksomhed som værdipapirhandler og er  

 ikke omfattet af begrebet investeringsrådgivning.
Generel vejledning i form  

 af  

 produkt-, udsteder- eller markedsinformation såvel skriftlig som mundtligt  

 vil  

 derfor typisk ikke udgøre investeringsrådgivning.
En ordning, hvorefter en  

 værdipapirhandler sender generel vejledning og anbefaling til en række  

 navngivne abonnenter konstituerer ikke investeringsrådgivning, da der ikke er  

 tale om personlig anbefaling.
 En værdipapirhandler har handlet i strid med  

 bekendtgørelsens § 5 og § 8, stk. 1, hvis værdipapirhandleren giver kunden  

 generel rådgivning om en bestemt type finansielt instrument, som denne  

 præsenterer som passende for den pågældende kunde og den generelle rådgivning  

 reelt kan opfattes som en anbefaling af en transaktion i et bestemt  

 finansielt  

 instrument.
 En anbefaling rettet  

 til en kunde personligt kan også bestå af en anbefaling om  

  

 ikke  

  

 at udføre en given transaktion.
Kapitel 2 Formkrav til levering af information § 3 - Varigt medium Bestemmelsen definerer ikke et varigt medium.
Begrebet skal  

 forstås i overensstemmelse med den generelle definition i  

 forbrugeraftaleloven.
 Et varigt medium er en indretning, som sætter forbrugeren i  

 stand til at lagre oplysninger sendt til ham personligt på en måde, der  

 muliggør senere konsultation i en periode, som er afpasset efter  

 oplysningernes  

 formål, og som giver mulighed for uændret gengivelse af de lagrede  

 oplysninger,  

 jf.  

 betænkning nr. 1440 om revision af  

 forbrugeraftaler s.104, der nærmere redegør for begrebet varigt medium.
Information, der er personligt rettet  

 til den enkelte kunde om kundekategori, afregningsnota, aftalevilkår og den  

 periodisk oversigt i forbindelse med porteføljepleje og depotoversigt skal  

 som udgangspunkt leveres på papir.
Informationen kan dog leveres på andet  

 varigt medium end papir, hvis brugen af et sådant medium er hensigtsmæssigt i  

 kundeforholdet og kunden vælger, at oplysningerne gives på varigt medium.
Efter bestemmelsens  

  

 stk.  

 1, nr. 1)  

  

 og  

  

 stk. 2, nr. 1  

  

 er  

 levering af oplysninger ved hjælp af elektroniske kommunikationsmidler  

 hensigtsmæssig på den baggrund, hvorpå forretningerne mellem  

 værdipapirhandleren og kunden udføres eller skal udføres, hvis der er bevis  

 for, at kunden har jævnligt adgang til internettet.
En kundes oplysning af  

 sin  

 e-mail-adresse med henblik på at udføre forretningerne eller aftale om brug  

 af  

 netbank betragtes som bevis herpå.
 Efter bestemmelsens  

  

 stk.  

 1, nr. 2)  

  

 har en eksisterende kunde accepteret, at oplysningerne gives på  

 et andet varigt medium end papir, hvis kunden og værdipapirhandleren allerede  

 kommunikerer på andet end papir, fx elektronisk.
Information om generelle aftalevilkår,  

 eksempelvis vilkår, der er ens for alle værdipapirhandlerens kunder eller  

 segmenter/kategorier heraf, samt ordreudførelsespolitikken kan efter  stk.  

 2  kan gives på en hjemmeside.
Det er bl.a. en betingelse  

  

 efter  

  

 stk. 2, nr. 2  

  

 , at kunden har samtykket  

 til at oplysningerne gives via en hjemmeside, der ikke udgør et varigt  

 medium.  

 Dette krav anses for opfyldt, hvis kunden allerede kommunikerer med  

 værdipapirhandleren elektronisk.
 § 3 supplerer forbrugeraftaleloven, idet § 3 regulerer en  

 situation, som tidsmæssigt ligger forud for de generelle oplysningskrav til  

 fjernsalg af finansielle tjenesteydelser.
 Bestemmelsen angiver ikke udtømmende de situationer, hvor  

 værdipapirhandleren skal anvende varigt medium, se således fx § 6, stk. 3.
§ 4 - Kundekategorier Stk. 1  

  

 fastsætter  

 objektive kriterier for inddelingen af værdipapirhandlerens kunder i  

 kategorierne  

 detailkunder, professionelle kunder eller godkendte modparter, jf. bilag 1 og  

 2  

 til bekendtgørelsen.
Kategoriseringen har betydning for, hvilken beskyttelse  

 værdipapirhandlerne skal yde sine kunder i form af rådgivning og  

 informationer.  

 Detailkunder har det højeste beskyttelsesniveau, professionelle kunder har  

 mindre beskyttelse og godkendte modparter har som udgangspunkt ingen  

 beskyttelse efter bekendtgørelsen.
Den enkelte kunde kan være kategoriseret  

 forskelligt afhængigt af typen af værdipapiret.
Eksempelvis kan en kunde være  

 kategoriseret som professionel kunde ved handel med obligationer og som  

 detailkunde ved handel med derivater.
Det fremgår af bilag  

 2, hvem der er godkendte modparter.
Det er fx kreditinstitutter,  

 forsikringsselskaber, investeringsforeninger, pensionsselskaber, andre  

 finansielle enheder såsom ATP og LD.
Det vil sige, at værdipapirhandel, som  

 foretages mellem for eksempel to pengeinstitutter, ikke er omfattet af  

 bekendtgørelsen, og at der dermed som udgangspunkt ikke gælder  

 investorbeskyttelse.  

 Professionelle kunder er foretagender, der ikke er godkendte modparter i  

 henhold  

 til bilag 2, og som skal have tilladelse eller underkastes regulering for at  

 virke på de finansielle markeder, jf. bilag 1, afsnit a, hvilket blandt andet  

 er  

 råvare- og derivathandlere.
Hertil kommer store virksomheder, der opfylder  

 angivne betingelser  

 og andre institutionelle investorer, der primært investerer i finansielle  

 instrumenter, fx equity fonde.
Bilag 1 indeholder de  

 objektive krav for kategoriseringen af professionelle kunder og detailkunder.  

 Bilag 1 opdeler kunder i 1) kunder, der altid anses for professionelle  

 (såkaldte fødte professionelle), og 2) kunder, der efter  

 anmodning kan  

 behandles som professionelle kunder, hvilket omfatter kunder, der ikke falder  

 under pkt. 1, herunder detailkunder.
Det vil sige, at alle kunder, som ikke  

 er  

 fødte professionelle kunder, som udgangspunkt skal behandles som  

 detailkunder.
 Værdipapirhandleren er ikke forpligtet til at benytte  

 kundebenævnelserne i stk. 1. Værdipapirhandleren skal dog oplyse sine kunder  

 om, at de opnår et beskyttelsesniveau svarende til henholdsvis detailkunder,  

 professionelle kunder og godkendte modparter.
Værdipapirhandleren kan vælge  

  

 kun  

  

 at indgå aftaler med kunder i én kategori.
Værdipapirhandlerne  

 kan således vælge kun at have kunder, der opfylder betingelserne for at være  

 professionelle.
Bestemmelsen indebærer ikke nogen form for kontraheringspligt  

 med forskellige kundekategorier for værdipapirhandleren.
Kommuner anses for professionelle kunder.
Ligeledes hører  

 "locals" til den kategori af kunder, der altid anses for at være  

 professionelle, jf. bilag 1, afsnit a, pkt. b.
Locals er et engelsk begreb,  

 og  

 angiver, at der er tale om selskaber, der er medlemmer af et derivatmarked,  

 hvorpå de alene handler for egen regning.
Stk. 2  

  

 fastslår,  

 at  

 værdipapirhandleren på eget  

 initiativ kan vælge at behandle en professionel kunde eller en godkendt  

 modpart  

 som en detailkunde.
Dette kan ske på ad hoc basis eller generelt.  

 Bestemmelsen  

 indebærer, at en værdipapirhandler kan vælge at kategorisere og behandle alle  

 sine kunder som detailkunder, uanset om de opfylder betingelserne for  

 professionelle kunder eller godkendte modparter.
Stk. 3  

  

 giver  

 mulighed for, at professionelle kunder kan skifte kategori til godkendte  

 modparter  

 og dermed til et lavere beskyttelsesniveau.
Professionelle kunder omfatter  

 både  

 kunder, der er kategoriseret som professionelle kunder i medfør af bilag 1,  

 afsnit a og professionelle kunder, der i medfør af stk. 4 har skiftet  

 kategori  

 fra detailkunde til professionel kunde.
Endvidere kan godkendte modparter  

 skifte kategori til professionelle kunder og dermed til et højere  

 beskyttelsesniveau.  

 Kategoriskiftet kan ske efter anmodning fra kunden.
Værdipapirhandleren er  

 ikke  

 forpligtet til at efterkomme anmodningen.
Stk. 4  

  

 giver  

 mulighed for, at en detailkunde kan skifte kategori til professionel kunde.  

 Kategoriskiftet kan ske efter anmodning fra kunden.
Værdipapirhandleren er  

 ikke  

 forpligtet til at efterkomme anmodningen.
Kategoriskiftet kan kun ske, hvis  

 kunden opfylder de betingelser til viden og erfaring, der er fastsat i bilag  

 1,  

 afsnit b.
En detailkunde skal for at kunne blive behandlet som en  

 professionel kunde opfylde mindst to ud af tre kriterier, som fremgår af  

 bilag  

 1, afsnit b, punkt 1. Kriterierne skal være opfyldt på tidspunktet for  

 anmodningen.
Det ene kriterium er, at kunden har foretaget omfattende  

 transaktioner på det relevante marked gennemsnitligt ti gange pr. kvartal de  

 foregående fire kvartaler.
Hvis en kunde fx de foregående fire kvartaler har  

 foretaget gennemsnitligt ti handler pr. kvartal i aktier, obligationer  

 og/eller  

 investeringsforeningsbeviser, anses denne for professionel for samtlige disse  

 instrumenter.
Det relevante marked, er som udgangspunkt det marked, hvor  

 de finansielle instrumenter, som kunden ønsker at blive behandlet som  

 professionel i forhold til, er handlet.
Hvis en kunde for eksempel ønsker at  

 blive behandlet som professionel i forhold til handel med derivater, skal han  

 have foretaget gennemsnitlig 10 derivathandler pr. kvartal de foregående fire  

 kvartaler for at dette kriterium kan anses for opfyldt.
Stk. 5  

  

 indeholder  

 en forpligtelse for værdipapirhandleren til at informere sine kunder om,  

 hvilken  

 kundekategori jf. stk. 1, de er omfattet af.
Hvis værdipapirhandleren vælger  

 kun at have detailkunder jf. stk. 2, kan oplysningen gives i de almindelige  

 forretningsbetingelser.
Værdipapirhandlere, der kun giver kunderne mulighed  

 for  

 at blive kategoriseret som detailkunder, er ikke omfattet af forpligtelsen  

 til  

 at orientere om muligheden for at blive kategoriseret som professionel kunde  

 eller godkendt modpart.
Kapitel 3 Generelle regler om investorbeskyttelse § 5 - Generalklausul § 5 stiller krav om, at værdipapirhandleren skal handle  

 redeligt og professionelt.
Bestemmelsen er et supplement til § 43 i lov om  

 finansiel virksomhed.
 Det indgår i forpligtelsen til at handle redeligt og  

 professionelt, at værdipapirhandleren som led i sin rådgivning inddrager  

 konsekvenser af de skatteregler, som er relevante for kunden i forhold til de  

 produkter og ydelser, som rådgivningen omfatter, eller henviser kunden til  

 anden rådgivning herom.
§ 6 - Kundeaftaler Bestemmelsen forpligter værdipapirhandleren til at indgå og  

 registrere en "basisaftale" med sine detailkunder, herunder at  

 beskrive de væsentlige rettigheder og pligter parterne imellem.
Hvilke  

 finansielle ydelser, der er omfattet af aftalen skal også beskrives i  

 aftalen.  

 For de kundeforhold, som består pr. 1. november, kan værdipapirhandleren  

 supplere aftalen med nye oplysninger.
Bestemmelsen regulerer ikke indholdet af de aftaler, som  

 kunden og værdipapirhandleren indgår.
Bestemmelsen stiller heller ikke krav  

 om  

 en udtømmende opregning af alle aftaleparternes rettigheder og pligter.
 Værdipapirhandlere, der gennemfører en værdipapirhandel med  

 realkreditobligationer, hvor værdipapirhandlen sker i tilknytning til og som  

 forudsætning for udførelse af kunders realkreditforretninger, skal ikke  

 udarbejde en særskilt kontrakt (basisaftale). Værdipapirhandlerne efterlever  

 i  

 disse tilfælde bestemmelsen via den låneaftale, der indgås med kunden.
 Stk. 3  

  

 kræver at  

 værdipapirhandleren skal indgå eller bekræfte alle aftaler i papirformat  

 eller  

 et andet varigt medium under de betingelser, der er opstillet i § 3, stk. 1.  

 Pligten  

 gælder derfor ikke kun basisaftalen jf. stk. 1, men alle aftaler.
 Såfremt aftaler indgås mundtligt, skal værdipapirhandleren  

 efterfølgende bekræfte aftalen på papirformat eller et andet varigt medium.
 En afregningsnota er bekræftelse af en udført ordre, jf. §  

 21. Hvis kunden inden ordreafgivelsen er informeret om, at ordren muligvis  

 ikke  

 kan lade sig gennemføre, skal værdipapirhandleren ikke efterfølgende give  

 meddelelse om, at ordren ikke kan gennemføres inden for de sædvanlige  

 tidsmæssige rammer.
§ 7 - Præmiering Bestemmelsen regulerer hvornår, værdipapirhandlere må  

 modtage eller give præmiering i forbindelse med ydelse af investeringsservice  

 eller accessoriske tjenesteydelser til en kunde.
 Begrebet præmiering dækker over alle typer af gebyrer,  

 kommissioner og andre ikke pengerelaterede ydelser, som en værdipapirhandler  

 modtager eller betaler i forbindelse med at vedkommende yder  

 investeringsservice eller yder accessoriske tjenesteydelser.
 Bestemmelsen finder også anvendelse på præmiering, der gives  

 imellem en værdipapirhandler og andre juridiske enheder indenfor samme  

 koncern.
 Det er ikke et krav, at en præmiering har til hensigt at  

 påvirke modtageren, for at en betaling er omfattet af bestemmelsen.
Bestemmelsen gælder for værdipapirhandleren, herunder dennes  

 ansatte.
Interne bonusprogrammer er ikke omfattet af bestemmelsen, men  

 sådanne  

 ordninger kan være omfattet af reglerne om interessekonflikter jf.  

 bekendtgørelsen om organisatoriske krav til og betingelser for drift af  

 virksomhed som værdipapirhandler.
Yderligere gælder bestemmelsen for  

 tredjemand, der handler på vegne af værdipapirhandleren.
 Efter  

  

 stk. 1, nr. 1  

  

 er præmieringen lovlig, hvis den ydes eller modtages af kunden eller kundens  

 fuldmægtig.  

 Hvis for eksempel kundens  

 gebyr deles mellem front office og back office vil der være tale om en lovlig  

 præmiering efter stk. 1, nr. 1.
Efter  

  

 stk. 1, nr. 2  

  

 skal  

 præmieringen, der ydes eller modtages af tredjemand, være udformet med  

 henblik  

 på at øge kvaliteten af den tjeneste, værdipapirhandleren yder kunden  

 samtidig  

 med, at denne ikke forhindrer værdipapirhandleren i at opfylde sin pligt til  

 at  

 handle i overensstemmelse med kundens interesse.
Bestemmelsen kræver, at  

 præmieringen generelt har  

  

 til hensigt  

  

 at øge kvaliteten af den tjeneste, der ydes.
Vurderingen af, om kvaliteten er  

 øget bør foretages, når fx provisionsordningen etableres og ikke foretages  

 efterfølgende, fx når en betaling har fundet sted.
 Præmieringen skal være udformet med henblik på at øge  

 kvaliteten af den tjeneste værdipapirhandleren yder kunden, samtidig med, at  

 denne ikke forhindrer værdipapirhandleren i at opfylde sin pligt til at  

 handle  

 i overensstemmelse med kundens interesse.
 Investeringsrådgivning eller generelle anbefalinger kan  

 anses for at øge kvaliteten af den tjeneste, der ydes, jf.  

  

 stk. 1, nr. 2  

  

 , hvis investeringsrådgivningen eller de generelle  

 anbefalinger er udformet, så de ikke er uhensigtsmæssige for kunden, selvom  

 der  

 er modtaget eller givet præmiering efter bestemmelsen.
Herudover kan fx provisionsordninger efter en konkret  

 vurdering anses for at øge kvaliteten af den tjeneste, der ydes.
For eksempel  

 kan en provisionsordning, som giver kunden adgang til en bredere vifte af  

 investeringsservices, anses for at øge kvaliteten af den tjeneste, der ydes,  

 selvom  

 den enkelte kunde ikke nødvendigvis drager fordel heraf.
I det tilfælde anses  

 kvaliteten af den tjeneste, der ydes, for at være øget alene ved, at den  

 pågældende mulighed er til rådighed.
Provisionsordninger er derfor ikke  

 generelt i strid med bestemmelsen.
 Bestemmelsen forbyder endvidere ikke distributionsordninger,  

 hvor en værdipapirhandler modtager en betaling el. lign. uden at  

 værdipapirhandleren yder investeringsrådgivning eller generelle anbefalinger.  

 I  

 sådanne tilfælde kan betalinger anses som at øge kvaliteten af den tjeneste,  

 der ydes fordi værdipapirhandleren vil kunne yde kunden investeringsservice  

 med  

 en bredere vifte af finansielle instrumenter, jf. stk. 1, nr. 2.
Efter  

  

 stk. 1, nr. 3  

  

 er præmiering lovlig, såfremt den udgør et gebyr, som gør det muligt eller  

 nødvendigt for at gennemføre værdipapirhandlen.
Det medfører, at blandt  

 andet,  

 at gebyrer, der er almindelige i det pågældende marked er lovlige, fx  

 opbevaringsgebyrer, afviklings- og vekslingsgebyrer, lovbestemte afgifter og  

 salærer.
 Såfremt front office og back office funktionen i en koncern  

 er adskilt i to forskellige juridiske enheder eller overladt til fx et  

 clearingsinstitut vil præmieringen i form af gebyr fra en kunde være omfattet  

 af stk. 1, nr. 3, idet der er tale om et gebyr, som er muligt eller  

 nødvendigt  

 for at gennemføre værdipapirhandel.
 Oplysninger om vilkår om præmiering skal oplyses til kunden.  

 Oplysningerne kan fremgå af salgsmateriale, et prospekt eller i et andet sted  

 i  

 informationsmaterialet til kunden.
Ifølge bestemmelsens  

  

 stk.  

 2  

  

 pålægges værdipapirhandleren at oplyse kunden om de vilkår om præmiering,  

 som er indeholdt i værdipapirhandlerens aftaler med tredjemand.
Oplysningen  

 kan  

 gives i summarisk form.
Oplysningen kan for eksempel gives som en procentsats  

 eller et procentinterval.
På kundens anmodning skal der gives yderligere  

 oplysninger.
For så vidt angår oplysning  

 om præmiering der er ens for alle  

 værdipapirhandlerens kunder eller segmenter/kategorier heraf kan  

 oplysningerne gives via en hjemmeside.
Kapitel 4 Generel information § 8 - Information til detailkunder Bestemmelsen stiller krav til det informationsmateriale, der  

 må antages at blive modtaget af detailkunder.
Visse informationer er ikke omfattet af bestemmelsen.
Hvilke  

 informationer, der ikke er omfattet skal vurderes ud fra blandt andet de  

 kommunikationsmidler, der anvendes, og de oplysninger, som det er meningen,  

 der  

 skal videregives.
Eksempelvis vil bestemmelsen ikke finde anvendelse på  

 markedsføringsmateriale, der består af et eller flere af følgende elementer:  

 Selskabets navn, logo eller lignende, kontraktsinformationer, en henvisning  

 til  

 de former for investeringsservice værdipapirhandleren leverer, dets gebyrer  

 eller provisioner.
En værdipapirhandler kan ikke unddrage sig pligterne efter  

 bestemmelsen ved at angive, at materialet ikke er beregnet til detailkunder,  

 hvis dette rent faktisk sendes direkte til detailkunder.
En situation, hvor  

 værdipapirhandleren sender materiale til professionelle kunder, og materialet  

 alene er beregnet på denne kundekategori, men hvor materialet ved et  

 tilfælde,  

 eller af en anden af værdipapirhandleren uafhængig grund, havner hos en  

 detailkunde, er ikke omfattet af bestemmelsen.
I s  

  

 tk. 2  

  

 opstilles  

 krav, til anvendelse af sammenligninger af værdipapirhandel, finansielle  

 instrumenter eller værdipapirhandlere.
Bestemmelsen supplerer  

 markedsføringslovens  

 § 5.
Bestemmelsen fastslår, at informationsmateriale skal være  

 klart og ikke-vildledende.
Bestemmelsen skal fortolkes i overensstemmelse med  

 §  

 4 om vildledning i bekendtgørelse om god skik for finansielle virksomheder.
I stk. 3, nr. 1 gælder, at kunden skal gives et så komplet  

 billede af tidligere afkast som muligt, og værdipapirhandleren skal derfor  

 oplyse for de foregående fem år.
Hvis det finansielle produkt har været  

 udbudt  

 i mindre end fem år, så skal hele den periode produktet har været udbudt  

 oplyses, dvs. fx tre år eller ni måneder.
Værdipapirhandleren kan medtage en  

 længere periode end fem år, men så skal der medtages hele år ud over det  

 femte,  

 dvs. fx seks eller syv år.
Vedrørende fremtidig afkast gælder § 8, stk. 5.  

 Bestemmelsen omfatter ikke  

 informationsmateriale, der knytter sig til offentlige udbud af værdipapirer,  

 der har fundet sted forud for tidspunktet for bekendtgørelsens ikrafttræden  

 den 1. november 2007.
§ 9 - Markedsføringsmateriale til detailkunder Bestemmelsen finder anvendelse på værdipapirhandleres  

 markedsføringsmateriale rettet til detailkunder og supplerer kravene i § 8.
Kapitel 5 Specifik information om aftalevilkår og  

 finansielle instrumenter § 10 - Oplysninger om vilkår Stk. 1  

  

 angiver, at  

 en værdipapirhandler senest ved indgåelsen af en aftale med en detailkunde  

 eller ved leveringen af tjenesteydelsen, hvis dette tidspunkt ligger forud,  

 skal oplyse detailkunden om vilkårene for aftalen.
I praksis vil  

 værdipapirhandleren  

 ikke levere en tjenesteydelse, uden at der er indgået en aftale, herunder en  

 mundtlig aftale.
Ved aftale i denne bestemmelse forstås derfor den  

 basisaftale,  

 som værdipapirhandleren skal indgå i henhold til bekendtgørelsens § 6, stk.  

 1.
Ved levering af en tjenesteydelse forstås i forbindelse med  

 værdipapirhandel med realkreditobligationer, hvor værdipapirhandlen sker i  

 tilknytning til og som forudsætning for udførelse af kunders  

 realkreditforretninger, udbetaling af lånet.
Værdipapirhandlerne opfylder  

 derved bestemmelsens 3. pkt., hvis kunden får de anførte oplysninger senest  

 samtidig med udbetalingen af lånet.
Når værdipapirhandleren skal vurdere, hvad der er det  

 seneste leveringstidspunkt, skal værdipapirhandleren i lyset af, hvor  

 hastende  

 situationen er, og hvor meget tid kunden skal bruge for at kunne forstå og  

 reagere på de givne oplysninger, tage højde for kundens behov for at sætte  

 sig  

 ind i aftalevilkårene, før kunden træffer beslutning om at investere.
En  

 kunde  

 kan forventes at have et mindre behov for at gennemgå oplysninger om et  

 enkelt  

 eller standardiseret produkt eller en tjenesteydelse eller et  

 produkt/tjenesteydelse af en type, som kunden tidligere har erhvervet, end  

 oplysninger om et kompleks eller ubekendt produkt/tjenesteydelse Bestemmelsen finder kun anvendelse på detailkunder.
 En række aftaler indgås på en sådan måde, at det ikke er  

 muligt for værdipapirhandleren at opfylde de tidsfrister, der følger af stk.  

 1.  

  

 Stk. 2  

  

 giver derfor mulighed for, at  

 de i stk. 1 opregnede oplysninger kan gives til kunden efter aftalens  

 indgåelse, eller når værdipapirhandleren er begyndt at opfylde aftalen, hvis  

 aftalen er indgået på en af de to følgende måder:
1) Aftalen er indgået ved brug af fjernkommunikation på  

 detailkundens anmodning.  

 Fjernkommunikation vil sige  

 kommunikation, der foregår, uden at forbrugeren og den erhvervsdrivende mødes  

 fysisk.
Begrebet svarer til begrebet i forbrugeraftalelovens § 4, nr. 1.
 2) Aftalen er indgået ved brug af taletelefoni i  

 overensstemmelse med § 11, stk. 2, i lov om visse forbrugeraftaler.  

 Taletelefoni  

 er telefonisk henvendelse.
 Stk. 4.  

  

 I langvarige kundeforhold, som der f.eks. er  

 tale om på realkreditområdet, giver bestemmelsen mulighed for, at selskabet  

 med  

 passende mellemrum orienterer kunden om væsentlige ændringer i vilkårene,  

 f.eks. ved fremsendelse af de reviderede betingelser.
§ 11 - Oplysninger om værdipapirhandleren til  

 detailkunder Bestemmelsen pålægger værdipapirhandleren at give en række  

 oplysninger om sin virksomhed til detailkunder.
Oplysningerne skal gives, når  

 det er relevant.
Det er værdipapirhandlerens skøn, hvornår det er relevant at  

 give oplysninger efter bestemmelsen.
Det vil altid være relevant at give  

 oplysningerne til en ny detailkunde eller for eksisterende kunder, når der  

 sker  

 væsentlige ændringer i forholdet mellem værdipapirhandleren og kunden.
Ifølge  

  

 stk. 1, nr. 6)  

  

 skal værdipapirhandleren,  

 når det er relevant, give en beskrivelse af værdipapirhandlerens politik  

 vedrørende interessekonflikter til detailkunder.
Pligten til at udarbejde en interessekonfliktpolitik er  

 fastsat i § 16, stk. 2, i bekendtgørelse nr. 428 af  

 9. maj 2007  

 om organisatoriske krav  

 til og betingelserne for drift af virksomhed som værdipapirhandler.
Hvis  

 værdipapirhandleren har indrettet sin virksomhed på en sådan måde, at der  

 ikke  

 kan identificeres interessekonflikter, kan denne oplysning gives i de  

 almindelige forretningsbetingelser.
Formålet med  

  

 stk. 3  

  

 er at give kunden en mulighed for at evaluere og sammenligne  

 værdipapirhandlerens resultater.
Den anvendte metode til evaluering og  

 sammenligning kan for eksempel være et benchmark, men der er ikke krav herom.
§ 12 - Oplysninger om finansielle instrumenter Ved etablering af et nyt kundeforhold vil det i forhold til  

 en detailkunde typisk være relevant at give kunden en generel beskrivelse af  

 de  

 finansielle instrumenters art eller den foreslåede investeringsstrategi og de  

 dermed forbundne risici.
Beskrivelsen skal omfatte de finansielle  

 instrumenter,  

 som kunden efterspørger.
Hvis kunden for eksempel ønsker at handle aktier,  

 obligationer og investeringsforeningsbeviser, er det alene disse finansielle  

 instrumenter, der skal beskrives, hvorimod det ikke er relevant at beskrive  

 forskellige typer af derivater.
Jo mere sofistikeret et produkt er, jo større  

 krav stilles der til beskrivelsen af dette.
 Prospekter i  

  

 stk. 2  

  

 er prospekter efter bekendtgørelse nr. 306 af  

 28. april 2005  

 om prospekter for værdipapirer,  

 der optages til notering eller handel på et reguleret marked, og ved første  

 offentlige udbud af værdipapirer over 2.500.000 euro.
§ 13 - Opbevaring og udlån af finansielle instrumenter Oplysningerne, der skal gives efter bestemmelsen skal gives  

 til detailkunder.
Oplysningerne skal gives i det omfang, det er relevant.
Det  

 er værdipapirhandlerens skøn at vurdere, hvornår det er relevant at give  

 oplysningerne efter bestemmelsen.
 Stk. 1  

  

 angiver, at  

 værdipapirhandleren skal give detailkunden de i nr. 1-3 angivne oplysninger,  

 hvis kundens finansielle instrumenter eller midler - såsom indestående på fx  

 en  

 afkastskonto - opbevares af tredjemand på værdipapirhandlerens vegne.
 Opbevaring af værdipapirer og midler er reguleret i  

 bekendtgørelse om de organisatoriske krav til og betingelserne for drift af  

 en  

 virksomhed som værdipapirhandler §§ 11-15.
 Stk. 2  

  

 relaterer  

 sig til opbevaring af en detailkundes finansielle instrumenter og midler på  

 et  

 samledepot.
§ 14 - Prisoplysninger Bestemmelsen i sammenhæng med § 5 indebærer, at  

 værdipapirhandleren ikke i sine almindelige forretningsvilkår, anvendte  

 standardvilkår  

 eller dokumenter må forbeholde sig en vilkårlig ret til at ændre  

 gebyrklausuler.
Kunden skal således tydeligt oplyses om, hvilke  

 omstændigheder  

 eller typer af omstændigheder, der kan udløse ændringer.
Kapitel 6 Kend din kunde-princippet Kapitel 6 er en udmøntning af MiFID-direktivets "kend  

 din kunde-princip" og bygger på et informations- og rådgivningsregime.  

 Regimet indebærer, at der i forbindelse med kunders investeringer kan gives  

 generel vejledning uden personlig rådgivning, kan foretages ekspeditioner på  

 baggrund af en hensigtsmæssighedstest, men uden personlig rådgivning, og  

 foretages ekspeditioner på baggrund af personlig rådgivning, som kræver en  

 egnethedstest.
Hertil kommer, at der kan indgås aftaler om udelukkende  

 ordreudførelse (execution only) for ikke-komplekse finansielle instrumenter.
 MiFID indfører en ny definition af investeringsrådgivning.  

 Investeringsrådgivning defineres fremover som en anbefaling rettet til kunden  

 personligt om transaktioner i specifikke finansielle instrumenter, jf.  

 bemærkningerne  

 til § 2, stk. 4 og 5.
 Ved etableringen af et kundeforhold eller i forhold til et  

 eksisterende kundeforhold efter  

 1. november 2007  

 skal værdipapirhandleren inden den  

 første ordreafgivelse, hvor relevant, give kunden en række detaljerede  

 oplysninger om vilkår, finansielle instrumenter, værdipapirhandleren samt  

 priser, som gør kunden i stand til på et informeret grundlag at træffe  

 beslutning om investering i finansielle instrumenter.
Samspillet mellem §§ 16, 17 og 19 Det investorbeskyttelsesregime, som MiFID opstiller, sikrer,  

 at en værdipapirhandler ikke kan give en personlig anbefaling, uden at  

 foretage  

 en egnethedstest, jf. § 16.
Hvis en kunde får foretaget ekspedition af ordrer uden at få  

 personlige anbefalinger, skal værdipapirhandleren foretage en  

 hensigtsmæssighedstest jf. § 17, det vil sige en vurdering af kundens  

 kendskab  

 og erfaring vedrørende det produkt eller den tjenesteydelse, som  

 transaktionen  

 drejer sig om.
Dette handelsområde/ -handelskompetence kan være fastlagt på  

 forhånd af værdipapirhandleren på baggrund af de oplysninger, denne besidder  

 om  

 kunden for eksempelvis handels- og depotoplysninger.
 Endelig kan en ekspedition af et ikke-komplekst produkt  

 gennemføres uden personlig rådgivning eller uden foretagelse af en  

 hensigtsmæssighedstest som udelukkende ordreudførelse (execution only), jf. §  

 19.
 Hvis en kunde, ønsker rådgivning om, hvilke transaktioner i  

 specifikke finansielle instrumenter denne bør initiere for at opnå en  

 hensigtsmæssig sammensætningen af sin portefølje, skal værdipapirhandleren  

 foretage  

 en egnethedstest.
 Hvis kunden derimod alene anmoder værdipapirhandleren om at  

 ekspedere en specifik ordre i et finansiel instrument, men kunden ikke  

 efterspørger værdipapirhandlerens stillingtagen til transaktionen, skal  

 værdipapirhandleren have information om kundens kendskab og erfaring på det  

 relevante  

 investeringsområde (hensigtsmæssighedstest). Hvis der er tale om  

 transaktioner  

 i ikke-komplekse finansielle instrumenter, kan transaktionen i stedet udføres  

 som execution only, når initiativet til handlen er taget af kunden.
 Omfanget af informationer, der skal indhentes, kan ligeledes  

 afhænge af kunden og kompleksitetsgraden af det produkt eller tjenesteydelse,  

 som denne efterspørger.
§ 16 - Egnethedstest Det er alene i forbindelse med investeringsrådgivning og  

 porteføljepleje, at værdipapirhandleren skal foretage en egnethedstest.  

 Definitionen af investeringsrådgivning er mere snæver i forhold til  

 rådgivningsbegrebet i god skik-bekendtgørelsen, jf. bemærkningerne til § 2,  

 stk. 4 og 5, idet anbefalingerne skal være rettet mod kunden personligt og  

 vedrøre transaktioner i bestemte finansielle instrumenter.
Begrebet  

 fastlægger  

 anvendelsesområdet for egnethedstesten.
 Stk. 1  

  

 fastslår  

 forpligtelsen for værdipapirhandleren til at indhente de nødvendige  

 informationer om kunden forud for eller senest samtidig med, at der ydes  

 investeringsrådgivning eller porteføljepleje, således at rådgivningen eller  

 udøvelsen af porteføljepleje kan tage udgangspunkt i kundens individuelle  

 behov.
Værdipapirhandleren skal indhente de oplysninger om kunden,  

 som er nødvendige og relevante for, at værdipapirhandleren kan forstå og  

 vurdere kundens kendskab til og erfaring på det relevante investeringsområde,  

 kundens finansielle situation og investeringsformål.
På baggrund af  

 oplysningerne fastlægger værdipapirhandleren kundens  

 investeringsstrategi/profil.  

 Det fastlagte skal danne grundlag for det videre arbejde med  

 investeringsrådgivning eller porteføljepleje.
Omfanget af oplysninger, som skal indhentes, afhænger af det  

 konkrete produkt eller tjenesteydelse.
Såfremt kunden alene efterspørger  

 investeringsrådgivning i relation til investeringer i ikke komplekse  

 produkter,  

 produkter med lav risiko, eller kunden investerer et relativt mindre beløb,  

 vil  

 omfanget af oplysninger, som indhentes, være mindre i forhold til investering  

 af store beløb i meget komplekse finansielle instrumenter.
Desuden afhænger  

 omfanget af de oplysninger, som skal indhentes af, om kunden er professionel  

 eller en detailkunde.
 Hvis en kunde alene ønsker investeringsrådgivning eller  

 porteføljepleje vedrørende en specifik del af kundens formue eller  

 portefølje,  

 skal værdipapirhandleren alene foretage en egnethedsvurdering i relation til  

 den specifikke del af formuen/porteføljen, som kunden ønsker rådgivning eller  

 porteføljepleje om.
 Det kan fx være en kunde, som alene ønsker at modtage  

 investeringsrådgivning eller porteføljepleje vedrørende sin pensionsformue  

 eller en anden afgrænset del af sin formue hos en given værdipapirhandler.  

 Investering af kundens øvrige midler foretager kunden derimod via en anden  

 eller flere andre værdipapirhandlere uden at denne nødvendigvis ønsker  

 investeringsrådgivning eller porteføljepleje for denne del af formuen.  

 Ligeledes kan der være tale om en kunde, som fx har solgt sin virksomhed og  

 som  

 har afsat et bestemt beløb, som kunden ønsker at foretage investeringer for  

 og  

 for dette bestemte beløb modtages der investeringsrådgivning eller  

 porteføljepleje.
 Ved investeringsrådgivning af en yngre person, som ønsker at  

 oprette en pensionsopsparing med investering i værdipapirer, vil fokus for  

 investeringsrådgivningen være på dennes strategi og risikoprofil, hvorimod  

 behovet for afdækning af kundens finansielle situation vil være mindre  

 relevant.
I forbindelse med investeringsrådgivning af en kunde, som  

 for eksempel ønsker at købe aktier for et mindre beløb, vil de oplysninger,  

 som  

 skal indhentes om kunden, være af et relativt beskedent omfang.
Situationer  

 med  

 simple mandater/porteføljepleje udgør andre eksempler på, hvor der skal  

 indhentes oplysninger i relativ beskedent omfang.
Egnethedstesten finder anvendelse, såvel når tjenesteydelsen  

 ydes på kundens initiativ, som når denne ydes på værdipapirhandlerens  

 initiativ.
Det nærmere indhold af de oplysninger, som skal indhentes, fremgår  

 af § 18.
Stk. 2  

  

 indeholder  

 et krav om, at der skal foretages egnethedsvurdering, når der er givet en  

 personlig  

 anbefaling til kunden.
Egnethedsvurdering kræves derimod ikke foretaget, når  

 der gives generel vejledning (produkt-, udsteder- eller markedsinformation,  

 skriftligt eller mundtligt).
 Egnethedstesten indebærer, at værdipapirhandleren skal  

 vurdere, om den specifikke transaktion er i overensstemmelse med den  

 investeringsstrategi/profil, som værdipapirhandleren  på baggrund af de  

 indhentede oplysninger om kunden  har fastlagt i henhold til § 16, stk.  

 1.
Investeringsrådgivning og porteføljepleje foretages på  

 baggrund af de indhentede oplysninger om kunden og egnethedstesten.  

 Investeringsrådgivning skal således tilgodese kundens interesser og give  

 kunden  

 et godt grundlag for at træffe sin beslutning.
Rådgivningen skal være  

 relevant,  

 retvisende og fyldestgørende.
 En anbefaling, som er personligt rettet til kunden, kan være  

 en anbefaling om køb/salg af specifikke finansielle instrumenter, men det kan  

 også være en anbefaling om at afstå fra en specifik transaktion i et  

 finansielt  

 instrument.
En transaktion kan være uegnet for en kunde eller potentiel  

 kunde på grund af risiciene ved de involverede finansielle instrumenter,  

 transaktionens type, ordrens art eller handelshyppigheden.
En række  

 transaktioner, der hver især er egnede, når de betragtes isoleret, kan være  

 uegnede, hvis anbefalingen eller beslutningen om at handle gives eller  

 træffes  

 med en hyppighed, der ikke er i kundens bedste interesse.
En transaktion kan  

 også  

 være uegnet, hvis den resulterer i en uhensigtsmæssigt sammensat portefølje.
 Omfanget af informationer, der skal indhentes, kan ligeledes  

 afhænge af kunden og kompleksitetsgraden af det produkt eller tjenesteydelse,  

 som denne efterspørger.
 Stk. 3  

  

 indebærer,  

 at en værdipapirhandler i forbindelse med investeringsrådgivning eller  

 udøvelse  

 af porteføljepleje for en professionel kunde kan lægge til grund, at kunden  

 har  

 den nødvendige erfaring og kendskab i forbindelse med de produkter,  

 transaktioner og tjenesteydelser, hvormed kunden er klassificeret som  

 professionel.  

 Dette gælder for såvel de såkaldte fødte professionelle kunder  

 (omfattet af  

 bilag 1, afsnit a) som de kunder, der er blevet løftet op til at blive  

 behandlet som professionelle.
For så vidt angår de kunder, som er "fødte  

 professionelle", kan værdipapirhandleren i forbindelse med  

 investeringsrådgivning  

 lægge til grund, at denne type kunder er i stand til finansielt at bære  

 eventuelle tab som følge af investeringen.
For så vidt angår kunder, som er  

 løftet op til at blive behandlet som professionelle kunder, skal  

 værdipapirhandleren derimod indhente oplysninger om kundens finansielle  

 situation og kan ikke lægge til grund, at disse typer kunder er i stand til  

 finansielt at bære et eventuelt tab.  

 I  

 forbindelse med porteføljepleje kan værdipapirhandleren heller ikke lægge til  

 grund, at denne type kunder er i stand til at bære et eventuelt finansielt  

 tab.
 For fødte professionelle kunder skal værdipapirhandlerens  

 egnethedstest således alene baseres på en vurdering af kundens  

 investeringsformål.
Stk. 4  


  

 indeholder  

 et forbud for værdipapirhandleren mod at yde investeringsrådgivning eller  

 porteføljepleje, såfremt værdipapirhandleren ikke får de fornødne, relevante  

 oplysninger i henhold til § 16, stk. 1. I denne situation må  

 værdipapirhandleren  

 oplyse kunden om, at det ikke er muligt at anbefale det relevante produkt,  

 transaktion eller tjenesteydelse.
Værdipapirhandleren kan imidlertid anbefale  

 eller udføre et alternativt produkt, transaktion eller tjenesteydelse,  

 såfremt  

 dette er egnet for kunden på baggrund  

 af de oplysninger, som værdipapirhandleren har fået.
Det vil sige, at hvis  

 kunden ikke giver tilstrækkelige oplysninger til, at værdipapirhandleren kan  

 anbefale fx en derivatforretning, kan værdipapirhandleren imidlertid have  

 tilstrækkelige oplysninger om kunden til at kunne anbefale en investering i  

 et  

 ikke-komplekst finansielt instrument.
Såfremt værdipapirhandleren ikke har tilstrækkelig information  

 om kunden til at anbefale en specifik transaktion, men kunden ønsker at  

 udføre  

 denne transaktion, vil dette kunne ske under iagttagelse af § 17 og § 19  

 afhængig af det finansielle instruments kompleksitet, og en eventuel aftale  

 om  

 "udelukkende ordreudførelse". En kunde kan fx anmode om rådgivning  

 vedrørende investering i derivater, men ønsker ikke at give  

 værdipapirhandleren  

 information om sin finansielle situation og investeringsformål.  

 Værdipapirhandleren må dermed oplyse kunden, at denne ikke kan yde  

 investeringsrådgivning  

 til kunden, da værdipapirhandleren ikke har de fornødne oplysninger til at  

 foretage en egnethedsvurdering.
Hvis kunden fortsat ønsker at gennemføre  

 transaktionen, er dette muligt.
Dette kan ske, hvis betingelsen i § 17 om  

 hensigtsmæssighedstesten  

 er opfyldt.
Hvis værdipapirhandleren har frarådet et produkt,  

 transaktion eller tjenesteydelse, men i øvrigt har tilstrækkelige oplysninger  

 om kunden, har kunden mulighed for at få ordren udført.
Der eksisterer ikke  

 et  

 handelsforbud i denne situation.
§ 17 - Hensigtsmæssighedstest Hensigtsmæssighedstest er et nyt begreb i forhold til god  

 skik-bekendtgørelsen.
Testen er en mellemvej mellem egnethedstesten i § 16 på  

 den ene side og execution only i § 19 på den anden side.
En værdipapirhandler  

 er kun forpligtet til at vurdere, om en investeringsservice eller et  

 finansielt  

 instrument er egnet for en kunde, hvis værdipapirhandleren yder  

 investeringsrådgivning eller porteføljepleje til den pågældende kunde.
I  

 forbindelse med andre former for investeringsservice kræver det i medfør af §  

 17, at værdipapirhandleren vurderer en investeringsservice eller et produkt  

 er hensigtsmæssigt  

 for detailkunden, medmindre investeringsservicen eller produktet tilbydes med  

 henblik på udelukkende ordreudørelse (Execution only), jf. § 19. § 17 giver  

 adgang til at foretage ekspeditioner med både komplekse som ikke- komplekse  

 produkter forudsat, at kunden har det førnødne kendskab og erfaring. § 17  

 stiller krav om, at værdipapirhandleren skal indhente oplysninger herom.
Det ligger inden for rammerne i bekendtgørelsen, at en  

 værdipapirhandler anvender § 17 til ekspeditioner, hvor der ikke er tale om  

 investeringsrådgivning eller porteføljepleje, men hvor kunden ønsker en  

 investering i et komplekst produkt.
Det er også muligt, at  

 værdipapirhandleren  

 primært anvender § 17 til ekspeditioner uden investeringsrådgivning eller  

 porteføljepleje i forhold til såvel komplekse som ikke-komplekse finansielle  

 instrumenter.
Kunden gives således adgang til et givet handelsrum på baggrund  

 af kundens kendskab til og erfaring på det relevante investeringsområde.  

 Værdipapirhandleren  

 kan i denne situation vælge alene at anvende muligheden for execution only i  

 forhold til de kunder, som har adgang til at foretage investeringer over  

 internettet/netbank.
Hensigtsmæssighedstesten i § 17 gælder alene for  

 detailkunder.
Det indebærer, at professionelle kunder ikke skal testes for  

 kendskab og erfaring, idet det er en forudsætning for at være professionel  

 kunde.
Disse kunder har adgang til at handle komplekse instrumenter på egen  

 hånd uden vurdering fra værdipapirhandlerens side, såfremt der ikke er tale  

 om  

 investeringsrådgivning eller porteføljepleje.
Stk. 1  

  

 indebærer,  

 at værdipapirhandleren alene skal indhente oplysninger om kundens kendskab  

 til  

 og erfaring på det relevante investeringsområde.
Omfanget af oplysninger, som  

 skal indhentes, afhænger af kompleksitetsgraden og risikoniveauet af de  

 produkter eller tjenesteydelser, som udbydes eller efterspørges samt den  

 konkrete kundes forhold.
Værdipapirhandleren skal på baggrund af oplysningerne  

 foretage en hensigtsmæssighedstest, idet denne skal vurdere, om det påtænkte  

 produkt eller tjenesteydelse falder inden for den afgrænsning, som udgøres af  

 kundens  

 erfaring og kundskab.
Værdipapirhandleren skal herunder vurdere, om kunden  

 har  

 den nødvendige erfaring og viden til at forstå de risici, der er forbundet  

 med  

 den specifikke type produkt eller tjenesteydelse, der efterspørges eller  

 tilbydes.
Kundens kendskab og erfaring kan bero på, at denne har modtaget  

 relevant information fra værdipapirhandleren om de pågældende produkter.
 Hvis værdipapirhandleren vurderer, at fx en derivattype er  

 hensigtsmæssig for kunden, idet denne anses for at have det fornødne kendskab  

 og erfaring til at forstå de risici, der er forbundet med denne produkttype,  

 skal værdipapirhandleren som udgangspunkt ikke vurdere hensigtsmæssigheden  

 næste  

 gang, kunden efterspørger samme produkttype.
En kunde, der er involveret i forretninger med en specifik  

 type produkt eller tjenesteydelse inden  

 1. november 2007, formodes at have den nødvendige  

 erfaring og viden til at forstå risiciene ved det pågældende produkt eller  

 den  

 pågældende investeringsservice.
Når en kunde indgår i forretninger af den  

 type  

 ved hjælp af en værdipapirhandlers tjenesteydelser efter  

 1. november 2007, kræves det ikke, at  

 værdipapirhandleren foretager en ny vurdering i forbindelse med  

 transaktionen.  

 Værdipapirhandleren overholder sine forpligtelser i henhold til § 17, hvis  

 denne foretager den nødvendige hensigtsmæssighedsvurdering, inden denne  

 begynder at levere tjenesteydelsen.
Hvis en værdipapirhandler ifølge  

  

 stk. 2  

  

 på baggrund af de indhentede oplysninger ikke finder, at  

 produktet eller tjenesteydelsen er hensigtsmæssig for kunden, skal kunden  

 oplyses herom.
Hvis kunden alligevel ønsker at gennemføre transaktioner i det  

 pågældende produkt eller ønsker den efterspurgte tjenesteydelse, kan  

 værdipapirhandleren gennemføre kundens ordre.
Bestemmelsen indeholder således  

 ikke et handelsforbud.
Oplysningen til kunden om, at værdipapirhandleren ikke anser  

 det påtænkte produkt eller den påtænkte tjenesteydelse for hensigtsmæssig for  

 kunden eller bestemte kunder, kan gives personligt og/eller i standardiseret  

 form, fx kan det fremgå af værdipapirhandlerens forretningsvilkår eller  

 vilkår  

 for handel med værdipapirer.
Eksempelvis kan fremgå, at særligt komplicerede  

 produkter ikke er hensigtsmæssige for detailkunder.
Stk. 3  

  

 fastslår  

 ligeledes, at der ikke eksisterer et handelsforbud i situationer, hvor kunden  

 ikke giver tilstrækkelige oplysninger om sit kendskab og sine erfaringer, jf.  

 stk. 1. Værdipapirhandleren skal oplyse kunden om, at konsekvensen heraf er,  

 at  

 værdipapirhandleren ikke kan afgøre, om produktet eller tjenesteydelsen er  

 hensigtsmæssig for kunden eller bestemte kunder.
Oplysningen til kunden kan  

 gives personligt og/eller i standardiseret form, fx kan det fremgå af  

 værdipapirhandlerens  

 forretningsvilkår eller vilkår for handel med værdipapirer.
§ 18 - Oplysninger til brug for egnetheds- og  

 hensigtsmæssighedstest Stk. 1  

  

 indeholder  

 en opremsning af de oplysninger, som skal indhentes om kunden.
Omfanget af de  

 oplysninger, som skal indhentes, afhænger som nævnt af kompleksitetsgraden  

 eller risikoniveauet for den tjenesteydelse eller produkt, der er tale om,  

 samt  

 den konkrete kundes forhold.
Værdipapirhandleren kan også anvende  

 oplysninger,  

 som denne allerede besidder om kunden i forbindelse med løbende kundeforhold,  

 fx depotoplysninger.
I sådanne tilfælde skal værdipapirhandleren sikre sig,  

 at  

 disse oplysninger opbevares i overensstemmelse med de opbevaringskrav, som  

 MiFID fastlægger.
En værdipapirhandler kan lægge oplysninger fra sine kunder  

 til grund, medmindre værdipapirhandleren ved eller burde vide, at disse  

 oplysninger er forældede, unøjagtige eller ufuldstændige.
Værdipapirhandleren  

 kan lægge kundens oplysninger til grund i den form, som kunden afgiver dem.
 I  

  

 stk. 1  

  

 uddybes  

 de oplysningselementer, som værdipapirhandleren skal indhente for at kunne  

 vurdere kundens kendskab til og erfaring på det relevante investeringsområde,  

 jf. §§ 16 og 17. En af de faktorer, som kan bidrage til, at kunden opnår den  

 fornødne kendskab og erfaring, er, hvis værdipapirhandleren har givet kunden  

 information om produktet eller tjenesteydelsens art og de risici, der er  

 involveret heri.
§ 19 - Udelukkende ordreudførelse ("execution  

 only") Bestemmelsen vedrører såkaldt execution only og omfatter  

 dermed det handelsrum, hvor der kan foretages transaktioner uden nogen form  

 for  

 egnethedsvurdering eller hensigtsmæssighedstest.
Execution only-transaktioner  

 kan foretages uden forudgående investeringsrådgivning eller indhentelse af  

 oplysninger om kundens kendskab, erfaring, finansielle situation eller  

 investeringsformål, såfremt betingelserne i nr. 1-4 er opfyldt.
 Bestemmelsen kan anvendes ved internethandel, handel ved  

 personlig fysisk henvendelse til en værdipapirhandler eller ved  

 ordreafgivelser  

 via telefonen.
 En værdipapirhandler kan tilrettelægge sin virksomhed sådan,  

 at der kun at tilbydes execution only.
I  

  

 nr. 1  

  

 angives de  

 produkter, som er omfattet af bestemmelsens handelsrum.
Der er tale om  

 aktier,  

 obligationer, pengemarkedsinstrumenter og investeringsforeningsbeviser.
Disse  

 produkter anses for at være ikke-komplekse/simple.  

 Pengemarkedsinstrumenter  

 omfatter fx indskudsbeviser, skatkammerbeviser og repoér.
 Desuden kan andre ikke-komplekse finansielle instrumenter  

 være omfattet af handelsrummet, såfremt de opfylder de kriterier, som er  

 angivet i artikel 38 i Kommissionens direktiv 2006/73/EF, jf. § 19, nr. 1,  

 e):
produktet ikke falder ind under artikel 4, stk. 1, nr.  

 18), litra c), eller punkt 4-10 i afsnit C i bilag I til direktiv 2004/39/EF der ofte er mulighed for at afhænde, indløse eller på  

 anden måde realisere instrumentet til en kurs, der er offentligt tilgængelig  

 for markedsdeltagerne, og som er enten markedskursen eller kurser, der gøres  

 tilgængelige, eller godkendt ved hjælp af værdiansættelsessystemer, der er  

 uafhængige af udstederen det ikke indebærer en faktisk eller potentiel  

 forpligtelse for kunden, som overstiger udgiften ved at erhverve instrumentet passende oplysninger om dets karakteristika er  

 offentligt tilgængelige og kan forventes uden besvær at blive forstået af den  

 gennemsnitlige detailkunde, således at den pågældende kan foretage en  

 informeret vurdering af, hvorvidt han skal gå ind i en transaktion vedrørende  

 det instrument.
Nr. 2  

  

 kræver, at  

 tjenesteydelsen skal ydes på kundens initiativ.
En tjenesteydelse kan  

 betragtes  

 som leveret på kundens initiativ, selvom kunden anmoder om den på grundlag af  

 en henvendelse, der søger at fremme eller indeholder et tilbud om finansielle  

 instrumenter af generel karakter, og som er henvendt til offentligheden eller  

 en større gruppe af kunder eller potentielle kunder.
En tjenesteydelse kan  

 ikke  

 betragtes som leveret på initiativ af en kunde, hvis kunden anmoder om den  

 som  

 svar på en personlig henvendelse fra værdipapirhandleren eller en som handler  

 på dennes vegne til den pågældende kunde.
Det er en forudsætning, at denne  

 henvendelse indeholder en opfordring eller søger at påvirke kunden for så  

 vidt  

 angår et bestemt finansielt instrument eller en bestemt transaktion.
Ifølge  

  

 nr. 3  

  

 skal  

 værdipapirhandleren gøre kunden opmærksom på, at værdipapirhandleren ikke har  

 pligt til foretage en vurdering af en potentiel eller faktisk transaktion, og  

 at kunden derfor ikke er omfattet af det højere investorbeskyttelsesniveau i  

 §§  

 16-17. Denne oplysning til kunden eller bestemte kunder kan gives personligt  

 og/eller i standardiseret form, fx kan det fremgå af værdipapirhandlerens  

 forretningsvilkår eller vilkår for handel med værdipapirer.
Herved kan  

 forholdene vedrørende execution only implicit blive en del af det  

 aftalegrundlag, som skal være på plads mellem kunden og værdipapirhandleren,  

 i  

 basisaftalen, jf. § 6, stk. 2. Der er ikke krav om indgåelse af en aftale om  

 execution only.
Imidlertid kan aftale om execution only indgås i tilknytning  

 til en aftale om adgang til internethandel.
Nr. 4  

  

 fastslår, at  

 det er en betingelse for at kunne anvende reglen om execution only, at  

 værdipapirhandleren opfylder reglerne om interessekonflikter i lov om  

 finansiel  

 virksomhed samt bekendtgørelsen om organisatoriske krav til og betingelserne  

 for drift af virksomhed som værdipapirhandler.
Det vil blandt andet sige, at  

 værdipapirhandleren skal identificere interessekonflikter, have procedurer og  

 foranstaltninger til håndtering af disse samt have en skriftlig politik  

 vedrørende interessekonflikter.
Kapitel 7 Afregningsnota m.v.
§ 20 - Rapport til kunden Bestemmelsen pålægger en værdipapirhandler at rapportere om  

 udførte transaktioner, der ikke er omfattet af rapporteringsreglen i §§ 21-  

 24.  

 Bestemmelsen er en opsamlingsbestemmelse, der skal gribe tilfælde, der ikke  

 falder under disse bestemmelser.
Eksempelvis skal værdipapirhandlere rapportere om kundens  

 beholdning af derivater.
Denne forpligtelse er opfyldt ved regelmæssig  

 oplysning til kunden af markedsværdiberegningen.
§ 21 - Afregningsnota Bestemmelsen indeholder kravene til oplysninger i  

 afregningsnotaen og finder anvendelse, når værdipapirhandleren udfører andre  

 ordrer end porteføljepleje.
Der gælder ingen formkrav til afregningsnotaen,  

 men  

 krav til medium, jf. § 3.
Udgangspunktet i  

  

 stk.  

 3  

  

 er, at oplysningerne i de 12 punkter alle er "mulige" at give  

 til kunden og "relevante" for kunden.
Undladelse som følge af at  

 oplysningerne ikke er "mulige" at give, kan kun finde sted i det  

 tilfælde, hvor det ikke er muligt at fremskaffe informationen.
Undladelse  

 fordi  

 oplysningerne ikke er "relevante" kan kun finde sted, hvis det  

 åbenlyst ikke giver nogen mening at medtage oplysningen, eller at denne er  

 åbenlys irrelevant.
For så vidt angår mere specielle finansielle instrumenter  

 som pantebreve og derivater skal oplysningerne gives i det omfang, det er  

 muligt og relevant og under hensyntagen til markedskutymen og de forhold, som  

 disse finansielle instrumenter handles under.
Hvis værdipapirhandleren udfører ordrer i trancher, kan  

 værdipapirhandleren vælge at oplyse kunden om prisen for hver enkelt tranche  

 eller gennemsnitsprisen.
Hvis værdipapirhandleren oplyser om  

 gennemsnitsprisen,  

 er han forpligtet til at oplyse prisen for hver tranche, hvis kunden anmoder  

 herom.
 Ad  

  

 nr. 4:  

  

 Ordrens  

 type skal angive både om ordren har status som en limiteret ordre, en  

 markedsordre eller en anden specifik ordretype og om det er en ordre om at  

 tegne værdipapirer, udnytte en option eller en lignende kundeordre.
 Endvidere fremgår, at afregningsnotaen skal indeholde  

 oplysning om ordrens type.
 Direktiv om markeder for finansielle instrumenter (MiFID)  

 opererer med tre forskellige typer af ordre: Volumenvægtet transaktion til  

 gennemsnitspris, limiteret ordre og markedsordre.
En volumenvægtet transaktion til gennemsnitspris betragtes  

 som en ordre eller transaktion, der udføres på andre betingelser end den  

 gældende markedskurs.
En volumenvægtet transaktion til gennemsnitspris  

 betragtes som en ordre eller en transaktion, hvor prisen er beregnet ved en  

 vægtning af størrelse og pris for de transaktioner, der indgår i beregningen.
 En limiteret ordre betragtes som en ordre til køb eller salg  

 af et værdipapir til en nærmere specificeret kurs eller bedre, og i et  

 nærmere  

 specificeret antal.
Ordre, der ikke falder ind under definitionen af en  

 volumenvægtet transaktion til gennemsnitspris eller en limiteret ordre, vil i  

 bekendtgørelsens forstand være en markedsordre.
En markedsordre kan fx være  

 en  

 ordre, hvor en kunde beder om at få afregnet sin ordre til de aktuelle  

 markedskurser.
Bekendtgørelsen er ikke udtømmende på dette område og  

 begrænser heller ikke muligheden for, at værdipapirhandleren kan give kunden  

 yderligere oplysninger om ordretypen på afregningsnotaen.
Værdipapirhandleren  

 kan således vælge at angive yderligere oplysninger på notaen, hvis kunden er  

 vant til eller har behov for flere informationer om måden, hvorpå handlen er  

 gennemført.
 Ad  

  

 nr. 5  

  

 :  

 Bestemmelsen indeholder krav om angivelse af handelssted (execution venue)  

 Handelsstedet skal angives ved den unikke identifikation af et reguleret  

 marked, en multilateral handelsfacilitet eller en værdipapirhandler, som  

 systematisk  

 internaliserer.
I andre tilfælde angives handelsstedet som OTC.
Det vil være  

 tilfældet, når en ordre helt eller delvist udføres via en værdipapirhandlers  

 eget system og med denne som modpart.
Ligeledes anvendes koden OTC i  

 situationer, hvor en værdipapirhandler (A) anvender en anden  

 værdipapirhandler  

 (B) til at udføre handlen via dennes system og med denne som modpart, men  

 hvor  

 der ikke er tale om videreformidling, idet værdipapirhandler A påtager sig en  

 best execution forpligtelse, jf. § 3 i bekendtgørelse om værdipapirhandlers  

 udførelse af ordrer.
Ved videreformidling af en kundes ordre fra  

 værdipapirhandler (A) til en anden værdipapirhandler (B) afhænger angivelsen  

 af  

 handelssted på afregningsnotaen af, hvordan værdipapirhandler B udfører  

 ordren.  

 Denne kan udføre ordren ved At eksekvere den via værdipapirhandlerens eget system  

 og med værdipapirhandleren som modpart.
At eksekvere den på et reguleret marked eller  

 multilateral handelsfacilitet At formidle den videre til en tredje værdipapirhandler,  

 som derefter kan vælge løsning 1, 2 eller 4.
 At foretage en kombination af ovenstående eksempler.
Det handelssted som skal angives ved videreformidling er  

 det, hvor ordren rent faktisk udføres som sidste led i handelskæden.
Det vil  

 i  

 ovennævnte tilfælde sige 1) OTC eller den unikke identifikation af B, hvis B  

 er  

 en værdipapirhandler, som systematisk internaliserer, 2)den unikke  

 identifikation af et reguleret marked eller en multilateral handelsfacilitet,  

 3) afhænger af, hvor C eksekverer ordren og 4) OTC da ordren i sin helhed  

 ikke  

 udføres på eller af et reguleret marked en multilateral handelsfacilitet  

 eller  

 en værdipapirhandler, som systematisk internaliserer.
Værdipapirhandleren med kundeforholdet (A) skal angive  

 handelsstedet, hvis dette er muligt og relevant.
Det er forventningen, at det  

 altid vil være relevant at angive handelssted og tidspunktet, da denne  

 oplysning har betydning i relation til reglerne om best execution i § 3 i  

 bekendtgørelse om værdipapirhandlers udførelse af ordrer.
Hvorvidt det er  

 muligt at angive handelsstedet og tidspunktet i forbindelse med  

 videreformidling vil afhænge af aftalen mellem A og den værdipapirhandler,  

 som  

 ordren er videreformidlet til (B eller C). I situationer, hvor  

 værdipapirhandler A ikke har mulighed for at angive oplysninger om tidspunkt  

 og  

 handelssted, idet denne ikke har modtaget oplysninger fra B/C, kan  

 værdipapirhandleren undlade at give oplysning herom.
 Ad  

  

 nr. 6  

  

 :  

 Identifikationskoden på et finansielt instrument er typisk en ISIN-kode.
Ad  

  

 nr. 9  

  

 :  

 Værdipapirhandleren skal oplyse det samlede beløb, der er handlet  

 værdipapirer  

 for.
Der er tale om handlet mængde ganget med handelskursen.
Ad  

  

 nr. 10  

  

 : På afregningsnotaen  

 skal handelsomkostningerne angives, herunder eventuelle tillæg til  

 henholdsvis  

 fradrag i handelskursen, som værdipapirhandleren har beregnet sig.
De enkelte  

 omkostningselementer skal på kundens anmodning oplyses.
Til handelsomkostninger henregnes bl.a. kurtage samt diverse  

 tillæg/fradrag - dog ikke termins-tillæg/-fradrag.
Omkostningerne kan  

 beregnes  

 både som en procentsats og som et fast beløb.
Det skal fremgå af notaen,  

 hvilken beregningsmetode der er anvendt.
Selve angivelsen af  

 handelsomkostningerne  

 i afregningsnotaen skal derimod fremgå som et beløb i en valuta.
Det er  

 således  

 ikke tilstrækkeligt at angive handelsomkostningerne som en procentsats eller  

 som kurspoint.
 Ad  

  

 nr. 12  

  

 :  

 Oplysningen om, at kundens modpart er værdipapirhandleren selv eller en  

 person  

 i dennes virksomhed opfylder ligeledes oplysningsforpligtelsen om  

 selvindtræde  

 i henhold til kommissionslovens § 41, stk. 1.
 For handel med kunder med instituttet som modpart vil det  

 være muligt i stedet for OTC at anføre "via egenbeholdningen",  

 "med værdipapirhandleren som modpart" eller lignende, og der vil  

 være  

 mulighed for at angive yderligere oplysninger på notaen.
§ 22 - Periodisk oversigt Bestemmelsen angiver de oplysningsforpligtelser, som  

 værdipapirhandleren er underlagt i forbindelse med porteføljepleje.
Bestemmelsen i  

  

 stk. 1  

  

 pålægger  

 værdipapirhandleren at give kunderne periodiske oversigter over porteføljen.  

 Denne forpligtelse gælder overfor alle kundekategorier.
Kunder kan yderligere  

 vælge at modtage de væsentligste oplysninger om gennemførte handler, efter  

 hver  

 handel på det tidspunkt hvor værdipapirhandleren udfører denne, jf. stk. 7.  

 Dette gælder alle kundekategorier.
Selvom kunden vælger at modtage  

 oplysninger  

 efter stk. 7 fritager det ikke værdipapirhandleren fra at give periodiske  

 oversigter, jf. stk. 1.
 I stk. 2 opstilles særligt detaljerede krav, som  

 værdipapirhandleren skal give på den periodiske oversigt, når kunden er en  

 detailkunde.
Ad pkt. 8: Bestemmelsen pålægger værdipapirhandleren at give  

 kunden (afregningsnota)-oplysninger, jf. § 21, stk. 3, for alle gennemførte  

 handler i perioden, på den periodiske oversigt.
Hvis kunden har valgt at  

 modtage afregningsnota efter hver handel, jf. stk. 7, skal  

 afregningsnotaoplysningerne gives i forbindelse hermed, jf. stk. 8. I det  

 tilfælde behøver værdipapirhandleren ikke at give oplysninger for hver enkelt  

 handel, jf. 21, stk. 3, på oversigten.
 For detailkunder skal oversigten som udgangspunkt gives  

 mindst hver sjette måned, jf. stk. 3.
 I to tilfælde skal oversigten gives oftere: På anmodning  

 skal detailkunder modtage oversigten mindst hver tredje måned, jf. stk. 4.  

 Hvis  

 aftalen mellem værdipapirhandleren og kunden muliggør, at porteføljen er  

 gearet, skal oversigten gives mindst en gang om måneden, jf. stk. 6. Gearing  

 omfatter låntagning med sikkerhed i de finansielle instrumenter, som der  

 erhverves.
Hvis detailkunden modtager oplysninger efter hver handel,  

 jf. stk. 7 og stk. 8, så skal oversigten gives mindst hver tolvte måned.
Hvis  

 oplysningerne vedrører de i bestemmelsen nævnte finansielle instrumenter, da  

 skal oversigten dog gives mindst hver sjette måned.
§ 23 - Underretning om tab Bestemmelsen gælder i porteføljepleje aftaler samt i  

 tilfælde, hvor værdipapirhandleren har forpligtet sig til at underrette  

 detailkunden om overskridelse af aftalte tærskler med det formål, at kunden  

 kan  

 tage fornødne skridt til selv at begrænse sit tab.
 Eventuelle tærskler, der måtte være aftalt, for, hvornår  

 værdipapirhandleren kan kræve, at detailkunden foretager yderligere  

 indbetalinger eller stiller yderligere sikkerhed, falder ikke ind under denne  

 bestemmelse.
§ 24 - Årlig oversigt Bestemmelsen fastlægger en forpligtelse til at give kunden  

 en årlig oversigt over de værdipapirer, der er i depot.
 Hvis en kundes portefølje omfatter afkast fra uafsluttede  

 transaktioner, kan oplysningerne i stk. 2, nr. 1, baseres på enten handels-  

 eller afregningsdato, såfremt der anvendes samme grundlag for alle  

 oplysningerne i oversigten.
 Derivater opbevares ikke i depot, men værdipapirhandleren  

 skal rapportere til kunden herom efter § 20.
Kapitel 8 §§ 25-26 skal læses i sammenhæng med bekendtgørelse om  

 værdipapirhandleres udførelse af ordrer.
Den pålægger bl.a.  

 værdipapirhandlere  

 at udføre kunders ordrer bedst muligt for kunden (best execution) og at  

 opstille en ordreudførelsespolitik, der opstiller retningslinier for  

 værdipapirhandlerens udførelse af ordrer.
Det følger af bkg. om  

 værdipapirhandleres  

 udførelse af ordrer §§ 3 og 4.
§§ 25-26 - Forretningsgange og efterlevelse af  

 udførelsespolitikken Bestemmelsen indebærer,  

 at værdipapirhandleren regelmæssigt og mindst en gang årligt skal vurdere, om  

 forretningsgange, systemer og den ordreudførelsespolitik, som denne skal have  

 i  

 henhold til § 4 i bekendtgørelsen om værdipapirhandleres udførelse af ordrer,  

 fungerer efter hensigten.
Det vil bl.a. sige, at værdipapirhandleren skal  

 vurdere, hvorvidt der opnås de bedste resultater for kunder i forbindelse med  

 værdipapirhandlerens ordreudførelsespolitik.
Begrebet systemer omfatter såvel  

 manuelle som tekniske løsninger.
Værdipapirhandleren skal løbende kontrollere, om  

 forretningsgange, systemer og ordreudførelsespolitikken overholdes.  

 Vurderingen  

 kan fx baseres på stikprøver af, hvorvidt en ordre udføres i overensstemmelse  

 med ordreudførelsespolitikken.
Eventuelle mangler skal afhjælpes.
Ligeledes skal værdipapirhandleren regelmæssigt vurdere, om  

 det eller de handelssteder, denne har i sin ordreudførelsespolitik, på  

 løbende  

 basis giver det bedst mulige resultat for kunderne.
Det betyder bl.a., at  

 værdipapirhandleren skal vurdere, om denne anvender det/ de mest passende  

 handelssteder sammenlignet med øvrige relevante handelssteder.
Desuden skal  

 denne vurdere, hvorvidt den relative vægt, der er lagt på de faktorer, som er  

 angivet i § 3 i bekendtgørelse om værdipapirhandleres udførelse af  

 kundeordrer,  

 har resulteret i det bedst mulige resultat for kunderne eller, om  

 værdipapirhandleren  

 skal genoverveje vægtningen af de forskellige faktorer.
Hvis der opstår væsentlige ændringer, som påvirker  

 værdipapirhandlerens mulighed for fortsat at opfylde sin best  

 execution-forpligtelse  

 ved brug af de handelssteder, der indgår i ordreudførelsespolitikken, skal  

 værdipapirhandleren vurdere, hvorvidt politikken fungerer efter hensigten og  

 afhjælpe eventuelle mangler, jf. stk. 1. En væsentlig ændring af  

 ordreudførelsespolitikken kan fx være, at værdipapirhandleren optager et nyt  

 handelssted.
Det er imidlertid ikke ved enhver ny optagelse af handelssteder  

 i  

 ordreudførelsespolitikken, at værdipapirhandleren skal give kunden meddelelse  

 herom men alene, hvis der er tale om handelssteder, som har en væsentlig  

 betydning i ordreudførelsespolitikken.
Hvis værdipapirhandleren fx primært  

 har  

 anvendt et bestemt handelssted med et givet finansielt instrument, og  

 værdipapirhandleren  

 udskifter dette handelssted med et andet, skal dette oplyses til kunderne.
 Meddelelsen om en ændring af ordreudførelsespolitikken kan  

 gives via en hjemmeside, jf. § 3, stk. 2. meddelelsen skal fremgå klart, og  

 den  

 må fx ikke gives i sammenhæng med markedsføringsmateriale.
 §§ 27-29 - Behandling af kundeordrer m.v.
 Reglerne har til formål at sikre, at kundens ordrer  

 behandles forsvarligt af værdipapirhandleren.  

 Kravet i § 27, stk. 1, nr. 1 indebærer, at værdipapirhandleren omgående  

 skal registrere og allokere udførte kundeordrer, ligesom sammenlignelige  

 kundeordrer efter § 27, stk. 1, nr. 2 som udgangspunkt skal udføres  

 fortløbende  

 og omgående.
 Formålet med bestemmelsen er bl.a. at sikre, at handlerne  

 bliver afregnet til den kurs, der var gældende på det tidspunkt, hvor  

 værdipapirhandleren modtog ordren fra kunden.
 Værdipapirhandlerne kan opfylde bestemmelsen ved at have  

 interne procedurer, der sikrer, at det nøjagtige tidspunkt for ordrens  

 modtagelse bliver registreret.
 § 27, stk. 1 indeholder i øvrigt en pligt for  

 værdipapirhandleren til straks at informere en detailkunde om væsentlige  

 problemer med at udføre en ordre, denne er blevet opmærksom på.
 § 27, stk. 1, nr. 3 skal ses i sammenhæng med bemærkningerne  

 til § 6, stk. 3.
§§ 28-29 indeholder detaljerede regler vedrørende  

 aggregering af ordrer og allokering af handler.
Det fremgår af § 28, stk. 1,  

 nr. 2, at kunden skal oplyses om, at aggregeringen kan være til ulempe for  

 dem  

 for så vidt angår en bestemt ordre.
I en række situationer, herunder ved  

 refinansiering af lån, sker der aggregering af kundernes ordrer for at opnå  

 den  

 for kunden bedst mulige pris, og fordi aggregeringen af kundernes ordrer er  

 en  

 del af den måde, hvorpå produktet er sammensat.
Der er ikke i denne situation  

 tale om, at aggregeringen er til ulempe for kundegruppen.
§ 30 Limiterede ordrer § 30 vedrører limiterede ordrer og omhandler de situationer,  

 hvor en limiteret ordre vedrørende aktier optaget til handel på et reguleret  

 marked eller en multilateral handelsfacilitet ikke kan udføres øjeblikkeligt  

 under gældende markedsvilkår.
Værdipapirhandleren kan fremme den hurtigst mulige  

 gennemførelse af en limiteret ordre ved at formidle den limiterede kundeordre  

 til et reguleret marked eller en multilateral handelsfacilitet.  

 Værdipapirhandlerens pligt til at offentliggøre den limiterede ordre skal ses  

 i  

 sammenhæng med sandsynligheden for, at ordren kan blive gennemført på det  

 regulerede  

 marked eller den multilaterale handelsplads, som den videreformidles til.
Det  

 følger af værdipapirhandlerens best execution-forpligtelse.  

 Værdipapirhandlerens pligt til at videresende ordren skal ske under  

 forudsætning af, at dette er i overensstemmelse med de handelsregler og  

 praksis, som eksisterer for det pågældende marked/ handelsfacilitet.
Hvis en  

 limiteret ordre fx angiver en kurs, som afviger væsentligt fra kursen i  

 markedet (såkaldte skæve ordrer), kan der være tale om en situation, hvor det  

 ikke er sandsynligt, at ordren vil kunne gennemføres ved, at den formidles  

 til  

 et reguleret marked m.v.
Ligeledes er der markeder/handelsfaciliteter, hvor  

 det  

 i henhold til medlemsregler vil stride mod værdipapirhandlerens forpligtelse  

 til at sikre ordrernes kvalitet, hvis ordren lægges ud på det pågældende  

 marked/ handelsfacilitet.
Kapitel 10 Tilsyns- og straffebestemmelser §§ 31- 32 - Tilsyn og straf Finanstilsynet kan give påbud om berigtigelse af forhold,  

 der strider mod informationsforpligtelserne i §§ 10-14 og §§ 20-24. Manglende  

 efterlevelse af et påbud kan straffes med bøde.
§§ 33-35 - Ikrafttrædelses- og overgangsbestemmelser Bekendtgørelsen træder i kraft  

 1. november 2007. Bekendtgørelsen  

 opstiller to overgangsordninger.
Værdipapirhandleren er forpligtet efter § 4 til at informere  

 kunderne om, hvorvidt de er kategoriseret som detailkunder, professionelle  

 kunder eller som godkendte modparter.
Denne information skal i forhold til  

 eksisterende kundeforhold senest gives ved første kontakt efter  

 1. november 2007. Hvis en  

 værdipapirhandler allerede ved bekendtgørelsen ikrafttræden har kategoriseret  

 sine kunder i overensstemmelse med bekendtgørelsens kriterier herfor, skal  

 denne ikke foretage kategoriseringen igen som følge af bekendtgørelsens  

 ikrafttræden.
For kundeforhold etableret før  

 1. november 2007, hvor der foreligger  

 et aftalegrundlag, som indeholder en beskrivelse af adgangen til at udføre  

 ordrer udenom et reguleret marked eller en multilateral handelsfacilitet  

 (OTC-  

 handler), kan kravet om samtykke i § 4, stk. 3 og 7 i bkg. om  

 værdipapirhandleres udførelse af ordrer anses for opfyldt ved, at kunden  

 efter  

 1. november 2007  

 anmoder  

 om at få gennemført en handel, som i henhold til en beskrivelse af  

 ordreudførelsen kan udføres OTC.
For så vidt angår nye kunder skal samtykket  

 indhentes i forbindelse medindgåelse af kundeaftale.
 Hertil kommer, at en kunde, der er involveret i forretninger  

 med en specifik type produkt eller tjenesteydelse inden  

 1. november 2007, formodes at have  

 den nødvendige erfaring og viden til at forstå risiciene i forbindelse med  

 det  

 pågældende produkt eller den pågældende investeringsservice.
Når en kunde indgår i forretninger af den type ved hjælp af  

 en værdipapirhandlers tjenesteydelser efter  

 1. november 2007, kræves det ikke, at  

 værdipapirhandleren foretager en ny vurdering i forbindelse med hver enkelt  

 transaktion.
Værdipapirhandleren overholder sine forpligtelser i henhold til  

 §  

 17, hvis denne foretager den nødvendige hensigtsmæssighedsvurdering, inden  

 denne begynder at levere tjenesteydelsen.
