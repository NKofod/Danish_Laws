Sammen aften døde kvinden på et sygehus.
Lægerne  

 oplyste ifølge klageskrivelsen, at den sandsynlige  

 dødsårsag var blodprop i lungen.
Manglende diagnosticering af blodprop i lunger  

 eller hjerne Patientklagenævnet fandt ikke anledning til at  

 kritisere vagtlægen, idet han foretog en relevant undersøgelse  

 af kvinden.
Det kunne ikke kritiseres, at han vurderede, at der var tale om  

 en lungebetændelse, hvor der endnu ikke var gennembrud af den  

 antibiotiske behandling.
Det kunne således heller ikke kritiseres, at  

 han ikke foranledigede indlæggelse af kvinden.
Videre fandt nævnet, at det ikke var muligt,  

 på grund af modstridende forklaringer fra sagens parter, at  

 fastslå, hvordan kvindens almene tilstand var på tidspunktet for  

 vagtlægens undersøgelse.
Der var således ikke  

 tilstrækkelig grundlag for at konkludere, at et eventuelt misforhold,  

 mellem en meget dårlig almen tilstand og diagnosen  

 lungebetændelse uden sikre kliniske tegn, burde have ledt til diagnosen  

 blodprop i lungen og akut indlæggelse.
Nævnet kunne oplyse, at diagnosen lungeemboli  

 (blodprop, der har løsnet sig og fulgt blodstrømmen til lungen)  

 er vanskelig af afsløre, især hos en patient uden  

 forudgående sygdom eller tilstand, der kunne medføre risiko for  

 lungeemboli.
De kliniske tegn er få eller kan helt manglende,  

 eksempelvis kan omfattende akut blodpropdannelse i lungerne ikke  

 afsløres ved lungestetoskopi.
Endvidere viste et andet typisk  

 udgangspunkt for blodpropdannelse, nemlig benene, ikke tegn på  

 blodprop.
