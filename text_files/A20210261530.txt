Lov om ændring af tobaksafgiftsloven1) (Regulering af antallet af cigaretter i en pakke) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I tobaksafgiftsloven, jf. lovbekendtgørelse nr. 1447 af 21. juni 2021, som ændret ved § 1 i lov nr. 1588 af 27. december 2019, § 1 i lov nr. 1183 af 8. juni 2021 og § 3 i lov nr. 1240 af 11. juni 2021, foretages følgende ændring:
 1. I § 3, stk. 3, ændres »mindst 20 cigaretter« til: »20 cigaretter, hverken flere eller færre«.
§ 2 Stk. 1. Loven træder i kraft den 1. januar 2022.
 Stk. 2. Loven har virkning for varer, som fra og med den 1. januar 2022 overgår til forbrug.
Givet på Marselisborg Slot, den 28. december 2021 Under Vor Kongelige Hånd og Segl MARGRETHE R.
/ Morten Bødskov 1) Loven har som udkast været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).
