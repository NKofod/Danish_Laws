 Klager påstod resttilgodehavende for murerentreprise betalt.
Indklagede fremsatte modkrav p.g.a. forsinkelse og mangler ved gulv.  

 Forsinkelse ikke anset for godtgjort.
Mangler ved gulv fastsat til 100.000  

 kr.
Klager tilkendt resttilgodehavende -100.000 kr.
VOLDGIFTSNÆVNET FOR BYGGE- OG ANLÆGSVIRKSOMHED K E N D E L S E i Voldgiftssag nr.
C-3741 K mod A Under denne sag har klageren, K, efter sin endelige påstand påstået  

 indklagede, A, tilpligtet at betale 797.157 kr. med nærmere angivne renter.  

 Indklagede har påstået frifindelse og har desuden nedlagt en selvstændig  

 påstand, som i sin endelige udformning går ud på, at klageren tilpligtes at  

 betale 548.706,35 kr. ligeledes med nærmere angivne renter.
Det af klageren krævede beløb er klagerens resttilgodehavende for  

 udførelsen af murerentreprisen ved A's opførelse i 1991. Beløbet fremkommer,  

 efter at klageren har reduceret sit oprindelige krav på grund af forskellige  

 mangelsindsigelser, som indklagede havde fremsat.
Efter denne reduktion har  

 indklagede anerkendt, at de 797.157 kr. danner udgangspunkt for opgørelsen af  

 parternes mellemværende.
Indklagede har imidlertid fremsat følgende  

 yderligere modkrav, som klageren på sin side har bestridt:
 hvorved den selvstændige påstand på 548.706,35 kr. fremkommer.
Voldgiftsretten har været sammensat af arkitekt m.a.a.
Orla Thomsen,  

 murermester, ingeniør m.a.i.
Kaj Buch Andersen og - som formand - landsdommer  

 Peter Rørdam.
 Der har under sagen været dokumenteret en række bilag og afgivet  

 forklaring af repræsentanter for parterne.
 Voldgiftsretten skal udtale:
 Vedr. dagbødekravet.
 Ved entrepriseaftalens indgåelse blev der vedtaget en tidsplan.
Denne tidsplan, hvis indhold iøvrigt ikke er voldgiftsretten bekendt, blev  

 revideret den 14. maj 1991. Klageren tog imidlertid på forskellige punkter  

 forbehold overfor den reviderede tidsplan, og det er ikke hverken ved de  

 fremlagte byggemødereferater eller på anden måde påvist af indklagede, at  

 klageren på noget tidspunkt har frafaldet forbeholdet eller iøvrigt skulle  

 have forpligtet sig til at færdiggøre arbejdet på et bestemt tidspunkt.
Der  

 er tværtimod en yderligere usikkerhed på dette punkt i sagen, idet det under  

 domsforhandlingen blev oplyst, at indklagede havde forelagt entreprenørerne  

 en ny revideret tidsplan den 7. august 1991, uden at det er oplyst, hvilket  

 indhold denne tidsplan havde.
 Da indklagede således ikke har godtgjort, at klageren har gjort sig  

 skyldig i en forsinkelse, der kan udløse dagbøder i henhold til kontrakten,  

 frifinder voldgiftsretten allerede med denne begrundelse klageren for det  

 rejste modkrav.
 Vedr. mangler ved gulvarbejdet.
Det er konstateret, at gulvene en række steder i bygningen pletvis er  

 skrukke, og at der på de arealer, hvor der er lagt fliser ovenpå betonlaget,  

 nogle steder er revnedannelser i fliserne.
Det er ikke under bevisførelsen  

 med sikkerhed fastslået, hvad der er årsag til skrukforekomsterne.  

 Voldgiftsretten kan ikke afvise, at årsagen tildels kan være, at  

 projektmaterialet har været utilstrækkeligt, for så vidt angår de arealer,  

 hvor der skulle lægges gulv ovenpå et gammelt betonlag.
Det findes imidlertid  

 tilstrækkelig sandsynliggjort, at mangelfuld udførelse af gulvarbejdet fra  

 klagerens side har været en i hvert fald medvirkende årsag.
Indklagede har krævet 718 (m2) gulv opbrudt, og nyt slidlag og ny  

 belægning lagt.
Voldgiftsretten har besigtiget forholdene på stedet, og efter  

 rettens opfattelse giver de påtalte forhold kun anledning til forholdsvis  

 ubetydelige gener.
Indklagede findes derfor ikke at kunne kræve gulvet  

 omlagt, men der tilkendes indklagede en godtgørelse for de ulemper, som  

 manglerne ved klagerens arbejde påfører indklagede.
Denne godtgørelse  

 fastsættes skønsmæssigt til ialt 100.000 kr. incl. 25% moms, således at der  

 tilkendes klageren 697.157 kr. med renter som påstået.
 T H I B E S T E M M E S:
 Indklagede, A, skal inden 14 dage efter denne kendelses modtagelse til  

 klageren, K, betale 697.157 kr. med renter svarende til sædvanlige  

 procesrenter af 548.212 kr. fra den 17. maj 1991 og af 148.945 kr. fra den 7.  

 juni 1991, alt til betaling sker, samt sagens omkostninger med 45.000 kr.
Indklagede skal betale de udgifter, der har været forbundet med  

 voldgiftsrettens behandling af sagen.
Disse udgifter betales efter opgørelse  

 og påkrav fra Voldgiftsnævnet.
København, den 30. september 1993 Orla Thomsen / Peter Rørdam / Kaj Buch Andersen p.v.c.
