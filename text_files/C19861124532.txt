 Kildeskattelovens § 77 bestemmer følgende:
 »Er en af de i §§ 74 og 76 nævnte lovovertrædelser begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar«.
 Ved kriminalretten i Hillerød blev Farum kommune i medfør af denne  

 bestemmelse pålagt bødeansvar for ikke rettidigt at have afregnet indeholdt  

 A-skat til statsskattedirektoratet.
 Denne dom blev ændret af Østre landsret, der statuerede, at bestemmelsen i  

 Kildeskattelovens § 77 ikke efter sin ordlyd kan finde anvendelse på  

 kommuner.
 Ved højesteretsdom 29.1.1986 er denne dom stadfæstet med følgende  

 begrundelse: »Som ved dommen antaget, findes bestemmelsen i  

 Kildeskattelovens § 77 ikke at indeholde hjemmel for at pålægge en kommune  

 bødeansvar«.
Formuleringen af bestemmelsen om bødeansvar i Kildeskatteloven er  

 enslydende med en række tilsvarende bestemmelser i anden lovgivning.
Der vil  

 fremtidig ikke kunne gøres ansvar gældende overfor kommuner efter sådanne  

 bestemmelser.
Eventuelt verserende sager må afsluttes med påtaleopgivelse mod  

 den sigtede kommune, og er sagen indbragt for retten, må anklagemyndigheden  

 under henvisning til Højesterets dom påstå frifindelse eller frafalde tiltale  

 med frifindelsesdom til følge.
 Per Lindegaard.
