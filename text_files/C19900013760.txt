Indledning Undervisnings- og Forskningsministeriet har på grundlag af ændrede  

 bestemmelser i folkeskoleloven, jf. lovbekendtgørelse nr. 438 af 20. juni  

 1989 som ændret ved lov nr. 435 af 13. juni 1990 samt betænkning nr. 1092 fra  

 1987 om folkeskolens specialundervisning, udarbejdet nye regler for  

 folkeskolens specialundervisning.
De nye regler, som er indeholdt i  

 Undervisnings- og Forskningsministeriets bekendtgørelse nr. 537 af 16. juli  

 1990 om folkeskolens specialundervisning og anden specialpædagogiske bistand,  

 er udformet ud fra følgende hovedprincipper:
 Reglerne om specialundervisning i børnehaveklasser er desuden overført til  

 det fælles regelsæt.
 Man har derimod fundet det mest hensigtsmæssigt fortsat at fastsætte  

 bestemmelserne om folkeskolens specialpædagogiske bistand til småbørn i en  

 særlig bekendtgørelse, jf. for tiden Undervisningsministeriets bekendtgørelse  

 nr. 433 af 22. oktober 1979, som ændret ved bekendtgørelse nr. 318 af 15.  

 juni 1982.
 Der kan peges på følgende muligheder for konkrete initiativer med henblik  

 på at forebygge skolevanskeligheder hos elever:
 Der kan i overensstemmelse med betænkningens forslag afsættes flere  

 dansktimer til alle i 3. og 4. klasse.
 Der vil kunne indføres danskaktiviteter og aktiviteter vedrørende  

 regning/matematik i børnehaveklasser, herunder i forbindelse med samordnet  

 indskoling, jf. bestemmelserne i folkeskolelovens § 23, stk. 3.
De praktiske og musiske fag kan styrkes bl.a. i indskolingsfasen, jf.  

 direktoratets temahæfte nr. 2 »Praktisk-musiske fag i samordnet  

 indskoling.« På de ældste klassetrin vil man kunne anvende mulighederne for, at  

 eleverne kan opfylde undervisningspligten ved praktisk arbejde som  

 alternativt element ved folkeskolens undervisning af bogligt svage elever.
 På 10. klassetrin er der mulighed for at opstille helt eller delvis  

 prøveløse undervisningstilbud, hvor undervisningens indhold adskiller sig så  

 meget fra det traditionelle boglige, at der herved skabes nye muligheder for  

 at gøre skolen mere spændende, ikke mindst for de skoletrætte elever.
Den udvidede adgang til at tilbyde supplerende undervisning, som er  

 indført ved den ændrede bestemmelse i folkeskolelovens § 4, stk. 6, tager  

 sigte på elever, der har vanskeligheder ved at følge med i klassens  

 almindelige undervisning - navnlig i dansk - fordi de behøver lidt mere tid  

 end andre elever til at tilegne sig de fornødne færdigheder m.v.
Nogle af  

 disse elevers vanskeligheder kan afhjælpes ved, at forældrene hjemme støtter  

 skolens undervisning.
For andre elever er dette ikke tilfældet, og her kan  

 der være behov for et tilbud fra skolens side om nogle ekstra timer i en  

 kortvarig periode.
 Herudover påhviler det som hidtil skolen at etablere supplerende  

 undervisning til elever, der midlertidigt har vanskeligt ved at følge den  

 almindelige undervisning i et eller flere fag, fordi de:
 Desuden kan man om nødvendigt iværksætte supplerende undervisning i 1.  

 klasse for elever, der påbegynder deres skolegang i denne klasse, uden at  

 have fulgt en undervisning i et eller flere fag, som skolen har iværksat i  

 børnehaveklassen i forbindelse med en samordnet indskoling.
Bestemmelserne om supplerende undervisning omfatter også fremmedsprogede  

 elever.
Der henvises til Undervisnings- og Forskningsministeriets  

 bekendtgørelse nr. 583 af 20. november 1984 om folkeskolens undervisning af  

 fremmedsprogede elever § 9 samt til afsnit 8 og 9 i den tilhørende  

 vejledning.
 Muligheden for at iværksætte supplerende undervisning må ikke føre til, at  

 der lægges mindre vægt på differentieringen af undervisningen i klassen under  

 hensyn til elevernes forskellige indlæringsforudsætninger.
Beslutningen om at tilbyde en elev supplerende undervisning træffes af  

 skolens leder efter samråd med forældrene og klassens lærere.
Hvis der ved  

 skolen er oprettet et specialcenter, jf. vejledningens afsnit vedrørende  

 bekendtgørelsens § 3, stk. 9, kan det være hensigtsmæssigt at drøfte  

 tilrettelæggelsen af den supplerende undervisning her.
Der er ved udarbejdelsen af bekendtgørelsen lagt vægt på, at  

 specialundervisningen må være af meget forskellig karakter og omfang.
Som det  

 fremgår af vejledningens afsnit vedrørende bekendtgørelsens § 3, stk. 1, må  

 den specialpædagogiske bistand endvidere betragtes som en del af folkeskolens  

 samlede indsats over for elever, hvis udvikling kræver en særlig hensyntagen  

 eller støtte.
De enkelte bestemmelser Om forståelsen af de enkelte bestemmelser i bekendtgørelsen skal i det  

 følgende anføres:
ad § 1, stk. 1 Efter bekendtgørelsen er børn i børnehaveklasser nu omfattet af samme  

 regelsæt som elever i 1.-10. klasse.
Dette beror på, at det af den nugældende  

 udformning af folkeskolelovens § 10 fremgår, at aktiviteterne i  

 børnehaveklasser omfatter undervisning, samt at der ved samordning af  

 undervisningen i børnehaveklasse, 1. eventuelt 2. klasse i henhold til  

 folkeskolelovens § 23, stk. 3, kan være behov for også at koordinere den  

 specialpædagogiske indsats i børnehaveklassen og i 1. og 2. klasse med hensyn  

 til de fag, som er omfattet af samordningen.
ad § 2 For at skabe grundlag for den fornødne helhed i skolens indsats over for  

 elever med særlige behov er det præciseret, at specialpædagogisk bistand  

 omfatter alle sådanne foranstaltninger, som må anses for hensigtsmæssige og  

 nødvendige for elevernes undervisning.
 Fysioterapi og ergoterapi (nr. 2), tekniske hjælpemidler (nr. 4),  

 personlig assistance (nr. 5) etc. kan således i givne situationer være en del  

 af den specialpædagogiske bistand, som skolevæsenet har ansvaret for.
 Hvis personlig assistance udgør en elevs eneste særlige behov, kan  

 folkeskolelovens § 19, stk. 2, ikke bringes i anvendelse.
De nævnte foranstaltninger hører endvidere alene under de sociale  

 myndigheders ansvar i tilfælde, hvor de iværksættes som en mere generel  

 bistand.
Med hensyn til nødvendige tekniske hjælpemidler er det en  

 forudsætning for skolemyndighedernes forpligtelse til at afholde udgifterne,  

 at de primært anskaffes af hensyn til undervisningen af eleven.
ad § 3, stk. 1 I 70-erne skete der en betydelig forøgelse både i forbruget af  

 specialundervisningstimer og i antallet af elever, der henvises til  

 specialundervisning.
 Denne udvikling, som i løbet af 80-erne har stabiliseret sig på et niveau,  

 hvor ca. 12,5 pct. af folkeskolens elever henvises til specialundervisning i  

 kortere eller længere perioder, hænger bl.a. sammen med, at den almindelige  

 undervisnings muligheder for at tilpasse sig elevernes forskellige  

 forudsætninger er blevet reduceret, hvilket ikke mindst har været udpræget i  

 centrale fag som dansk, regning/matematik og engelsk.
 Det er ministeriets opfattelse, at det ikke mindst af pædagogiske grunde  

 vil være hensigtsmæssigt at skabe bedre muligheder for at imødekomme  

 individuelle undervisningsbehov inden for rammerne af den almindelige  

 undervisning eller i tæt tilknytning til den, således at behovet for  

 specialundervisning kan reduceres.
 Særlig støtte bør derfor tilrettelægges med udgangspunkt i den almindelige  

 undervisning, og således at den mindst indgribende foranstaltning altid søges  

 etableret før en mere indgribende.
 Det påhviler enhver lærer at tilrettelægge og gennemføre sin undervisning  

 på en så differentieret måde, at den i størst muligt omfang modsvarer de  

 forskelle i indlæringsforudsætninger, som klassens elever har.
Hvor en lærer oplever, at vedkommendes egne muligheder for  

 undervisningsdifferentiering er opbrugte, bør der kunne tilbydes rådgivning  

 og vejledning med henblik på en eventuel yderligere differentiering.
Denne  

 vejledning kan gives af det pædagogisk-psykologiske rådgivningskontor eller  

 andre konsulenter med særlig viden eller erfaring i individualiseret  

 undervisning.
Nogle elever vil ikke i tiltrækkeligt omfang kunne støttes ved hjælp af  

 optimal undervisningsdifferentiering inden for det fastlagte ugentlige  

 timetal, idet deres problem er, at de behøver længere tid til at tilegne sig  

 stoffet.
For disse elever bør den særlige støtte gives i form af supplerende  

 undervisning i faget ved den lærer, som har klassen i pågældende fag, jf.  

 pkt. 5 i indledningen.
 I tilfælde, hvor der skal etableres ekstra undervisning, må man overveje,  

 om denne undervisning skal gennemføres på grundlag af bestemmelsen i  

 folkeskolelovens § 4, stk. 6, 2. pkt., eller som supplerende  

 specialundervisning, jf. bekendtgørelsens § 7, nr. 1a og § 16, stk. 2. Kun i  

 sidstnævnte tilfælde skal der foretages en pædagogisk-psykologisk vurdering.  

 Afgørelsen afhænger af sagens karakter, herunder forældrenes ønsker, samt om  

 der er tale om en elev, der har fået ekstra undervisning allerede i en  

 tidligere periode.
Andre elever har indlæringsvanskeligheder, der nødvendiggør en særlig  

 tilrettelæggelse af undervisningen.
Dette medfører, at undervisningen og den  

 specialpædagogiske bistand må varetages af lærere og andre, der har særlige  

 forudsætninger med hensyn til den pågældende elevs eller elevgruppes  

 problemer.
Denne specialundervisning kan gives som erstatning for eller som  

 supplement til den almindelige undervisning.
Folkeskolens indsats for at sikre elever, hvis udvikling kræver særlig  

 hensyntagen eller støtte, spænder således fra ekstraordinær  

 undervisningsdifferentiering til specialundervisning erstattende den  

 almindelige undervisning i et eller flere, måske alle, fag.
Både af  

 ressourcemæssige og af pædagogiske grunde er det vigtigt, at vurderingen af  

 de forskellige behov samt overvejelserne om, hvilken støtte der i de enkelte  

 tilfælde skal iværksættes, foregår samlet.
Hvis der på skolen er oprettet et  

 specialcenter, jf. vejledningens afsnit ad § 3, stk. 9, kan det anbefales at  

 lade disse overvejelser foregå her.
ad § 3, stk. 4 Ifølge folkeskolelovens § 11, stk. 2, forudsætter iværksættelse af  

 specialundervisning pædagogisk-psykologisk rådgivning.
Baggrunden for dette  

 krav er, at de implicerede læreres vurdering af elevens behov for særlig  

 støtte skal efterprøves af en sagkyndig instans.
Endvidere skabes der ved en  

 pædagogisk-psykologisk rådgivning størst mulig sikkerhed for, at den støtte,  

 som iværksættes, bliver relevant i forhold til elevens problemer.
 Hvis klasselæreren eller andre af elevens lærere vurderer, at en elevs  

 undervisningsbehov ikke kan imødekommes inden for rammerne af den almindelige  

 undervisning, indstilles eleven til en pædagogisk-psykologisk vurdering.  

 Indstillingen bør indeholde en grundig beskrivelse af den uoverensstemmelse,  

 der er opstået mellem elevens forudsætninger og mulighederne for at  

 tilrettelægge en relevant undervisning inden for klassens almindelige rammer.  

 Det må herunder præciseres, hvilke former for undervisningsdifferentiering,  

 der har været forsøgt, og hvilke særlige årsager, der kan være til, at  

 elevens problemer ikke er blevet afhjulpet på tilstrækkelig vis.
Indstillingen afgives af klasselæreren og udarbejdes af den eller de  

 lærere, som har taget initiativ til, at elevens situation analyseres og  

 vurderes med henblik på eventuel iværksættelse af særlig støtte.
Af hensyn  

 til en grundig, helhedspræget beskrivelse bør også andre relevante lærere  

 samt eleven og dennes forældre inddrages i drøftelserne forud for  

 udarbejdelsen af indstillingen.
 Hvis der ved skolen er etableret et specialcenter, kan disse drøftelser  

 finde sted her.
 Hvis forældrene ved drøftelserne med klasselæreren ikke kan tilslutte sig,  

 at der foretages en pædagogisk-psykologisk vurdering, må læreren endnu en  

 gang overveje, om man skal søge andre løsningsmuligheder på  

 skolevanskelighederne inden for rammerne af den almindelige undervisning.  

 Fastholder klasselæreren sin indstilling, må sagen forelægges for skolens  

 leder, der afgør, om det må anses for absolut påkrævet, at der foretages en  

 pædagogisk-psykologisk vurdering med henblik på en belysning af elevens  

 eventuelle behov for specialundervisning.
ad § 3, stk. 5-7 Pædagogisk-psykologisk rådgivning omfatter i forbindelse med iværksættelse  

 af specialundervisning: En pædagogisk-psykologisk vurdering af elevens  

 skoleproblemer, et forslag om, hvorledes disse problemer kan tænkes afhjulpet  

 samt eventuelt udarbejdelse af en pædagogisk-psykologisk rapport.
Den pædagogisk-psykologiske vurdering Den pædagogisk-psykologiske vurdering har til formål at belyse elevens  

 faglige, personlige eller sociale problemer med henblik på at yde skolen samt  

 eleven og dennes forældre rådgivning om relevante muligheder for at afhjælpe  

 elevens problemer.
I mange tilfælde kan vurderingen gennemføres som en  

 analyse af elevens situation på grundlag af foreliggende oplysninger,  

 eventuelt suppleret med samtaler med elevens lærere eller andre  

 nøglepersoner.
I andre tilfælde er en mere grundig og dybtgående undersøgelse af elevens  

 individuelle funktionsvanskeligheder påkrævet, hvilket forudsætter, at eleven  

 selv deltager i undersøgelsen.
Hvor omfattende undersøgelsen skal være  

 afhænger af elevens situation, men ofte kan det være nødvendigt at foretage  

 en række pædagogiske eller psykologiske prøver.
I særlige tilfælde må  

 undersøgelsen suppleres med undersøgelser og udtalelser fra sagkyndige uden  

 for det skolepsykologiske rådgivningskontor.
 Forældrene skal altid inddrages centralt i forløbet, dels fordi de som  

 oftest kan bidrage med nødvendige oplysninger, dels fordi deres medvirken er  

 afgørende for skolens muligheder for at hjælpe eleven.
Forslaget Det pædagogisk-psykologiske rådgivningskontor må orientere eleven og  

 dennes forældre om de lokale muligheder for at yde eleven støtte og give  

 disse råd om de løsninger, der må anses for mest hensigtsmæssige.
Ved  

 udarbejdelsen af forslaget skal der lægges afgørende vægt på forældrenes  

 ønsker.
Det pædagogisk-psykologiske rådgivningskontor kan eventuelt anvende  

 den fremgangsmåde, at man foreslår forældrene at medunderskrive forslaget.
 Hvis forældrene ikke ønsker specialundervisning iværksat eller ikke kan  

 tilslutte sig det konkrete forslag, skal dette oplyses i forbindelse med  

 forelæggelsen af forslaget for skolens leder, der træffer afgørelsen i sagen  

 på grundlag af bestemmelserne i § 3, stk. 8.
 Forslaget skal indeholde en stillingtagen til formen, omfanget og arten af  

 specialundervisningen, herunder til spørgsmålet om, hvorvidt undervisningen  

 skal gives som specialundervisning i henhold til folkeskolelovens § 19, stk.  

 1, eller i henhold til § 19, stk. 2.
I nogle tilfælde vil konklusionen af den pædagogisk-psykologiske vurdering  

 - under hensyn til forældrenes og elevens ønsker eller af andre grunde - gå  

 ud på, at der ikke bør iværksættes specialpædagogisk bistand.
I så fald bør  

 det pædagogisk-psykologiske rådgivningskontor orientere skolelederen herom og  

 eventuelt, efter samråd med denne, drøfte elevens situation med dennes lærere  

 og herunder foreslå mulige foranstaltninger inden for rammerne af den  

 almindelige undervisning for at afhjælpe elevens problemer.
Rapporten Hvis særlige forhold taler herfor, kan det pædagogisk-psykologiske  

 rådgivningskontor udarbejde en rapport angående undersøgelsen.
Dette gælder  

 f.eks. tilfælde, hvor en elevs særlige behov er vidtgående eller  

 komplicerede, og hvor de beslutninger, der lægges op til, er af mere  

 indgribende karakter.
Der bør endvidere altid udarbejdes en rapport, hvis  

 forældrene ønsker det.
Pædagogisk-psykologisk rådgivningskontor skal gøre forældrene bekendt med  

 indholdet af rapporten.
Endvidere skal forældrene orienteres om, at de har  

 ret til at få en kopi af rapporten, jf. forvaltningsloven.
Den pædagogisk-psykologiske rapport fremsendes til skolens leder til  

 orientering.
Klasselæreren og andre, der har medvirket ved indstillingen til  

 den pædagogisk-psykologiske vurdering, bør orienteres om indholdet.
I den  

 forbindelse kan andre lærere, der underviser eleven, efter behov gøre sig  

 bekendt med rapportens indhold.
 Rapporten må behandles som fortroligt materiale.
 Det anbefales, at rapporten, efter at skolen er orienteret, tilbagesendes  

 til pædagogisk-psykologisk rådgivningskontor.
 Oplysninger fra rapporten kan kun videregives af pædagogisk-psykologisk  

 rådgivningskontor til andre selvstændige forvaltningsmyndigheder, f.eks.  

 børnepsykiatriske afdelinger, i tilfælde, hvor betingelserne i  

 forvaltningslovens § 28 er opfyldt, dvs. at forældrenes samtykke som  

 hovedregel skal foreligge.
ad § 3, stk. 9 Grundlaget for beslutningen Skolelederens beslutning træffes på grundlag af forslaget fra  

 pædagogisk-psykologisk rådgivningskontor.
Skolelederen er imidlertid ikke  

 bundet af forslaget om, hvorledes de beskrevne vanskeligheder bør afhjælpes,  

 men må dog lægge det oplyste om karakteren af elevens skolevanskeligheder til  

 grund.
 I tilfælde, hvor skolen har etableret et specialcenter, indgår drøftelser  

 her ligeledes i grundlaget for skolelederens beslutning.
Rammerne for beslutninger om specialundervisning Beslutningerne om specialundervisning må træffes inden for de givne rammer  

 for undervisningen samt den fastsatte bevilling for specialundervisning.
 Med hensyn til bevillingen til specialundervisning kan der eksistere  

 forskellige modeller, herunder:
Kommunalbestyrelsen afsætter en bevilling til specialundervisning på alle  

 skolerne i kommunen.
Det kan overlades lederen af det pædagogisk-psykologiske  

 rådgivningskontor at administrere bevillingen.
Denne ordning indebærer, at  

 der ved et forslag fra pædagogisk-psykologisk rådgivningskontor til  

 skolelederen om et bestemt antal specialundervisningstimer til en elev er  

 sikkerhed for, at der findes ressourcer til at gennemføre forslaget.
Kommunalbestyrelsen kan på grundlag af elevtallet m.v. tildele de enkelte  

 skoler en bevilling til specialundervisningen.
Bevillingen kan også  

 fastsættes på grundlag af det eventuelt forskelligartede behov for timer til  

 specialundervisning, som de enkelte skoler erfaringsmæssigt har.
 Bevillingen administreres af skolens leder efter principper, som  

 skolebestyrelsen eventuelt har fastsat vedrørende skolens  

 specialundervisning.
Ressourcerne til specialundervisning kan også indgå i en samlet økonomisk  

 ramme til skolen, således at det tilkommer skolebestyrelsen at afsætte  

 ressourcerne til specialundervisningsområdet, jf. folkeskolelovens § 39 e,  

 stk. 3. Skolebestyrelsen må være opmærksom på, at disse ressourcer skal være  

 tilstrækkelige til at sikre, at der kan etableres specialundervisning i det  

 nødvendige omfang gennem hele skoleåret.
De konkrete afgørelser træffes af  

 skolens leder inden for rammerne af de afsatte ressourcer.
I løbet af skoleåret kan der opstå et behov for specialundervisningstimer,  

 der går ud over, hvad de enkelte skoler på forhånd kunne forudse.
Dette kan  

 f.eks. ske ved, at der i skoleårets løb på en skole optages tilflyttede  

 elever med behov for et stort antal specialundervisningstimer.
Da det også i  

 denne situation skal sikres, at elever med dokumenteret behov for  

 specialundervisning i alle tilfælde får deres behov opfyldt i fornødent  

 omfang, kan det anbefales, at kommunen ved de decentrale ordninger afsætter  

 en særlig bevilling til at imødegå sådanne ekstraordinære situationer.
 De under 1 og 2 nævnte bevillinger kan efter lokal beslutning eventuelt  

 være omfattet af en fælles bevilling for specialpædagogisk bistand og  

 supplerende undervisning.
Specialcentret I betænkning 1092 vedrørende folkeskolelovens specialundervisning  

 foreslås, at der oprettes et specialcenter, der drøfter anvendelsen af  

 tildelte ressourcer til alle former for særlig støtte på en skole.
Oprettelse  

 af det omtalte center indebærer, at de konkrete beslutninger, skolelederen  

 skal træffe vedrørende iværksættelse af særlig støtte, drøftes og overvejes  

 inden for dettes rammer.
 Specialcentret kan ud over skolens leder bestå af en medarbejder fra det  

 pædagogisk-psykologiske rådgivningskontor samt repræsentanter for lærerne fra  

 den almindelige undervisning og fra specialundervisningen.
 Ved oprettelse af det nævnte specialcenter får skolens leder mulighed for  

 at drøfte de indstillede elevers vanskeligheder og særlige behov i et forum,  

 hvor den fornødne undervisningsmæssige og pædagogisk-psykologiske ekspertise  

 er til stede.
Centret behandler løbende henvendelser fra lærere og andre om elever, der  

 har - eller er i risiko for at udvikle - skolevanskeligheder og drøfter  

 elevens problemer med de pågældende lærere og med forældrene.
Hvis der er  

 behov herfor, kan andre sagkyndige deltage i drøftelserne, f.eks.  

 repræsentanter fra den sociale sektor.
Centret vurderer om, hvorvidt elevens  

 vanskeligheder bør søges løst forebyggende på grundlag af råd om ændret  

 tilrettelæggelse af undervisningen, ved tilbud om supplerende undervisning  

 eller ved indstilling til en pædagogisk-psykologisk vurdering med henblik på  

 eventuel iværksættelse af særlig specialpædagogisk bistand.
ad § 4 Bestemmelsen om iværksættelse af specialundervisning af foreløbig karakter  

 vedrører tilfælde, hvor der midlertidigt iværksættes specialundervisning uden  

 forudgående pædagogisk-psykologisk vurdering.
Noget sådant kan ske i  

 situationer, hvor en elevs adfærd akut har antaget en sådan karakter, at en  

 øjeblikkelig indsats fra skolens side er nødvendig både af hensyn til eleven  

 selv og af hensyn til resten af klassen.
Der kan herved være tale om  

 midlertidigt at give eleven specialundervisning uden for klassen.
Afgørelsen  

 om iværksættelse af specialundervisning i de omhandlede situationer kan  

 således uden videre træffes af skolens leder efter henvendelse fra den  

 pågældende lærer.
Forældrene skal underrettes om sagen.
Hvis den iværksatte  

 specialundervisning skønnes at ville strække sig ud over 3 uger (15  

 skoledage), skal den almindelige procedure i forbindelse med etablering af  

 specialundervisning, jf. bestemmelserne i § 3 snarest muligt iværksættes.
 Hvis en elevs adfærd gentagne gange nødvendiggør en øjeblikkelig  

 henvisning til specialundervisning af foreløbig karakter, må etablering af  

 andre former for specialundervisning overvejes.
Specialundervisning efter § 4 kan ikke anvendes som en disciplinær  

 sanktion.
Det må således være en forudsætning for at etablere  

 specialundervisning, at der er grund til at antage, at elevens adfærd kan  

 påvirkes i positiv retning gennem en specialpædagogisk indsats.
ad § 5, stk. 1 Afgørelsen af, om en elev skal have specialundervisning og anden  

 specialpædagogisk bistand efter bestemmelserne i folkeskolelovens § 19, stk.  

 2, (vidtgående specialundervisning) beror på et skøn i hvert enkelt tilfælde  

 på grundlag af handicappets sværhedsgrad og en vurdering af, om eleven har  

 behov for specialundervisning m.v. af et sådant indhold eller omfang, at  

 denne ikke kan ydes ved kommunens egne foranstaltninger.
I skønnet kan indgå  

 en vurdering af størrelsen af udgifterne ved den nødvendige  

 specialundervisning og anden specialpædgogiske bistand.
Medfører  

 specialundervisningen m.v. omkostninger, som væsentligt overstiger, hvad der  

 er almindeligt for specialklasseundervisningen i kommunerne, skal  

 amtskommunen i henhold til § 19, stk. 2, sørge for undervisningen.
 Kan amtsrådet i henhold til ovennævnte retningslinier ikke tiltræde, at  

 eleven har behov for vidtgående specialundervisning og anden  

 specialpædagogisk bistand, medfører dette, at kommunen må sørge for  

 specialundervisning af eleven i henhold til folkeskolelovens § 19, stk. 1.  

 Kommunen har imidlertid mulighed for at indanke sagen for ministeriet, jf.  

 folkeskolelovens § 43 a, stk. 3.
ad § 5, stk. 3 På grundlag af forsøgsbestemmelsen i folkeskolelovens § 46a vil  

 Undervisnings- og Forskningsministeriet kunne godkende aftaler, hvorefter  

 beslutningskompetence vedr. den vidtgående specialundervisning helt eller  

 delvis overlades til kommunerne.
Der henvises til, at undervisnings- og  

 forskningsministeren i skrivelse af 26. april 1990 har meddelt, at han gerne  

 ser en udvikling fremmet hen imod en gradvis overførsel af opgaver og ansvar  

 på den vidtgående specialundervisnings område fra amtskommuner til kommuner,  

 således som det allerede er sket nogle steder.
I den forbindelse har  

 ministeren opfordret til, at der i hvert amt nedsættes et udvalg, som kan  

 drøfte og planlægge den vidtgående specialundervisnings udvikling inden for  

 regionen.
ad § 5, stk. 4 Bestemmelsen om, at forældrenes ønsker om skoleplacering så vidt muligt  

 skal imødekommes, indebærer, at der bør være forskellige muligheder at vælge  

 imellem.
Som en hovedregel bør der således kunne tilbydes både  

 specialundervisning i den almindelige folkeskole - i specialklasse eller  

 almindelig klasse og specialundervisning i en kommunal eller  

 amtskommunal specialskole.
 Amtskommunen og kommunerne bør derfor løbende drøfte planlægningen af den  

 vidtgående specialundervisning under hensyn til de eksisterende behov.
 Det bør således søges sikret, at der er de fornødne specialskoler til  

 rådighed for de forældre, som ønsker denne skoleform, uden at der herved  

 lægges hindringer i vejen for en udvikling hen imod optagelse af flere og  

 flere elever i et almindeligt skolemiljø.
ad § 6 Det påhviler rådgivningskontoret for skolekommunen at følge udviklingen  

 hos elever, der er henvist til specialundervisning, bl.a. gennem drøftelser  

 med de implicerede lærere og med forældrene og eleven med henblik på  

 ændringer og justeringer af den fastsatte ordning.
 For elever, der er henvist til specialundervisning efter folkeskolelovens  

 § 19, stk. 2, varetages opgaven af det pædagogisk-psykologiske  

 rådgivningskontor, som amtskommunen har indgået aftale med om varetagelse af  

 opgaven eller eventuelt af særlig sagkyndige medarbejdere i amtskommunen.
 I tilfælde, hvor en elev modtager specialundervisning uden for den  

 kommune, hvor vedkommende elev bor eller opholder sig, skal  

 rådgivningskontoret for hjemstedskommunen holdes underrettet om elevens  

 udvikling og om trufne beslutninger bl.a. under hensyn til, at der er  

 mulighed for, at eleven senere føres tilbage til undervisning i  

 hjemstedskommunen.
ad § 7 Afkategorisering Som det fremgår af indledningen, er den hidtidige inddeling af  

 specialundervisningsbestemmelserne efter bestemte kategorier af  

 funktionsnedsættelser opgivet.
 Der består således ikke længere krav om at henføre elever, der henvises  

 til specialundervisning, til en bestemt fastsat kategori af  

 funktionsnedsættelser.
Tilsvarende er det ikke nødvendigt at opdele  

 specialundervisningsforanstaltningerne i arter, der er beregnet for elever  

 med specifikke indlæringsvanskeligheder.
Man bør tværtimod overveje, hvorvidt  

 eksisterende ordninger med opdeling af specialundervisningsforanstaltninger  

 efter handicapart er hensigtsmæssige, eller om undervisningen bør  

 struktureres på anden måde.
 Den afkategorisering, som den fælles bekendtgørelse er udtryk for, er  

 imidlertid ikke ensbetydende med, at specialundervisningen ophører med at  

 være karakteriseret af individuel tilrettelæggelse.
De vanskeligheder, nogle elever har i forhold til skolen, har meget  

 forskellige årsager.
En afhjælpning af disse vanskeligheder kræver således  

 tilsvarende en forskelligartet specialpædagogisk bistand.
 Der er særligt fire områder, hvor det er nødvendigt, at den almindelige  

 undervisning suppleres med eller erstattes af specialundervisning eller anden  

 specialpædagogisk bistand:
Fleksibilitet, hvad angår form Det fremgår af bestemmelserne i § 7, at specialundervisning kan  

 organiseres på måder, der indebærer en mindre eller større udskillelse af  

 eleverne i forhold til den almindelige undervisning.
Der er imidlertid ikke  

 herved fastsat bestemmelser om de nærmere former for specialundervisning.
 Man kan således ud fra de lokale behov strukturere specialundervisningen  

 også på grundlag af andre organisationsformer end de hidtil kendte som  

 specialklasser, specialundervisning i klassen, klinikker, hold og  

 enkeltmandsundervisning.
Der er endvidere heller ikke noget til hinder for, at en elev kan modtage  

 undervisning i nogle fag og timer i en specialklasse og i andre timer i en  

 almindelig klasse.
Det må dog bestemmes, hvorvidt elevens primære  

 tilhørsforhold gælder enten den almindelige klasse eller specialklassen.
Der er endelig ikke længere fastsat bestemmelser om elevtallet inden for  

 de forskellige organisationsformer.
Det må imidlertid forudsættes, at  

 elevtallet afpasses efter elevernes behov og muligheder.
Man må herved være  

 opmærksom på, at elevtallet i de grupper, hvor specialundervisningen finder  

 sted, må sættes så lavt, at der kan ske en udstrakt individualisering af  

 undervisningen.
Dette gør sig i ganske særlig grad gældende i tilfælde, hvor  

 elever i en kort periode får intensiv specialundervisning i form af f.eks.  

 læsekurser.
 Hvad angår varigheden af specialundervisningen og antallet af timer på  

 f.eks. hold, fastsættes dette lokalt på grundlag af elevens behov.
ad § 7, nr. 1 a og b Hvis det er praktisk muligt, må det normalt anbefales, at  

 specialundervisning i medfør af § 7, nr. 1, gives som et supplement til den  

 almindelige undervisning i faget på hold m.v. eller som specialundervisning i  

 klassen, jf. a.
Elever, som får specialundervisning på hold m.v., bør  

 endvidere såvidt gørligt deltage i alle undervisningstimerne i de  

 obligatoriske fag.
Man bør derfor overveje mulighederne for at placere  

 specialundervisningen uden for elevernes almindelige skoledag.
Opmærksomheden  

 henledes på, at undervisningstimetallet om nødvendigt kan overstige det  

 fastsatte daglige og ugentlige maksimum i henhold til folkeskoleloven, jf.  

 bestemmelsen i bekendtgørelsens § 10, stk. 1.
 Undtaget herfra er navnlig tilfælde, hvor eleven i en kort periode får  

 intensiv specialundervisning med et stort antal timer i form af læsekurser  

 m.v., således at eleven ikke kan deltage i alle timer i den almindelige  

 undervisning.
ad § 8 Det skal af oversigten over skolestrukturen i kommunen fremgå, på hvilke  

 skoler der er oprettet specialklasser, og om der er oprettet specialskoler i  

 kommunen.
 Hvis specialklasserne er indrettet med henblik på bestemte  

 funktionsnedsættelser, bør arten af specialklasserne ligeledes fortsat  

 angives i den nævnte oversigt.
 Derimod er det ikke nødvendigt at fastsætte bestemmelser om andre  

 specialundervisningsformer end specialklasseundervisning i oversigten over  

 skolestrukturen, jf. det anførte om formerne for specialundervisning under  

 afsnittet vedrørende bekendtgørelsens § 7.
 Der bør endvidere optages bestemmelser om specialklasser med undervisning  

 efter folkeskolelovens § 19, stk. 2, der er etableret på en kommunal skole  

 efter overenskomst med amtskommunen.
For så vidt angår amtskommunens skolevæsen er der i folkeskolelovens § 39  

 h fastsat følgende bestemmelse: »Amtsrådet udarbejder en plan for  

 amtskommunens skolevæsen og undervisningsvirksomhed m.v. vedrørende  

 folkeskolen.
Planen skal indeholde oplysning om de enkelte skoler og  

 institutioner og deres virksomhed, antallet af leder- og lærerstillinger og  

 disses aflønning samt oplysning om, i hvilket omfang amtskommunen har indgået  

 overenskomst med staten, kommuner, private skoler eller institutioner eller  

 med en anden amtskommune om den specialundervisning og anden  

 specialpædagogiske bistand, som amtskommunen skal sørge for.
Planen indsendes  

 til Undervisnings- og Forskningsministeriet«.
ad § 9, stk. 1-2 Der udarbejdes for specialklasser på almindelige skoler og på  

 specialskoler timeplaner, der omfatter elevernes ugentlige  

 undervisningstimetal i de enkelte fag, jf. folkeskolelovens § 4, stk. 5.
 Det er derimod ikke nødvendigt i skolens almindelige timeplan at anføre  

 det ugentlige undervisningstimetal for andre specialundervisningsformer.
Specialklasser er omfattet af de almindelige læseplaner for de enkelte  

 fag.
Kommunalbestyrelsen vil dog efter forslag fra skolebestyrelsen kunne  

 fastsætte særlige læseplaner for specialklasser.
Disse vil kunne omfatte  

 nødvendige og hensigtsmæssige fravigelser m.m. fra de almindelige læseplaner.
I nogle tilfælde er en elev henvist til specialundervisning af en så  

 omfattende karakter, at al undervisning i et eller flere, eventuelt alle, fag  

 gives som specialundervisning således, at der kræves en tilpasning af den  

 almindelige læseplan og timeplan evt. også af særlige planer for  

 specialklasser, jf. ovenfor.
Her anbefales det efter behov at udarbejde en  

 individuel plan for elevens undervisning i det (eller de) pågældende fag.
 Planen, der udarbejdes for hvert skoleår, tager sit udgangspunkt i den  

 almindelige eller særlige læseplan og bør indeholde en beskrivelse af  

 specialundervisningens indhold og tilrettelæggelse i forhold til eleven.
Denne plan bør i almindelighed udarbejdes af den eller de lærere, der har  

 ansvaret for specialundervisningen.
Planen skal drøftes med forældrene og  

 eleven.
Planen vil ofte kunne udarbejdes på grundlag af forslaget til den  

 nærmere ordning af specialundervisningen fra pædagogisk-psykologisk  

 rådgivningskontor, jf. § 3, stk. 5, og det kan i visse tilfælde være  

 hensigtsmæssigt at drøfte planen med medarbejdere herfra.
ad § 9, stk. 4 Arbejdspraktik er en særlig ordning for specialundervisningens elever på  

 8.-10. klassetrin.
Den adskiller sig fra de almindelige erhvervspraktikformer  

 bl.a. ved, at eleverne kan aflønnes med en såkaldt arbejdsdusør efter aftale  

 med arbejdsmarkedets parter.
Et væsentligt formål med arbejdspraktikken er at  

 sikre eleven en foreløbig erhvervsplacering ved skolegangens ophør.
 Eleverne er normalt i arbejdspraktik i ca. halvdelen af  

 undervisningstiden, mindst dog 10 timer om ugen - enten halve dage eller  

 halve uger - igennem hele skoleåret.
 Hvis der i særlige tilfælde for en undervisningspligtig elev påtænkes  

 længerevarende ophold i arbejdslivet, kan der meddeles hel eller delvis  

 dispensation fra undervisningspligten, jf. folkeskolelovens § 33, stk. 4. En  

 dispensation vil bl.a. kunne gå ud på, at undervisningspligten opfyldes på en  

 produktionsskole.
 Opmærksomheden henledes endvidere på, at der på 10. klassetrin kan  

 opstilles undervisningstilbud, hvor hovedvægten lægges på de praktisk-musiske  

 fag.
 Der kan endelig i medfør af folkeskolelovens § 46a etableres  

 forsøgsordninger med alternative 8. og 9. klasser, der fastholder eleverne i  

 et undervisningsforløb af praktisk karakter.
ad § 9, stk. 5 Bestemmelsen omfatter elever, der på grund af funktionsnedsættelser m.v.  

 har behov for, at undervisningsforløbet i folkeskolen strækkes over 11 år.  

 Bestemmelsen medfører, at eleverne vil kunne indstille sig til folkeskolens  

 afgangsprøver efter et 11. skoleår.
ad § 10, stk. 2 Bestemmelsen i 1. punkt kan kun anvendes i tilfælde, hvor det midlertidigt  

 ikke er muligt at placere en elev i en almindelig klasse eller i en  

 specialklasse.
Ordningerne bør normalt ikke udstrækkes over mere end 1  

 skoleår, og det ugentlige undervisningstimetal bør omfatte mindst 4-6  

 ugentlige undervisningstimer på de lavere klassetrin (1.-3. klassetrin) og  

 6-12 undervisningstimer på de øvrige klassetrin.
ad § 11 Bestemmelsen om fritagelse for et af folkeskolens obligatoriske fag - dog  

 ikke dansk eller matematik - tager sigte på situationer, hvor en specifik  

 funktionshæmning på afgørende måde hindrer eleven i at få udbytte af  

 undervisningen i faget.
Fritagelsesmuligheden er ikke beregnet for elever, der har generelle  

 funktionsvanskeligheder i forhold til undervisningens almindelige faglige  

 niveau.
Her må undervisningen differentieres, så den svarer til elevernes  

 forskellighed, og der kan i den forbindelse peges på muligheden for i videre  

 omfang at tilrettelægge undervisningen i specialklasser som ikke-fagdelt  

 undervisning, jf. bekendtgørelsens § 9, stk. 2. Fritagelse kan kun finde  

 sted, hvis eleven i de frigjorte timer får anden relevant undervisning.
ad § 13 Ansøgninger om fravigelser fra prøvekrav skal indsendes til ministeriet,  

 Folkeskoleafdelingen, i god tid før prøvens afholdelse og være ministeriet,  

 Folkeskoleafdelingen, i hænde senest den 1. februar for så vidt angår prøver  

 i den ordinære prøvetermin, og senest den 1. oktober for så vidt angår den  

 ekstraordinære prøvetermin.
Med hensyn til fravigelser fra prøveformer  

 henvises nærmere til vejledning fra Direktoratet for Folkeskolen og  

 Seminarier m.v. af oktober 1983 om mulighederne for at fravige de almindelige  

 prøveregler i forbindelse med handicappede elevers deltagelse i folkeskolens  

 afsluttende prøver.
En ændret vejledning kan forventes udsendt i nærmeste  

 fremtid.
ad § 14, stk. 2 Når en elev flytter skole, bør et flyttebevis bl.a. indeholde oplysning  

 om, hvorvidt eleven har været henvist til specialundervisning, der ikke er af  

 foreløbig karakter.
 Pædagogisk-psykologisk rådgivningskontor kan i særlige tilfælde med  

 forældrenes tilslutning tage initiativ til at fremsende supplerende  

 oplysninger om eleven til det rådgivningskontor, der betjener den nye skole.  

 En sådan fremgangsmåde bør overvejes i tilfælde, hvor en elev har specifikke  

 undervisningsbehov, og hvor det står klart, at eleven ikke vil kunne klare  

 skolesituationen, hvis ikke disse behov bliver tilgodeset straks ved  

 optagelsen i den nye skole.
ad § 14, stk. 3 Som det fremgår af bestemmelsen skal pædagogisk-psykologiske rapporter som  

 udgangspunkt tilintetgøres, når man vurderer, at de ikke længere har praktisk  

 betydning, og senest når eleven udskrives af folkeskolen.
Det kan dog ofte være i elevens og forældrenes interesse, at rapporten  

 opbevares i en periode efter ophør af skolegangen i folkeskolen med henblik  

 på f.eks. dispensation ved optagelse på uddannelser, herunder videregående  

 uddannelser eller dispensation for 13-reglen ved studentereksamen.
De  

 pædagogisk-psykologiske rapporter kan desuden have betydning ved ansøgning om  

 fritagelse for militærtjeneste, ved eventuelle retslige spørgsmål m.v. og  

 dispensation ved køreprøven.
 Det vil altid være eleven og forældrene, der afgør, om rapporten skal  

 anvendes i så henseende.
 Rapporten skal opbevares i 10 år efter, at eleven er udskrevet af  

 folkeskolen, såfremt eleven eller dennes forældre måtte ønske det.  

 Pædagogisk-psykologisk rådgivningskontor har ansvar for at rette henvendelse  

 til eleven og forældrene om deres ønsker vedrørende spørgsmålet.
ad § 15, stk. 2 Med samarbejdet med andre myndigheder sigtes der navnlig på  

 ungdomsvejledningen, arbejdsformidlingen og de sociale myndigheder.
Samarbejdet mellem de nævnte myndigheder vedrørende vejledningsindsatsen  

 kan formidles i særlige koordinationsudvalg.
Også andre myndigheder vil kunne  

 være repræsenteret i de nævnte udvalg.
I de kommuner, hvor udvalgene er  

 nedsat, benævnes de sædvanligvis »ungdomsteam«.
ad § 17 Hvis undervisningen af en elev henføres til § 19, stk. 2, påhviler  

 samtlige udgifter i forbindelse med elevens undervisning amtskommunen, idet  

 kommunen dog medvirker med et fast beløb pr. elev.
Det kommunale takstbeløb fastsættes for hvert kalenderår af Undervisnings-  

 og Forskningsministeriet efter forhandling med Amtsrådsforeningen i Danmark  

 og Kommunernes Landsforening.
Det er tanken, at takstbeløbet omtrentligt skal  

 ligge midtvejs mellem den gennemsnitlige udgift pr. elev i folkeskolen og den  

 gennemsnitlige udgift pr. elev ved den kommunale specialklasseundervisning.
ad § 19 Opmærksomheden henledes på, at Undervisnings- og Forskningsministeriet i  

 henhold til den nævnte bestemmelse alene vil kunne meddele dispensation fra  

 bestemmelser i bekendtgørelsen i det omfang, en ønsket ordning ikke tillige  

 er i strid med bestemmelser i folkeskoleloven.
Det bemærkes herved, at  

 bestemmelsen i folkeskolelovens § 3, stk. 2, kun indeholder adgang til at  

 fravige lovens §§ 4, 6, 7, 12 og 14.
ad § 20 Bekendtgørelsen træder i kraft den 1. august 1990 samtidig med de ændrede  

 bestemmelser i folkeskolelovens § 11, stk. 2.
 Fremgangsmåden i forbindelse med iværksættelse af specialundervisning og  

 anden specialpædagogisk bistand må således fra denne dato bringes i  

 overensstemmelse med de ændrede bestemmelser herom i folkeskoleloven og i  

 bekendtgørelsen.
For så vidt angår øvrige ændringer, som er indeholdt i bekendtgørelsen og  

 i nærværende vejledning, bemærkes, at de nye regler alene indebærer større  

 frihedsgrader for kommunerne og skolerne.
Det afgøres derfor af de kommunale  

 skolemyndigheder, i hvilket omfang og fra hvilket tidspunkt der gennemføres  

 ændringer i forhold til hidtidig praksis.
Bestemmelser om befordring De særlige befordringsregler opretholdes som særskilte regler, jf.  

 bekendtgørelse nr. 435 af 22. oktober 1979 om befordring af børn og unge, der  

 modtager specialundervisning eller anden specialpædagogisk bistand efter  

 folkeskolelovens § 19, stk. 2, og bekendtgørelse nr. 235 af 22. april 1987 om  

 befordring af syge og invaliderede elever i folkeskolen.
Pædagogiske vejledninger Følgende vejledninger og undervisningsvejledninger opretholdes indtil  

 videre med de ændringer, der følger af det ændrede regelgrundlag:
 Vejledning fra februar 1972 om folkeskolens specialundervisning af elever  

 med adfærdsproblemer og psykiske lidelser, (observationsundervisning).
 Vejledning fra maj 1974 om folkeskolens specialundervisning af  

 læseretarderede elever.
 Undervisningsvejledning nr. 2 fra 1979 om specialundervisning af elever  

 med generelle indlæringsvanskeligheder.
 Undervisningsvejledning nr. 1 fra 1980 om specialpædagogisk bistand til  

 elever med sprog- eller talevanskeligheder.
 Undervisningsvejledning nr. 1 fra 1982 om specialpædagogisk bistand til  

 elever med synsvanskeligheder.
 Undervisningsvejledning nr. 2 fra 1982 om specialpædagogisk bistand til  

 elever med hørevanskeligheder.
 Undervisningsvejledning nr. 3 fra 1982 om specialpædagogisk bistand til  

 elever med bevægelsesvanskeligheder.
 Direktoratet har imidlertid planlagt i 1991 at udsende følgende nye  

 pædagogiske vejledninger til afløsning af ovennævnte vejledninger:
 Vejledning om skolens særlige støttemuligheder i de centrale fag (dansk,  

 regning/matematik og engelsk).
 Vejledning om individuel tilpasning af skolens undervisning, samt af  

 læseplanerne.
 Vejledning om de pædagogiske muligheder for at afhjælpe adfærdsmæssige  

 konflikter.
 Vejledning om skolens metodiske muligheder for at imødekomme hørehæmmede,  

 synshæmmede, talehæmmede og motorisk hæmmede elevers behov for særlig  

 tilrettelæggelse af undervisningen.
Undervisnings- og Forskningsministeriet,  

 den 16. juli 1990 P.M.V.
 e.b.
