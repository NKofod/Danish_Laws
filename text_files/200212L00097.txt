Fremsat den 27. november 2002 af  

 skatteministeren (Svend Erik Hovmand) Forslag til Lov om ændring af lov om  

 registreringsafgift af  

 motorkøretøjer og lov om vægtafgift af  

 motorkøretøjer m.v.
 (Forholdsmæssig registreringsafgift af udenlandske  

 leasingbiler mv. og fritagelse af visse tivoli- og  

 cirkuskøretøjer).
§ 1 I lov om registreringsafgift af motorkøretøjer m.v., jf.  

 lovbekendtgørelse nr. 807 af 24. august 2000, som ændret ved  

 § 3 i lov nr.165 af 15. marts 2000, lov nr. 1029 af 22. november 2000 og  

 § 3 i lov nr. 342 af 27. maj 2002, foretages følgende  

 ændringer:
 1. I § 1, stk. 3, indsættes som 5 og 6.  

 pkt.:
»Der foretages fornyet beregning af afgift for et  

 motorkøretøj omfattet af § 3 b, stk. 1, som efter  

 reparation eller ombygning ikke i afgiftsmæssig henseende er identisk  

 med det motorkøretøj, for hvilket der tidligere er beregnet  

 afgift.
Henføres motorkøretøjet efter reparation eller  

 ombygning under reglerne i § 3 b, stk. 1, betales afgift efter  

 reglerne i § 3 b, stk. 2.« 2. I § 2, stk. 1, nr. 15, ændres  

 »valutaudlændinge«, til: »valutaudlændinge, herunder personer med  

 fast bopæl på Færøerne eller i  

 Grønland,«.
 3. Efter § 3 a indsættes:
»§ 3 b.
Efter ansøgning kan de statslige told- og  

 skattemyndigheder meddele tilladelse til, at afgiften af  

 registreringspligtige leasingkøretøjer, der registreres med  

 henblik på tidsbegrænset anvendelse her i landet, betales efter  

 reglerne i stk. 2, når motorkøretøjet  

 tilhører en virksomhed eller et fast driftssted, der er beliggende i  

 udlandet, og når køretøjet i en tidsbegrænset  

 periode leases til en person, der er bosiddende her i landet i henhold til en  

 skriftlig aftale.
Kontrakten skal indeholde nøjagtige oplysninger om  

 den aftalte leasingperiode.
Ansøgningen skal angives af enten den  

 udenlandske leasingvirksomhed eller den person, som leaser  

 køretøjet.
Stk. 2. Der betales afgift af køretøjer, der  

 skal registreres efter færdselsloven.
Registreringspligten og derved  

 afgiftspligten indtræder den dato hvor køretøjet tages i  

 anvendelse her i landet af en herboende.
Afgiften opkræves for hele den  

 kontraktfastsatte leasingperiodes varighed.
For køretøjer, der  

 ved registreringspligtens indtræden er ældre end 3 måneder,  

 regnet fra første registrerings- eller ibrugtagningstidspunkt, uanset  

 om det er i Danmark eller udlandet, udgør afgiften 1 procent af den  

 beregnede registreringsafgift pr. påbegyndt måned.
Ved betalingen  

 tillægges endvidere 0,5 pct. pr. påbegyndt måned af den del  

 af den beregnede registreringsafgift, som resterer efter betaling.
For  

 køretøjer der er mellem 0 og 3 måneder gamle regnet fra  

 første registrerings- eller ibrugtagningstidspunkt, uanset om det er i  

 Danmark eller udlandet, udgør afgiften 2 pct. af den beregnede  

 registreringsafgift pr. påbegyndt måned efter første  

 registrerings- eller ibrugtagningstidspunkt i de første 3  

 måneder, og 1 pct. af den beregnede registreringsafgift pr.  

 påbegyndt måned for de efterfølgende måneder.
Ved  

 betalingen tillægges endvidere 0,5 pct. pr. påbegyndt måned  

 af den del af den beregnede registreringsafgift, der resterer efter  

 betaling.
 For alle køretøjer, der på  

 indførselstidspunktet er under 1 år regnet fra  

 køretøjets første registrerings- eller  

 ibrugtagningstidspunkt, uanset om dette er i Danmark eller udlandet, skal der  

 endvidere betales et tillæg på 5.000 kr. første gang  

 køretøjet registreres og afgiften beregnes efter reglerne i  

 stk. 1 og 2.
 Stk. 3. For betaling af afgiften hæfter den, i hvis navn  

 køretøjet er registreret (leasingvirksomheden), og den person  

 eller virksomhed der er er anført som bruger på  

 registreringsattesten (leasé) i fællesskab.
Stk. 4. I tilfælde, hvor parterne ønsker at  

 forlænge den kontraktaftalte leasingperiode, skal de statslige told- og  

 skattemyndigheder ansøges herom senest 14 dage inden den  

 gældende kontrakt udløber.
Der skal på  

 ansøgningstidspunktet foreligge en skriftlig aftale mellem den  

 herboende bruger og den udenlandske leasingvirksomhed.
Aftalen skal indeholde  

 oplysninger om den præcise tidsperiode, som kontrakten forlænges  

 med.
Afgiften udgør 1 pct. af den oprindeligt beregnede  

 registreringsafgift pr. påbegyndt måned kontrakten  

 forlænges.
Ved betalingen tillægges endvidere 0,5 pct. pr.  

 påbegyndt måned af den del af registreringsafgiften, der resterer  

 efter betaling.
Det samlede registreringsafgiftsbeløb, der skal  

 betales, kan dog ikke overstige den oprindeligt beregnede registreringsafgift  

 eksklusiv tillæg.
Stk. 5. Hvis leasingkontrakten afbrydes eller  

 køretøjet udgår af ordningen, jf. § 1, stk. 3,  

 5. og 6. pkt., skal leasingvirksomheden eller leasé meddele det til de  

 statslige told og skattemyndigheder, og køretøjets nummerplader  

 skal indleveres til det lokale motorkontor.
De statslige told- og  

 skattemyndigheder tilbagebetaler den afgift og det tillæg, der evt. er  

 betalt for meget.
Der tilbagebetales kun afgift og tillæg for hele  

 måneder.
Stk. 6. Hvis køretøjets nummerplader ved  

 leasingkontraktens udløb ikke indleveres rettidigt til det lokale  

 motorkontor, skal køretøjets nummerplader snarest fjernes ved  

 politiets foranstaltning.
I tilfælde heraf skal der  

 efterfølgende betales afgift og tillæg for den periode, der  

 forløber fra leasingkontraktens udløb til  

 køretøjets nummerplader indleveres eller fjernes.
Afgift og  

 tillæg opkræves pr. påbegyndt måned, fristen  

 overskrides.
Ejer og bruger hæfter solidarisk herfor.
Skatteministeren  

 kan efter forhandling med Justitsministeren fastsætte nærmere  

 regler herom.
Stk. 7. Der skal udfærdiges en skriftlig  

 leasingkontrakt for leasingkøretøjer, der skal  

 afgiftsberigtiges efter § 3 b, stk. 2. Kontrakten skal omhandle  

 køretøjet i den skikkelse, hvori det skal leases, og indeholde  

 nærmere oplysninger til identifikation af køretøjet, navn  

 og adresse på den udenlandske leasingvirksomhed og leasé-, samt  

 lejebeløbet.
Leasingkontrakten skal indeholde en præcis  

 angivelse af leasing perioden.
Samtlige brugere skal fremgå af  

 leasingkontrakten.
Kontrakten skal være bilagt specifikation af bilens  

 beskaffenhed og udstyr.
Stk. 8. Overgår et motorkøretøj til varig  

 anvendelse her i landet ved salg eller anden overdragelse, forfalder resten  

 af afgiften, medmindre afgiften af køretøjet i stedet  

 berigtiges efter reglerne i § 4, stk. 6-14, § 5, § 5 a  

 eller § 6.« 4. I § 19, stk. 1, indsættes efter »jf. dog  

 § 3 a«: »og § 3 b, stk. 3,«.
 5. I § 25, stk. 1, indsættes efter » enhver  

 bruger af motorkøretøjer omfattet af § 3 a, stk. 1, 6  

 eller 7«: »og § 3 b, stk. 1,«.
 6. I § 27 stk. 1, nr. 3, indsættes efter  

 »eller for hvilket der ikke er meddelt tilladelse efter bestemmelserne i  

 § 3 a, stk. 1, 7 og 8,«: »og § 3 b, stk. 1,«.
§ 2 I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999, som ændret senest  

 ved § 1 i lov nr. 342 af 27. maj 2002, foretages følgende  

 ændring:
 1. I § 15 indsættes som nyt stykke:
»Stk. 5. Af køretøjer med en totalvægt  

 på 12 t eller derover, som udelukkende anvendes i forbindelse med  

 tivoli- og cirkusvirksomhed og som udefra ved bemaling eller lignende  

 fremstår som udgørende en del af den pågældende  

 virksomhed, svares ikke vægtafgift.« § 3 Stk. 1. Loven træder i kraft dagen efter  

 bekendtgørelse i lovtidende, jf. dog stk. 2. Udenlandske  

 leasingkøretøjer registreret før denne dato, og for  

 hvilke der er betalt fuld registreringsafgift, kan få omregnet  

 registreringsafgiften efter de i § 1, nr. 3 anførte regler.
Hvis  

 omregningen viser, at den tidligere betalte afgift overstiger afgiften  

 beregnet efter § 3 b, tilbagebetales differencen.
 Stk. 2. Skatteministeren fastsætter tidspunktet for  

 ikrafttræden af lovens § 2.
Stk. 3. For køretøjer nævnt i § 2,  

 som på tidspunktet for lovens ikrafttræden er registreret, eller  

 som registreres på et senere tidspunkt, har loven virkning fra og med  

 den dato, ejeren eller brugeren ansøger om fritagelse på et  

 motorkontor.
Eventuel resterende afgift som følge af afgiftsperiodens  

 afkortning skal tilbagebetales fra Centralregistreret for  

 Motorkøretøjer til den i hvis navn køretøjet  

 på afgiftens forfaldstid er registreret.
Bemærkninger til lovforslaget Almindelige Bemærkninger Baggrund Danske statsborgere med fast bopæl i Grønland  

 eller på Færøerne er ikke omfattet af færdselslovens  

 bestemmelser om registreringspligt, og som følge deraf ikke omfattet  

 af registreringsafgiften.
Det betyder, at danske statsborgere med fast  

 bopæl i Grønland eller på Færøerne på  

 samme måde som udlændinge kan leje en afgiftsfri bil i f.eks.  

 Tyskland eller Sverige og anvende den f.eks. i forbindelse med ferie i denne  

 del af riget.
Afgiftsfri biler fra f.eks.
Tyskland eller Sverige  

 må antages at være billigere at leje, end biler indkøbt  

 med registreringsafgift her i landet.
Der består således en  

 konkurrenceforvridning ved, at Færøerne og Grønland ikke  

 er omfattet af den danske Færdselslov.
 Derfor foreslås, at reglerne i  

 registreringsafgiftsloven vedrørende valutaudlejningsbiler udvides til  

 at omfatte danske statsborgere med fast bopæl i Grønland eller  

 på Færøerne.
Afgifter på motorkøretøjer er som  

 udgangspunkt ikke harmoniseret i EU, og varierer derfor betydeligt fra land  

 til land.
Afgifter i forbindelse med registrering eller køb, samt  

 periodiske afgifter i forbindelse med ejerskab eller brug af  

 motorkøretøjer er som udgangspunkt knyttet til  

 køretøjets registreringssted.
Som værn mod en udhuling af  

 afgiftsprovenuet fra bilafgifterne er hovedreglen i Danmark, at personer med  

 fast bopæl i Danmark ikke må anvende et udenlandsk registreret  

 køretøj, ligesom der skal betales afgift efter  

 registreringsafgiftslovens bestemmelser af køretøjer, der  

 anvendes permanent her i landet.
Det er dog i henhold til gældende ret  

 tilladt, at en person med fast bopæl i Danmark leaser et udenlandsk  

 køretøj med henblik på anvendelse i Danmark, så  

 længe køretøjet registreres og afgiftsberigtiges efter de  

 i registreringsafgiftsloven gældende regler, og der betales  

 vægtafgift/grøn ejerafgift mv.
Den 21. marts 2002 afsagde EF-domstolen dom i en sag vedr.  

 udenlandske leasingbiler forelagt af en domstol i Østrig.
Domstolen  

 fastslår i dommen, at den registreringsafgift der opkræves af  

 udenlandske leasingkøretøjer, skal være proportional med  

 den periode, køretøjet anvendes i landet.
Det betyder, at  

 registreringsafgiften af registreringspligtige  

 leasingkøretøjer, som ejes af en udenlandsk etableret  

 leasingvirksomhed, skal beregnes på grundlag af leasingperiodens  

 varighed.
 Dette lovforslag bringer reglerne vedrørende  

 registreringsafgift af udenlandske leasingbiler i overensstemmelse med de  

 EU-retlige principper, EF-domstolen har fastslået ved dommen.
Tivoli- og cirkuskøretøjer på 12 t  

 eller derover udgik i 1997 af afgiftspligten efter lov om  

 vejbenyttelsesafgift efter en afgørelse fra Skatteministeriet om, at  

 de pågældende virksomheders køretøjer på  

 grund af deres særlige indretning ikke kunne anses for at være  

 omfattet af lovens anvendelsesområde.
Lov om afgift af vejbenyttelse  

 omfatter således alene lastbiler og lastvogntog m.v. beregnet til  

 vejgodstransport.
 Som en konsekvens af afgørelsen blev de  

 nævnte køretøjer automatisk omfattet af  

 vægtafgiftspligten for tunge køretøjer, som ikke er  

 afgiftspligtige efter vejbenyttelsesafgiftsloven.
 Regeringen er imidlertid blevet opmærksom på,  

 at tivoli- og cirkusvirksomhederne befinder sig i en konkurrencesituation med  

 tyske og hollandske virksomheder, som nyder fordel af en  

 vægtafgiftsfritagelse.
 Det foreslås derfor, at tivoli- og  

 cirkuskøretøjer på 12 t eller derover på samme  

 måde fritages fra vægtafgift på betingelse af, at de  

 udelukkende anvendes til transport i forbindelse med tivoli- og  

 cirkusvirksomhed og udefra ved bemaling eller lignende fremstår som  

 udgørende en del af den pågældende virksomhed.
Lovforslagets indhold Der foreslås for det første en ændring  

 af bestemmelserne vedrørende valutaudlændinge, således at  

 danske statsborgere med fast bopæl i Grønland eller på  

 Færøerne fremover på lige fod med andre  

 valutaudlændinge får mulighed for at leje valutaudlejningsbiler i  

 forbindelse med ophold i Danmark af kortere varighed.
For det andet foreslås indført en ordning,  

 hvorved afgiften af registreringspligtige motorkøretøjer, der  

 indregistreres af en udenlandsk leasingvirksomhed, og hvor der er tale om  

 tidsbegrænset leasing til personer eller virksomheder bosiddende i  

 Danmark, beregnes på grundlag af leasingperiodens varighed.
Afgiften  

 foreslås opkrævet for registreringspligtige  

 køretøjer ældre end 3 måneder, som 1 procent af den  

 beregnede totale registreringsafgift pr. påbegyndt måned.
Til  

 afgiften lægges et omkostningsudligningstillæg på 0,5  

 procent pr. påbegyndt måned for hele den periode, som  

 leasingkontrakten varer.
Omkostningsudligningstillægget beregnes  

 på grundlag af den del af den beregnede registreringsafgift, der  

 resterer efter betaling.
For køretøjer, der på  

 indførselstidspunktet er mellem 0 og 3 måneder, foreslås  

 afgiften beregnet som 2 procent af den beregnede registreringsafgift pr.  

 påbegyndt måned i de første tre måneder efter  

 første registrerings- eller ibrugtagningstidspunkt, uanset om dette er  

 i Danmark eller udlandet.
I de efterfølgende måneder  

 foreslås afgiften beregnet som 1 procent af den beregnede  

 registreringsafgift pr. påbegyndt måned.
Til afgiften  

 lægges et omkostningsudligningstillæg på 0,5 procent pr.  

 påbegyndt måned for hele den periode, som leasingkontrakten  

 varer.
Omkostningsudligningstillægget beregnes på grundlag af del  

 af den beregnede registreringsafgift, der resterer efter betaling.
For køretøjer mellem 0 og 12 mdr. gamle,  

 målt fra første registrerings- eller ibrugtagningstidspunkt,  

 enten i Danmark eller udlandet, skal der betales et fast tillæg  

 på 5.000 kr.
De 5.000 kr. anses som en del af den allerede betalte  

 registreringsafgift, og skal derfor fratrækkes i restafgiften inden  

 beregning af omkostningsudligningstillægget.
De udenlandsk ejede leasingbiler skal i alle  

 tilfælde indregistreres på danske nummerplader.
Det betyder, at  

 der skal betales vægtafgift og grøn ejerafgift mv. efter  

 gældende regler.
Afgiften foreslås opkrævet af de statslige  

 told og skattemyndigheder for hele den afgiftspligtige periode.  

 Registreringspligten indtræder på det tidspunkt  

 køretøjet tages i anvendelse af en herboende.
Endvidere foreslås tivoli- og  

 cirkuskøretøjer på 12 t eller derover fritaget fra  

 vægtafgift.
Som en konsekvens vil de pågældende  

 virksomheder alene skulle betale udligningsafgift af deres dieseldrevne  

 køretøjer.
 Der vil typisk være tale om følgende 4  

 hovedgrupper af tivoli- og cirkuskøretøjer:
 1)	Påhængskøretøjer, der er registreret som  

 påhængsredskaber (spøgelseshuse, tombola, skydebane,  

 is-/pølsevogne, karuseller m.v.).
 2)	Påhængskøretøjer, der er registreret som  

 sættevogne/trailere   eventuelt med særlig indretning.  

 Køretøjerne anvendes til transport af virksomhedens materiale,  

 som eksempelvis radiobilbane, teltudstyr m.v. og er registreret til  

 godstransport.
 3)	Lastmotorkøretøjer, der anvendes som trækkraft  

 for de under 1) og 2) nævnte køretøjer.  

 Lastmotorkøretøjerne er registreret til godstransport   som  

 oftest med synsfri sammenkobling.
4)	Containerlastbiler indrettet til transport af containere på  

 ladet og evt. som trækkraft for påhængsredskaber i form af  

 eksempelvis is-/pølsevogne, skydebane m.v.
Containerne kan være  

 indrettet til beboelse, bamsekran, affaldsbeholdere m.v. eller til transport  

 af maskiner eller redskaber.
For køretøjer, som på tidspunktet for  

 lovens ikrafttræden er registreret, eller som registreres på et  

 senere tidspunkt, foreslås, at fritagelsen får virkning fra og  

 med den dato, ejeren eller brugeren ansøger om fritagelse i et  

 motorkontor.
Eventuel resterende afgift som følge af afgiftsperiodens  

 afkortning vil blive tilbagebetalt af Centralregistreret for  

 Motorkøretøjer til den i hvis navn køretøjet  

 på afgiftens forfaldstid er registreret.
Provenumæssige konsekvenser Forslaget om at ændre bestemmelserne  

 vedrørende valutaudlændinge vil give danske statsborgere bosat i  

 Grønland og på Færøerne mulighed for at leje bil i  

 Danmark efter reglerne for valutaudlændinge.
 De provenumæssige konsekvenser heraf vedrører  

 dels indtægter fra registreringsafgiften, dels momsindtægter og  

 afhænger af, i hvilket omfang den foreslåede reduktion af  

 afgiftsbelastningen ved biludlejning fører til ændrede priser og  

 som følge heraf ændret adfærd for billejerne.
 De umiddelbare konsekvenser vil være, at danske  

 statsborgere i Grønland og på Færøerne, der lejer  

 bil i Danmark, fremover vil leje en bil efter reglerne for  

 valutaudlændinge.
I det omfang, det vil føre til færre  

 almindelige udlejningsbiler og til flere valutaudlejningsbiler, der er  

 fritaget for registreringsafgift, vil det føre til et provenutab i  

 form af færre indtægter fra registreringsafgiften.
Omfanget af  

 biludlejning, som sker til danske statsborgere i Grønland og på  

 Færøerne, må dog vurderes at være af et så  

 begrænset omfang, at det kan ske inden for den eksisterende bestand af  

 almindelige udlejningsbiler og valutaudlejningsbiler.
Der forventes derfor  

 ikke at ske ændringer i antallet af udlejningsbiler som følge af  

 lovforslaget, hvorfor der ikke vil være et provenutab i form af lavere  

 indtægter fra registreringsafgiften.
Der synes derudover ikke at  

 være den store prisforskel mellem udlejning efter de almindelige regler  

 og af valutaudlejningsbiler.
Dermed vil momsprovenuet også være  

 uændret.
På kort sigt skønnes forslaget således  

 provenuneutralt.
På længere sigt kan der komme et beskedent  

 merprovenu, afhængig af i hvilket omfang danske biludlejeres forbedrede  

 konkurrenceevne fører til øget udlejning til danske  

 statsborgere fra Grønland og Færøerne, herunder om det  

 sker på bekostning af udlejning, der finder sted i udlandet.
F.eks. er  

 det således efter Øresundsbrons åbning blevet forholdsvist  

 enkelt at drage nytte af den afgiftsbetingede forskel på  

 udlejningspriserne mellem Sverige og Danmark.
Forslaget vil reducere den  

 forskel, hvorved en del af den udlejning, der sker eller vil ske fremover i  

 udlandet, i stedet vil ske i Danmark.
Det vil føre til øgede  

 momsindtægter.
Det er endvidere muligt, at det samlede antal  

 udlejningsdage vil stige, hvilket ligeledes fører til øgede  

 momsindtægter.
På sigt skønnes forslaget således at  

 føre til et merprovenu.
Det er ikke muligt at skønne over  

 størrelsen heraf, men udlejning til de personer, der omfattes af  

 forslaget, må vurderes at være beskeden, hvorfor merprovenuet  

 ligeledes vil være i en beskeden størrelsesorden.
 For så vidt angår forslaget vedr. udenlandske  

 leasingbiler er det sikret, at der så vidt muligt ikke sker nogen  

 ændring i de afgiftsbetingede forskelle i omkostningerne mellem leasing  

 i Danmark og i udlandet til personer bosiddende i Danmark.
For virksomheder eller private, der efter gældende  

 regler vælger at købe en bil frem for at lease den, betyder det,  

 at de fortsat vil vælge denne løsning.
Virksomheder, der efter  

 gældende regler leaser i Danmark, vurderes også at ville  

 fortsætte med det.
Da afgiftssatserne er baseret på en fast  

 afskrivningsskala, kan det dog ikke afvises, at det for enkelte typer af  

 køretøjer kan blive fordelagtigt at lease i udlandet, men  

 omfanget vurderes at være beskedent.
Forslaget vurderes derfor ikke at  

 føre til nogen nævneværdig forøgelse af leasing i  

 udlandet, der kan have provenumæssige konsekvenser for den danske stat  

 i form af reducerede indtægter fra moms og registreringsafgift.
Der kan dog komme et tab på de biler, der efter  

 gældende regler leases i udlandet og som i vist omfang må  

 formodes at ville benytte sig af muligheden for løbende  

 registreringsafgift.
Det kan føre til forskydninger i indbetalingerne  

 af registreringsafgift.
Antallet af biler, der er indregistreret i Danmark,  

 men er leaset i udlandet er ukendt, men beskedent.
Forudsættes det at  

 være i størrelsesordenen 500 biler, vurderes forslaget med nogen  

 usikkerhed at medføre et engangstab på 15 mio. kr. før  

 skat i 2003 - 2005. Efter skat vil provenutabet være i  

 størrelsesordenen 10 mio. kr.
I 2006 og fremefter er der ingen  

 provenuvirkning.
Det forventes, at eventuelle krav om tilbagebetaling af  

 afgift som følge af lovforslaget vil være så  

 begrænset, at det ikke påvirker det overordnede  

 provenuskøn.
Det skønnes med nogen usikkerhed, at forslagets del  

 vedrørende tivoli- og cirkuskøretøjer berører ca.  

 250 køretøjer.
Afgiftsfritagelsen vil medføre et  

 årligt provenutab på ca. 1 mio. kr. før skat.
Efter skat  

 er tabet på 0,7 mio. kr.
Administrative konsekvenser Det skønnes, at den del af lovforslaget, der  

 omhandler valutaudlændinge, ikke har nogen nævneværdige  

 administrative omkostninger.
 Gennemførelse af lovforslaget vedrørende  

 leasingbiler skønnes at indebære engangsudgifter til information  

 med mellem 250.000-300.000 kr. i 2003. Derudover skal der oprettes en  

 bevilling i Erhvervssystemet til registrering af tilladelser til afregning af  

 afgift for en tidsbegrænset periode/anvendelse (lovforslagets §1, nr.  

 3), men denne tilretning skønnes ikke at indebære udgifter af  

 nævneværdig størrelse.
 De administrative omkostninger vedrørende den del  

 af forslaget, der omhandler tivoli- og cirkuskøretøjer  

 skønnes ikke at være nævneværdige.
Erhvervsmæssige konsekvenser Forslaget vedr. en ændring af bestemmelserne  

 vedrørende valutaudlændinge vil reducere den afgiftsbetingede  

 forskel på prisen for billeje i Danmark og udlandet.
Det vil  

 føre til en forbedret konkurrenceposition for danske biludlejere og  

 kan på sigt føre til forøget biludlejning.
Forslaget vedrørende forholdsmæssig betalt  

 registreringsafgift af udenlandske leasingbiler vurderes ikke at ændre  

 på danske leasingvirksomheders konkurrenceevne, og har således  

 begrænsede erhvervsøkonomiske konsekvenser.
Med forslaget  

 sikres, at der så vidt muligt ikke sker nogen ændring i de  

 afgiftsbetingede forskelle i omkostningerne mellem leasingvirksomheder i  

 Danmark og i udlandet.
Da afgiftssatserne er baseret på en fast  

 afgiftsskala, kan det dog ikke afvises, at det for enkelte typer af  

 køretøjer kan blive fordelagtigt at lease i udlandet frem for i  

 Danmark, men omfanget vurderes at blive beskedent.
 Forslaget vedr. tivoli- og cirkuskøretøjer  

 vil gøre det billigere drive et tivoli og cirkus i Danmark og vil  

 dermed bidrage til at styrke disse virksomheders konkurrenceevne i forhold  

 til tilsvarende virksomheder i Tyskland og Holland.
Miljømæssige konsekvenser Den del af forslaget der omhandler valutaudlændinge  

 og leasingbiler, har ingen nævneværdige miljømæssige  

 konsekvenser.
Den del af forslaget der omhandler tivoli- og cirkus biler  

 kan føre til en forøgelse af antallet af de  

 pågældende tivoli- og cirkuskøretøjer.
I  

 betragtning af den tidsmæssigt begrænsede anvendelse af disse  

 køretøjer (sommersæsonen), vurderes konsekvenserne for  

 miljøet dog ikke at være nævneværdige.
Forholdet til EU-retten Den del af forslaget der vedrører  

 valutaudlændinge har ingen EU-retlige konsekvenser.
Den del af lovforslaget, der angår  

 registreringsafgift for udenlandske leasingbiler, er fremsat som konsekvens  

 af EF-domstolens dom af 21. marts 2002 i sag C-451/99, Cura Anlagen.
Ved  

 denne dom fastslog EF-domstolen bl.a., at reglerne om det indre marked ikke  

 er til hinder for, at den medlemsstat, hvor et køretøj, som er  

 leaset i en anden medlemsstat reelt, anvendes, kan kræve  

 køretøjet indregistreret på dens område.  

 EF-domstolen fastslog imidlertid samtidigt, at det er uforeneligt med  

 reglerne om det indre marked, herunder navnlig EF-traktatens artikel 49 om  

 fri udveksling af tjenesteydelser og artikel 28 om forbud mod kvantitative  

 importrestriktioner, at der i en medlemsstat, hvor et køretøj  

 leaset i en anden medlemsstat reelt anvendes, opkræves en afgift i  

 forbindelse med indregistrering, der ikke er proportional med varigheden af  

 køretøjets indregistrering i denne stat.
Der skal således  

 ved beregning af registreringsafgift for et i en anden medlemsstat leaset  

 køretøj tages hensyn til, hvor lang tid køretøjet  

 i henhold til leasingkontrakten skal anvendes i den medlemsstat, hvor  

 køretøjet skal indregistreres.
 Dette lovforslag bringer reglerne vedrørende  

 registreringsafgift af udenlandske leasingbiler i overensstemmelse med de  

 EU-retlige principper, EF-domstolen har fastslået ved dommen.
Den del af lovforslaget, som vedrører  

 vægtafgiften, er omfattet af Europa-Parlamentets og Rådets  

 direktiv 1999/62/EF af 17. juni 1999 om afgifter på tunge  

 godskøretøjer for benyttelse af visse infrastrukturer.
Efter  

 direktivet, jf. artikel 6, stk. 2, a), er det kun muligt at reducere  

 eller undtage yderligere køretøjer fra den nationale  

 vægtafgift, hvis følgende betingelser er opfyldt:
køretøjerne kører kun undtagelsesvist på  

 offentlig vej i registreringsmedlemsstaten hovedvirksomheden er ikke godstransport, undtagelsen skaber ikke konkurrenceforvridning Kommissionens samtykke indhentes.
 Regeringen er af den opfattelse, at forslaget om en  

 fritagelse opfylder alle de nævnte betingelser i direktivet, og har  

 derfor også henvendt sig til Europa-Kommissionen med henblik på  

 at indhente Kommissionens samtykke, således at forslaget om fritagelse  

 kan træde i kraft hurtigst muligt efter forslagets eventuelle  

 vedtagelse i Folketinget.
Høring Den del af forslaget der omhandler valutaudlejningsbiler  

 og leasingbiler har været sendt i høring hos De Danske  

 Bilimportører, FDM, Dansk Automobilhandler Forening, Danske  

 Biludlejere, Foreningen af Statsautoriserede Revisorer, Dansk Bilforhandler  

 Union, Motorcykelbranchens Landsforbund, Dansk Arbejdsgiverforening, Statens  

 Bilinspektion, Dansk Handel og Service, Danske Finansieringsselskabers  

 Forening, Dansk Industri, Erhvervenes Transportudvalg, Handel, Transport og  

 Serviceerhvervene, Håndværksrådet, Dansk Transport og  

 Logistik, Den Danske Skatteborgerforening og Erhvervenes  

 Skattesekretariat.
 På grund af dets begrænsede  

 anvendelsesområde er det ikke fundet nødvendigt at sende den del  

 af lovforslaget, der omhandler tivoli- og cirkuskøretøjer, i  

 høring.
 I oversigten nedenfor er de modtagne høringssvar  

 fra organisationerne gengivet og kommenteret i kort form.
Organisation Bemærkninger i høringssvar Kommentarer til høringssvar Foreningen af Statsautoriserede Revisorer.
Det anføres, at lovforslaget i for høj grad  

 tager hensyn til danske leasingvirksomheders konkurrenceevne samt at  

 undgå et provenutab.
Bl.a. anføres, at et standard-tillæg  

 på 5.000 kr. uanset periodens længde ikke afspejler en  

 proportional afgiftsbelastning og derved strider mod den østrigske  

 dom.
Endvidere, at leasingbiler ikke afskrives hurtigere end almindelige  

 biler samt, at den implicit antaget levetidsperiode på 8 1/3 år  

 er for kort, idet livstiden for danske køretøjer må anses  

 for at være langt højere.
 Det foreslåede tillæg på 6 procent p.a. vurderes  

 endvidere som værende i strid med det af domstolen anlagte  

 proportionalitetsprincip.
For så vidt angår et krav om at leasingperiodens varighed skal  

 være mindst et år, påpeges det, at der i momsloven arbejdes  

 med en seks måneders leasingperiode som grundlag for delvist  

 momsfradrag.
Det foreslås derfor, at samme afgrænsning anvendes  

 for så vidt angår forholdsmæssig betaling af  

 registreringsafgift.
 Endvidere nævnes, at der i lovforslaget ikke er taget højde  

 for, at momsregistrerede virksomheder ved leasing i Danmark opnår  

 delvis fradragsret.
 Det forslås tilslut, at der indføres en tilsvarende mulighed  

 for danske leasingvirksomheder til forholdsmæssig betaling af  

 registreringsafgift.
Delvist imødekommet.
Det faste tillæg på  

 5.000 kr. foreslås opkrævet alene første gang et  

 køretøj registreres i Danmark under de foreslåede regler  

 om forholdsmæssig betaling af registreringsafgift, og kun for  

 køretøjer yngre end 12 mdr., regnet fra første  

 registrerings- eller ibrugtagningstidspunkt.
Ej imødekommet.
Det foreslåede  

 omkostningsudligningstillæg vurderes som værende i  

 overensstemmelse med de principper der er slået fast i den  

 østrigske dom.
Forslaget er imødekommet.
Der er ikke længere fastsat et krav  

 til leasingperiodens varighed.
 Problemet vedrørende forskelle i EU-landenes regler om delvis  

 fradragsret for leasingydelser, knytter sig ikke specielt til dette  

 lovforslag, men skyldes, at momsreglerne på dette område ikke er  

 harmoniseret.
Ikke imødekommet.
Det vurderes, at lovforslaget i så  

 høj grad som muligt afgiftsmæssigt ligestiller danske og  

 udenlandske leasingvirksomheder således, at der ikke er forskel  

 på de afgiftsafledte omkostninger for danske og udenlandske  

 leasingvirksomheder.
Danske Finansieringsselskabers Forening Det anføres, at lovforslaget vil indebære en  

 væsentlig forringelse af danske leasingvirksomheder konkurrenceevne.  

 Derfor foreslås, at der i stedet for den foreslåede ordning om  

 forholdsmæssig registreringsafgift arbejdes på en lovgivning, der  

 giver permanente lige afgiftsvilkår mellem danske og udenlandske  

 leasingbiler, i form af løbende ordning hvor registreringsafgiften  

 betales månedsvis.
 Endvidere foreslås det faste og det løbende tillæg  

 fjernet fra ordningen da det vurderes som værende i strid med  

 EU-retten.
 Ikke imødekommet.
Forslaget ej imødekommet.
Dog er reglerne for det faste  

 tillæg modificeret så tillægget alene opkræves for  

 køretøjer under 1 år første gang  

 køretøjet registreres i Danmark under den foreslåede  

 ordning.
De Danske Bilimportører Det anføres, at grænsen på 12  

 måneder for varigheden af leasingforholdet og fristen på de 14  

 dage til at indregistrere køretøjet ikke er i overensstemmelse  

 med den østrigske dom.
 Endvidere foreslås, der indføres ensartede regler for  

 udenlandske og danske leasingvirksomheder.
Delvist imødekommet.
Der er ikke i lovforslaget  

 fastsat et krav til længden af leasingperioden.
 Fristen på de 14 dage til at indregistrere køretøjet  

 vurderes som rimelig og svarer til den frist, der anvendes for  

 køretøjer der er omfattet af § 3 b.
 Det er i lovforslaget forsøgt, i så høj grad det er  

 muligt, afgiftsmæssigt at ligestille danske og udenlandske  

 leasingvirksomheder, således at der ikke er forskel på de  

 afgiftsafledte omkostninger for danske og udenlandske leasingvirksomheder,  

 der leaser ud til personer der bor i Danmark.
Sammenfatning af lovforslagets  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Ingen Forslaget vedr. valutaudlændinge skønnes ikke at  

 have nævneværdige provenumæssige konsekvenser.
 Forslagets del vedr. udenlandske leasingbiler skønnes at  

 medføre et provenutab på 15 mio. kr. før skat eller 10  

 mio. kr. efter skat i 2003 - 2005.
 Den del af forslaget der omhandler tivoli- og  

 cirkuskøretøjer skønnes at medføre et  

 årligt provenutab på 1 mio. før skat og 0,7 mio. efter  

 skat.
Administrative konsekvenser for stat, amter og  

 kommuner Ingen Gennemførelse af lovforslagets del vedr. leasingbiler  

 skønnes at indebære engangsudgifter til information med  

 250.000-300.000 kr. i 2003. Derudover skal der oprettes en bevilling i  

 Erhvervssystemet til registrering af tilladelser til afregning af afgift for  

 en tidsbegrænset periode/anvendelse (§ 3b i lovudkastet). Denne  

 tilretning skønnes ikke, at indebære udgifter af  

 nævneværdig størrelse.
Økonomiske konsekvenser for erhvervslivet Forslaget vedr. en ændring af bestemmelserne vedr.  

 valutaudlændinge vil reducere den afgiftsbetingede forskel på  

 prisen for billeje i Danmark og udlandet.
Det vil føre til en  

 forbedret konkurrenceposition for danske biludlejere og kan på sigt  

 føre til forøget biludlejning.
 Forslaget vedrørende forholdsmæssig betalt  

 registreringsafgift af udenlandske leasingbiler vurderes ikke at ændre  

 på danske leasingvirksomheders konkurrenceevne og har således  

 begrænsede erhvervsøkonomiske konsekvenser.
 Forslagets del vedr. tivoli- og cirkuskøretøjer vil  

 indebære en forbedring af danske tivoli- og cirkusvirksomheders  

 konkurrenceevne.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Forslaget har ingen nævneværdige  

 miljømæssige konsekvenser.
Administrative konsekvenser for borgerne Ingen Ingen Forholdet til EU-retten Forslagets del vedr. udenlandske leasingbiler er fremsat som  

 konsekvens af en EU-dom der bl.a. fastslog, at den registreringsafgift der  

 pålægges her i landet, af et køretøj leaset i et  

 andet EU-land, skal være proportional med leasingperiodens  

 længde.
Dette lovforslag bringer reglerne vedrørende  

 registreringsafgift i overensstemmelse med de EU-retlige principper,  

 EF-domstolen har fastslået ved dommen.
For så vidt angår den del af forslaget der omhandler tivoli-  

 og cirkuskøretøjer er det en betingelse for en  

 afgiftsfritagelse, at en række krav er opfyldt samt at Kommissionens  

 samtykke opnås, jf.
Europa-Parlamentets og Rådets direktiv  

 1999/62/EF af 17. juni 1999, om afgifter på tunge  

 godskøretøjer for benyttelse af visse  

 infrastrukturer.
Bemærkninger til de enkelte  

 bestemmelser Til § 1 Til nr. 1 Efter forslaget skal der beregnes et nyt afgiftstilsvar  

 for et køretøj omfattet af § 3 b, stk. 1 (dvs. den  

 foreslåede nye ordning med forholdsmæssig registreringsafgift for  

 udenlandske leasingbiler, jf. nedenfor til nr. 3), når  

 køretøjet efter reparation eller ombygning i  

 afgiftsmæssig henseende ikke længere er identisk med det  

 tidligere køretøj.
Det oprindelige køretøj anses  

 herefter for at være udgået af den særlige ordning  

 vedrørende forholdsmæssig betaling af registreringsafgift for  

 udenlandske leasingkøretøjer.
Forslaget indebærer, at de  

 gældende regler og praksis om køretøjets identitetsskifte  

 også finder anvendelse på køretøjer der registreres  

 efter reglerne i § 3 b om forholdsmæssig betaling af  

 registreringsafgift.
Hvis leasé og leasingvirksomhed ønsker at  

 genoptage leasingaftalen, skal de statslige told- og skattemyndigheder  

 ansøges herom efter reglerne i § 3 b, stk. 1.
Til nr. 2 Danske statsborgere, der har fast bopæl i  

 Grønland eller på Færøerne, er ikke omfattet af  

 færdselslovens bestemmelser om registreringspligt af  

 motorkøretøjer, og som følge heraf ikke omfattet af  

 registreringsafgiften.
Det betyder, at disse personer fuldt lovligt kan leje  

 en bil i f.eks.
Tyskland eller Sverige og anvende den her i landet.
 Pr. 1. juli 2000, er Færøerne og  

 Grønland uafhængigt af dette overgået fra at være  

 valutaindland til at være valutaudland i definitionen, der  

 vedrører Nationalbankens opgørelser af betalinger til og fra  

 udlandet. Ændringen, der er af rent statistisk karakter,  

 indebærer, at personer og virksomheder, der er hjemmehørende  

 på Færøerne og Grønland, nu betragtes som  

 valutaudlændinge.
 Ved også efter registreringsafgiftsloven at anse  

 danske statsborgere med fast bopæl i Grønland eller på  

 Færøerne som valutaudlændinge, vil de kunne leje  

 afgiftsfri dansk indregistrerede udlejningskøretøjer, hvorved  

 de danske udlejningsselskaber vil være konkurrencemæssigt  

 ligestillet med udenlandske leasingselskaber, når det gælder  

 kunder med fast bopæl i Grønland og på  

 Færøerne.
 Det foreslås derfor, at registreringsafgiftslovens  

 § 2, stk. 1, nr. 15, om udlejning til valutaudlændinge,  

 udvides til at omfatte personer med fast bopæl på  

 Færøerne eller i Grønland.
Til nr. 3 Efter de gældende regler i bekendtgørelse om  

 registrering og syn af motorkøretøjer skal et  

 køretøj, der indføres i Danmark med henblik på  

 permanent anvendelse her i landet, som hovedregel registreres på danske  

 nummerplader med dertil hørende betaling af registreringsafgift,  

 før køretøjet kan anvendes af en person med fast  

 bopæl her i landet.
 Det foreslås, at de statslige told- og  

 skattemyndigheder efter reglerne i § 3 b, stk. 1, og efter  

 ansøgning, skal kunne meddele tilladelse til, at afgiften af  

 registreringspligtige køretøjer, der indregistreres af  

 udenlandske leasingvirksomheder, og hvor der er tale om tidsbegrænset  

 leasing til personer eller virksomheder med fast bopæl eller driftssted  

 i Danmark, kan betale en afgift, der er proportional med leasingperiodens  

 varighed.
Køretøjer, der leases for en  

 tidsbegrænsede periode skal registreres på samme vilkår som  

 almindelige køretøjer.
Forskellen er, at registreringsafgiften  

 kun betales for den tidsbegrænsede periode.
Registreringspligten og  

 derved afgiftspligten indtræder på det tidspunkt,  

 køretøjet tages i anvendelse af en herboende person.
Det  

 betyder, at der skal betales afgift fra den dato hvor køretøjet  

 første gang anvendes af en herboende person.
Ved udløbet af  

 tidsperioden skal køretøjet afmeldes fra registrering og  

 nummerpladerne tilbageleveres til Centralregisteret for  

 Motorkøretøjer.
Det er en betingelse for afgiftsberigtigelse af et  

 motorkøretøj efter denne regel, at der på  

 ansøgningstidspunktet foreligger en tidsbegrænset  

 leasingkontrakt mellem den udenlandske virksomhed eller driftssted og den  

 person eller virksomhed, der ønsker at lease  

 motorkøretøjet.
I kontrakten skal datoen for leasingperiodens  

 indgåelse og ophør tydeligt angives.
Endvidere skal kontrakten  

 indeholde præcise oplysninger vedrørende  

 køretøjets stand og skikkelse, navn og adresse på den  

 udenlandske leasingvirksomhed og leasé, samt lejebeløbet.  

 Samtlige brugere skal fremgå af leasingkontrakten, ligesom kontrakten  

 skal være bilagt specificerede oplysninger om bilens beskaffenhed og  

 udstyr.
Det skal sikre fuld viden om den udenlandske leasingvirksomhed,  

 leasé og brugere og, at der er et tilstrækkeligt grundlag til  

 brug for afgiftsberegningen.
Endvidere anses bestemmelsen ikke for at  

 være administrativ bebyrdende for borgerne, idet oplysningerne vil  

 være et naturligt indhold i almindelige leasingkontrakter.
 Kravet om ansøgning skyldes, at der skal  

 forelægge en dokumentation i form af en kontrakt af, at der rent  

 faktisk er indgået en leasingaftale, og dokumentation for  

 leasingperiodens varighed der danner grundlag for afgiftsberegningen.
Afgiften foreslås opkrævet som 1 procent af  

 den beregnede totale registreringsafgift pr. påbegyndt måned for  

 køretøjer ældre end 3 måneder.
Til afgiften  

 lægges et omkostningsudligningstillæg på 0,5 procent pr.  

 måned for hele den periode, som leasingkontrakten varer.  

 Omkostningsudligningstillægget beregnes på grundlag af den del af  

 den beregnede registreringsafgift, der resterer efter betaling.
For  

 køretøjer der på indførselstidspunktet er mellem 0  

 og 3 måneder gamle, foreslås afgiften beregnet som 2 procent af  

 den beregnede registreringsafgift pr. påbegyndt måned i de  

 første tre måneder efter første registrerings- eller  

 ibrugtagningstidspunkt, uanset om dette er i Danmark eller udlandet.
I de  

 efterfølgende måneder foreslås afgiften beregnet som 1  

 procent af den beregnede registreringsafgift pr. påbegyndt måned.  

 Til afgiften lægges et omkostningsudligningstillæg på 0,5  

 procent pr. måned for hele den periode, som leasingkontrakten varer.  

 Omkostningsudligningstillægget beregnes på grundlag af den del af  

 den beregnede registreringsafgift, der resterer efter betaling.
For alle køretøjer, der på  

 indførselstidspunktet er under 1 år regnet fra  

 køretøjets første registrerings- eller  

 ibrugtagningstidspunkt uanset om dette er i Danmark eller udlandet, skal der  

 første gang køretøjet registreres under den  

 foreslåede ordning om forholdsmæssig betaling af  

 registreringsafgift, endvidere betales et tillæg på 5.000 kr.
De  

 5.000 kr. anses som en del af den allerede betalte registreringsafgift og  

 skal derfor fratrækkes i restafgiften ved beregning af  

 omkostningsudligningstillægget.
Baggrunden for det foreslåede  

 tillæg på 5.000 kr. er, at leasingbiler, i kraft af deres  

 anvendelse som udlejningskøretøjer, erfaringsmæssigt har  

 et større værditab end personbiler, der anvendes til almindeligt  

 brug.
Tillægget kan kun opkræves en gang pr.  

 køretøj.
Der er ved afgiftsfastsættelsen taget udgangspunkt  

 i, at leasingbiler ofte er relativt store og dyre, og at der derved sker en  

 større afskrivning i køretøjets første  

 leveår end i de efterfølgende.
Derfor foreslås, at helt  

 nye køretøjer skal betale 6 procent i afgift i de første  

 3 måneder og 1 procent pr. måned i resten af perioden.
Det svarer  

 til 15 procent afgift i det første år og 12 procent i afgift i  

 de efterfølgende år.
Køretøjer, der er ældre  

 end 3 måneder, betaler 12 procent om året i afgift for hele  

 afgiftsperioden.
Det svarer til den anvendte afskrivningsprofil, der ligger  

 til grund for afgiftsberegningen af brugte importerede  

 køretøjer mellem 0 og 12 måneder gamle.
Udover afgiften betales et  

 omkostningsudligningstillæg på 0,5 pct. pr. påbegyndt  

 måned, som beregnes på grundlag af den registreringsafgift, der  

 resterer i køretøjet, når afgiften for den  

 pågældende leasingperiode er betalt.
Dette  

 omkostningsudligningstillæg skal kompensere for, at en udenlandsk  

 leasingvirksomhed får en likviditetsmæssig fordel sammenlignet  

 med, hvad de generelle omkostninger er ved at købe en bil i Danmark.  

 Omkostningsudligningstillægget har derfor til hensigt at sikre, at et  

 køretøj, der registreres i henhold til de foreslåede  

 regler om forholdsmæssig betaling af registreringsafgift,  

 afgiftsmæssigt ligestilles med leasingkøretøjer, hvoraf  

 der skal betales fuld afgift.
Reglerne som foreslået skal således  

 sikre, at der skabes en konkurrencemæssig ligestilling mellem danske og  

 udenlandske leasingvirksomheder ved leasing til personer bosiddende i  

 Danmark.
Udenlandske leasingvirksomheder får ved lovforslaget herved en  

 lettere adgang til det danske leasingmarked uden, at de afgiftsmæssigt  

 stilles bedre end en tilsvarende dansk leasingvirksomhed.
 Køretøjerne skal i alle tilfælde  

 registreres på danske nummerplader, ligesom der skal betales dansk  

 vægtafgift eller grøn ejerafgift.
 Regneeksempel 1:
 I nedenstående er det illustreret, hvor meget afgift der skal  

 betales i registreringsafgift ved en 2-årig leasingkontrakt af en helt  

 ny bil.
 Beregnet registreringsafgift, baseret på bilens værdi på  

 det danske marked: 100.000 kr.
 Afgift pr. måned, de første tre måneder (2 pct.): 6.000  

 kr.
 Afgift i de efterfølgende 21 måneder (1 pct.): 21.000 kr.
 Tillæg: 5.000 kr.
 Afgift i alt (24 måneder): 27.000 + 5.000 = 32.000 kr.
 Restafgift: 100.000   27.000   5.000 = 68.000 kr.
 Omkostningsudligningstillæg: (0,005*24*68.000) = 8.160 kr.
 I alt at betale: 32.000 + 8.160 = 40.160 kr.
For at kunne omfattes af ordningen skal den  

 pågældende virksomhed have hjemsted i udlandet eller være  

 en virksomhed med fast driftssted i udlandet.
Virksomheden skal således  

 drives af en fysisk eller juridisk person, der er skattemæssigt  

 hjemmehørende i en fremmed stat.
Hvorvidt det er tilfældet,  

 afgøres efter en almindelige regel eller en  

 dobbeltbeskatningsoverenskomst.
Fast driftssted fastlægges på  

 grundlag af definitionen i OECDs modeloverenskomst til undgåelse  

 af dobbeltbeskatning.
 Afgiften opkræves af de statslige told- og  

 skattemyndigheder.
 Det foreslås endvidere, at pligten til at betale  

 registreringsafgiften påhviler den udenlandske leasingvirksomhed der  

 begærer køretøjet indregistreret i Danmark, og den  

 person, som leaser køretøjet (leasé), i  

 fællesskab.
I tilfælde af at parterne, der indgik den  

 oprindelige leasingkontrakt, ønsker at forlænge den  

 gældende leasingperiode, skal de statslige told- og skattemyndigheder  

 ansøges herom, senest 14 dage inden leasingperiodens ophør.
Der  

 skal på ansøgningstidspunktet foreligge en skriftlig aftale  

 mellem den herboende bruger og det udenlandske leasingselskab.
Aftalen skal  

 indeholde oplysninger om den præcise tidsperiode, som kontrakten  

 ønskes forlænget med.
Afgiften beregnes som 1 pct. pr.  

 påbegyndt måned kontrakten forlænges, af den  

 registreringsafgift der blev beregnet ved den oprindelige leasingperiodes  

 påbegyndelse.
Til afgiften lægges et  

 omkostningsudligningstillæg på 0,5 procent pr. måned for  

 hele den periode, som leasingkontrakten forlænges med.  

 Omkostningsudligningstillægget beregnes på grundlag af den del af  

 den beregnede registreringsafgift, der resterer efter betaling.  

 Tillægget på 5.000 kr. skal ikke betales på ny.
Et motorkøretøj, der indføres med  

 henblik på anvendelse af en person med fast bopæl her i landet,  

 skal i dag indregistreres inden køretøjet tages i brug.  

 EF-Domstolen har i den tidligere omtalte dom udtalt, at en frist på tre  

 dage til at indregistrere et køretøj er for kort og derfor i  

 strid med EF-traktaten.
Justitsministeren vil som konsekvens heraf, i  

 forbindelse med nærværende lovforslag, ændre  

 registreringsbekendtgørelsen, så der gælder en frist  

 på 14 dage, indenfor hvilken der skal ansøges om at et  

 køretøj, der indføres med henblik på  

 grænseoverskridende leasing, kan berigtiges reglerne efter i § 3  

 b.
Det betyder, at indenfor 14 dage skal de statslige told og  

 skattemyndigheder ansøges om tilladelse til, at et  

 køretøj kan registreres under de i § 3 b anførte  

 regler.
Registreringspligten og derved afgiftspligten indtræder dog  

 på det tidspunkt, køretøjet tages i anvendelse af en  

 herboende person.
Ved leasingkontraktens ophør skal  

 køretøjet afmeldes, og nummerpladerne skal indleveres på  

 et motorkontor.
Køretøjet skal herefter udføres af  

 landet eller indregistreres på ny, hvorved der beregnes ny afgift og  

 tillæg.
Hvis køretøjets nummerplader ved  

 leasingkontraktens udløb ikke afleveres rettidigt på  

 motorkontoret, skal nummerpladerne fjernes ved politiets foranstaltning.
I  

 tilfælde heraf, skal der efterfølgende betales afgift og  

 tillæg for den periode, der forløber fra leasingkontraktens  

 udløb til køretøjets nummerplader indleveres eller  

 tvangsmæssigt fjernes.
Afgiften udgør 1 procent af den  

 oprindeligt beregnede registreringsafgift pr. påbegyndt måned i  

 den periode der forløber fra kontraktens udløb til  

 køretøjets nummerplader indleveres eller tvangsmæssigt  

 fjernes.
Endvidere betales et omkostningsudligningstillæg på 0,5  

 pct. per påbegyndt måned.
Ejer og bruger hæfter solidarisk  

 for betalingen af skyldig afgift.
Ophører leasingkontrakten før den på  

 forhånd fastsatte periodes udløb eller udgår  

 køretøjet af ordningen efter § 1, stk. 3,  

 tilbagebetaler de statslige told- og skattemyndigheder eventuelt for meget  

 betalt afgift og tillæg.
Der tilbagebetales alene afgift og  

 tillæg for hele måneder og kun for perioder udover de  

 første 3 måneder.
I tilfælde hvor køretøjet  

 afgiftsberigtiges efter stk. 5, kan de statslige told og  

 skattemyndigheder i stedet modregne evt. for meget betalt afgift og  

 tillæg i afgiftstilsvaret.
 Regneeksempel 2:
 I nedenstående er det illustreret tilbagebetaling af afgift ved en  

 afbrydelse af kontrakten før tid:
Leasingperiodens kontraktfastsatte varighed: 4 år.
Det antages, at  

 køretøjet var 1 år på  

 indførselstidspunktet.
 Beregnet registreringsafgift, baseret på bilens værdi på  

 det danske marked: 100.000 kr.
 Afgift pr. måned (1 pct.): 1.000 kr.
 Afgift i 48 måneder: 48.000 kr.
 Afgift i alt: 48.000 = 48.000 kr.
 Restafgift: (100.000   48.000) kr. = 52.000 kr.
 Omkostningsudligningstillæg for 48 måneder: (48*0,005*52.000)  

 = 12.480 kr.
 I alt at betale: (48.000 + 12.480) kr. = 60.480 kr.
Efter 3 år og 1 måned afbrydes kontrakten og bilen  

 udføres af landet.
Told og skat tilbagebetaler følgende for  

 meget betalt afgift:
 Betalt afgift: 48.000 kr.
 Afgift for perioden 3 år og 1 måned udgør: 37.000  

 kr.
 For meget betalt afgift (48.000   37.000): 11.000 kr.
 Omkostningsudligningstillæg for den faktiske leasing periode: 11.615  

 kr.
 For meget betalt omkostningsudligningstillæg: (12.480   11.615) =  

 825 kr.
 Samlet beløb der tilbagebetales: (11.000 + 825) = 11.825 kr.
 Regneeksempel 3:
I nedenstående eksempel ophører leasingperioden efter 3  

 år og køretøjet overgår til permanent anvendelse i  

 Danmark.
Den kontraktfastsatte leasingperiode var 4 år.  

 Køretøjet var 6 mdr. ved indførsel.
 Beregnet registreringsafgift, baseret på bilens værdi på  

 det danske marked: 100.000 kr.
 Afgift pr. måned (1 pct.): 1.000 kr.
 Afgift i alt (48 måneder): 48.000 kr.
 Tillæg: 5.000 kr.
 Betalt afgift: (48.000 + 5.000) = 53.000 kr.
 Omkostningsudligningstillæg for 48 måneder: (48*0,005*47.000)  

 = 11.280 kr.
 Afgift for perioden 3 år udgør: 36.000 + 5.000 = 41.000  

 kr.
 For meget betalt afgift: 12.000 kr.
 For meget betalt tillæg: 660 kr.
 Afgift der skal betales: 47.000   660 = 46.340 kr.
Overgår et køretøj til  

 varig anvendelse her i landet ved salg eller anden overdragelse, forfalder  

 resten af afgiften.
Køretøjet kan dog i stedet berigtiges efter  

 reglerne i §10 om afgiftsberigtigelse af brugte køretøjer.
Til nr. 4, 5 og 6 De foreslåede ændringer er  

 konsekvensændringer, der følger af ændringerne i  

 forslagets § 1, nr. 1 og 2.
Til § 2 Det foreslås, at køretøjer på 12  

 t eller derover, som udelukkende anvendes i forbindelse med tivoli- og  

 cirkusvirksomhed med en totalvægt og som udefra ved bemaling eller  

 lignende fremstår som udgørende en del af den  

 pågældende virksomhed, fritages for vægtafgift.
Til § 3 Til stk. 1 Det foreslås, at den del af lovforslaget der  

 omhandler valutaudlændinge og udenlandske leasingbiler, træder i  

 kraft dagen efter bekendtgørelse i Lovtidende.
Det foreslås endvidere, at udenlandske leasingbiler  

 registreret før denne dato og hvor der er betalt fuld  

 registreringsafgift kan få omberegnet afgiften efter de  

 foreslåede regler for udenlandske køretøjer.
Hvis  

 omberegningen viser, at den tidligere betalte afgift overstiger afgiften  

 beregnet efter § 3 b, tilbagebetales differencen.
Baggrunden for denne  

 overgangsbestemmelse er, at EF-domstolen i dommen fastslår et sæt  

 allerede gældende EU-retlige principper fastsat ved traktaten.
Det  

 betyder, at alle udenlandske leasingkøretøjer der før  

 loven træder i kraft, er registreret i Danmark, og hvoraf der er betalt  

 fuld registreringsafgift, har krav på at blive afgiftsberigtiget efter  

 de i § 3 b foreslåede regler.
Til stk. 2 Forslaget om fritagelse fra vægtafgiften for tivoli-  

 og cirkuskøretøjer på 12 t eller derover er omfattet af  

 Europa-Parlamentets og Rådets direktiv 1999/62/EF af 17. juni 1999 om  

 afgifter på tunge godskøretøjer for benyttelse af visse  

 infrastrukturer.
Forslaget om vægtafgiftsfritagelse foreslås  

 derfor først at træde i kraft, når Europa-Kommissionen har  

 givet sit samtykke til fritagelsen.
Til stk. 3 Køretøjer, som afgiftsberigtiges efter  

 lovens ikrafttræden, foreslås fritaget med virkning fra og med  

 dagen ejeren eller brugeren ansøger om fritagelse ved henvendelse  

 på et motorkontor.
For køretøjer, som på  

 tidspunktet for lovens ikrafttræden allerede er registreret,  

 foreslås fritagelsen at få virkning fra og med den dato, ejeren  

 eller brugeren ansøger om fritagelse ved henvendelse på et  

 motorkontor.
Eventuel resterende afgift som følge af afgiftsperiodens  

 afkortning foreslås tilbagebetalt af Centralregistreret for  

 Motorkøretøjer til den i hvis navn køretøjet  

 på afgiftens forfaldstid er registreret.
Bilag Lovforslaget sammenholdt med gældende lov Gældende formulering Lovforslaget I lov om registreringsafgift af motorkøretøjer m.v., jf.  

 lovbekendtgørelse nr. 807 af 24. august 2000, som ændret ved  

 § 3 i lov nr.165 af 15. marts 2000, lov nr. 1029 af 22. november 2000 og  

 § 3 i lov nr. 342 af 27. maj 2002, foretages følgende  

 ændringer:
§ 1. - - - Stk. 2. - - - Stk. 3. Der svares afgift af  

 køretøjer som nævnt i stk. 1, som efter reparation  

 eller ombygning ikke i afgiftsmæssig henseende er identisk med et  

 tidligere afgiftsberigtiget køretøj, jf. dog §§ 7 og 7 a.  

 Afgiften svares inden et køretøj tages i brug efter reparation  

 eller ombygning.
Der foretages fornyet beregning af afgift for et  

 motorkøretøj omfattet af § 3 a, stk. 1 eller 6, som  

 efter reparation eller ombygning ikke i afgiftsmæssig henseende er  

 identisk med det motorkøretøj, for hvilket der tidligere er  

 beregnet afgift.
Henføres motorkøretøjet efter  

 reparation eller ombygning under reglerne i § 3 a, stk. 1 eller 6,  

 betales afgift efter reglerne i § 3 a, stk. 2.
1. I § 1, stk. 3, indsættes som 5 og 6.  

 pkt.: »Der foretages fornyet beregning af afgift for et  

 motorkøretøj omfattet af § 3 b, stk. 1, som efter  

 reparation eller ombygning ikke i afgiftsmæssig henseende er identisk  

 med det motorkøretøj, for hvilket der tidligere er beregnet  

 afgift.
Henføres motorkøretøjet efter reparation eller  

 ombygning under reglerne i § 3 b, stk. 1, betales afgift efter  

 reglerne i § 3 b, stk. 2.« § 2.- - - 1)-14) - - - 15)	Køretøjer, der efter regler fastsat af  

 skatteministeren udelukkende anvendes til udlejning til  

 valutaudlændinge, 2. I § 2, stk. 1, nr. 15, ændres  

 »valutaudlændinge«, til: »valutaudlændinge, herunder personer med  

 fast bopæl på Færøerne eller i  

 Grønland«.
§ 3 a. - - - 3. Efter § 3 a indsættes som ny bestemmelse:
»§ 3 b.
Efter ansøgning kan de statslige told- og  

 skattemyndigheder meddele tilladelse til, at afgiften af  

 registreringspligtige leasingkøretøjer, der registreres med  

 henblik på tidsbegrænset anvendelse her i landet, betales efter  

 reglerne i stk. 2, når motorkøretøjet  

 tilhører en virksomhed eller et fast driftssted, der er beliggende i  

 udlandet, og når køretøjet i en tidsbegrænset  

 periode lejes ud til en person, der er bosiddende her i landet i henhold til  

 en skriftlig aftale.
Kontrakten skal indeholde nøjagtige oplysninger  

 om den aftalte leasingperiode.
Ansøgningen skal angives af enten den  

 udenlandske leasingvirksomhed eller den person, som leaser  

 køretøjet.
Stk. 2. Der betales afgift af køretøjer, der  

 skal registreres efter færdselsloven.
Afgiften opkræves for hele  

 den kontraktfastsatte leasingperiodes varighed.
Registreringspligten og  

 derved afgiftspligten indtræder den dato hvor køretøjet  

 tages i anvendelse her i landet af en herboende.
For køretøjer,  

 der på registreringstidspunktet er ældre end 3 måneder,  

 regnet fra første registrerings- eller ibrugtagningstidspunkt, uanset  

 om det er i Danmark eller udlandet, udgør afgiften 1 procent af den  

 beregnede registreringsafgift pr. påbegyndt måned.
Ved betalingen  

 tillægges endvidere 0,5 pct. pr. påbegyndt måned af den del  

 af den beregnede registreringsafgift, som resterer efter betaling.
For  

 køretøjer, der er mellem 0 og 3 måneder gamle regnet fra  

 første registrerings- eller ibrugtagningstidspunkt, uanset om det er i  

 Danmark eller udlandet, udgør afgiften 2 pct. af den beregnede  

 registreringsafgift pr. påbegyndt måned efter første  

 registrerings- eller ibrugtagningstidspunkt i de første 3  

 måneder, og 1 pct. af den beregnede registreringsafgift pr.  

 påbegyndt måned for de efterfølgende måneder.
Ved  

 betalingen tillægges endvidere 0,5 pct. pr. påbegyndt måned  

 af den del af den beregnede registreringsafgift, der resterer efter  

 betaling.
 For alle køretøjer, der på  

 indførselstidspunktet er under 1 år regnet fra  

 køretøjets første registrerings- eller  

 ibrugtagningstidspunkt, uanset om dette er i Danmark eller udlandet, skal der  

 endvidere betales et tillæg på 5.000 kr. første gang  

 køretøjet registreres, og afgiften beregnes efter reglerne i  

 stk. 1 og 2.
 Stk. 3. For betaling af afgiften hæfter den, i hvis navn  

 køretøjet er registreret (leasingvirksomheden), og den person  

 eller virksomhed der er er anført som bruger på  

 registreringsattesten (leasé) i fællesskab.
Stk. 4. I tilfælde, hvor parterne ønsker at  

 forlænge den kontraktaftalte leasingperiode, skal de statslige told- og  

 skattemyndigheder ansøges herom senest 14 dage inden, den  

 gældende kontrakt udløber.
Der skal på  

 ansøgningstidspunktet foreligge en skriftlig aftale mellem den  

 herboende bruger og den udenlandske leasingvirksomhed.
Aftalen skal indeholde  

 oplysninger om den præcise tidsperiode, som kontrakten forlænges  

 med.
Afgiften udgør 1 pct. af den oprindeligt beregnede  

 registreringsafgift pr. påbegyndt måned, kontrakten  

 forlænges.
Ved betalingen tillægges endvidere 0,5 pct. pr.  

 påbegyndt måned af den del af registreringsafgiften, der resterer  

 efter betaling.
Det samlede registreringsafgiftsbeløb, der skal  

 betales, kan dog ikke overstige den oprindeligt beregnede  

 registreringsafgift, eksklusiv tillæg.
Stk. 5. Hvis leasingkontrakten afbrydes eller  

 køretøjet udgår af ordningen, jf. § 1, stk. 3,  

 5. og 6. pkt., skal leasingvirksomheden eller leasé meddele det til de  

 statslige told og skattemyndigheder, og køretøjets nummerplader  

 skal indleveres til det lokale motorkontor.
De statslige told- og  

 skattemyndigheder tilbagebetaler den afgift og det tillæg, der evt. er  

 betalt for meget.
Der tilbagebetales kun afgift og tillæg for hele  

 måneder.
Stk. 6. Hvis køretøjets nummerplader ved  

 leasingkontraktens udløb ikke indleveres rettidigt til det lokale  

 motorkontor, skal køretøjets nummerplader snarest fjernes ved  

 politiets foranstaltning.
I tilfælde heraf skal der  

 efterfølgende betales afgift og tillæg for den periode, der  

 forløber fra leasingkontraktens udløb til  

 køretøjets nummerplader indleveres eller fjernes.
Afgift og  

 tillæg opkræves pr. påbegyndt måned, fristen  

 overskrides.
Ejer og bruger hæfter solidarisk herfor.
Skatteministeren  

 kan efter forhandling med Justitsministeren fastsætte nærmere  

 regler herom.
Stk. 7. Der skal udfærdiges en skriftlig  

 leasingkontrakt for leasingkøretøjer, der skal  

 afgiftsberigtiges efter § 3 b, stk. 2. Kontrakten skal omhandle  

 køretøjet i den skikkelse, hvori det skal leases, og indeholde  

 nærmere oplysninger til identifikation af køretøjet, navn  

 og adresse på den udenlandske leasingvirksomhed og leasé-, samt  

 lejebeløbet.
Leasingkontrakten skal indeholde en præcis  

 angivelse af leasing perioden.
Samtlige brugere skal fremgå af  

 leasingkontrakten.
Kontrakten skal være bilagt specifikation af bilens  

 beskaffenhed og udstyr.
 Stk. 8. Overgår et motorkøretøj til varig  

 anvendelse her i landet ved salg eller anden overdragelse, forfalder resten  

 af afgiften, medmindre afgiften af køretøjet i stedet  

 berigtiges efter reglerne i § 4, stk. 6-14, § 5, § 5 a  

 eller § 6«.
§ 19.- - - 4. 4. I § 19, stk. 1, indsættes efter »jf.  

 dog § 3 a«: »og § 3 b, stk. 3,«.
 I tilfælde, hvor det ikke efter § 15  

 påhviler en registreret virksomhed at svare afgift af et  

 køretøj, skal afgiften være betalt til de statslige told-  

 og skattemyndigheder, forinden køretøjet anmeldes til  

 registrering eller anmeldelse af ejerskifte for køretøjet  

 finder sted, jf. dog § 3 a eller inden køretøjet tages i  

 brug efter reparation eller ombygning.
Stk. 2.   4.- - - § 25. - - - De statslige told- og skattemyndigheder kan forlange  

 ethvert køretøj fremstillet til eftersyn, for så vidt det  

 skønnes nødvendigt af afgiftsmæssige grunde.
Enhver  

 køber og sælger af køretøjer skal efter anmodning  

 give de statslige told- og skattemyndigheder de nødvendige oplysninger  

 til brug ved beregningen af afgiften.
Enhver bruger af  

 motorkøretøjer omfattet af § 3 a, stk. 1, 6 eller 7,  

 skal efter anmodning give de statslige told- og skattemyndigheder de  

 nødvendige oplysninger til brug ved beregningen af afgiften.
 5. I § 25, stk. 1, indsættes efter » enhver  

 bruger af motorkøretøjer omfattet af § 3 a, stk. 1, 6  

 eller 7«: »og § 3 b, stk. 1,«.
§ 27. - - - 3)	anvender et afgiftspligtigt køretøj, som ikke er  

 afgiftsberigtiget, eller for hvilket der ikke er meddelt tilladelse efter  

 bestemmelserne i § 3 a, stk. 1, 7 og 8, 6. I § 27 stk. 1, nr. 3, indsættes efter  

 »eller for hvilket der ikke er meddelt tilladelse efter bestemmelserne i  

 § 3 a, stk. 1, 7 og 8,«: »og § 3 b, stk. 1,«.
§ 2 I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999, som ændret senest  

 ved § 1 i lov nr. 342 af 27. maj 2002, foretages følgende  

 ændring:
 1. I § 15 indsættes som stk. 5:
