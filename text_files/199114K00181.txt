Nr BTL 181 Betænkning over Forslag til lov om ændring af lov om skibsregistrering  

  

 Nr L 181 1991-92, 1. samling Afgivet af Erhvervsudvalget Afgivet: 19920227 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og udtaler følgende:
Nok har EF-Domstolen afsagt en dom vedrørende fiskerfartøjers  

 sammensætning af besætning og tilladelse til fiskeri, men Danmark er totalt  

 til grin på fiskeriområdet.
Som den artige skoledreng gennemfører  

 Folketingets flertal totalt ukritisk EF's fiskeripolitik, ikke bare fuldt ud,  

 men med en klar overopfyldelse.
Gentagne undersøgelser viser, at mens andre  

 EF-lande ikke reducerer deres flåde, ikke overholder kvoterne, ikke har  

 korrekt bemanding og ikke er så føjelige som det danske flertal, så  

 fortsætter flertalspolitikerne deres kamikaze-kurs over for det danske  

 fiskerierhverv og de tusinder af arbejdspladser i følgeerhvervene.
Dette lovforslag er bare yderligere et par planker til den ligkiste, som  

 Folketingets flertal bygger for dansk fiskerierhverv.
Fremskridtspartiet skal  

 derfor afvise lovforslaget, EF-dom eller ej.
