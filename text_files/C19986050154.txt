Skrivelse vedrørende orientering om ændring af reglerne om  

 kontanthjælp til unge i lov om aktiv socialpolitik Folketinget har i dag ved 3. behandling vedtaget lovforslag nr.  

 L 112 om ændring af lov om aktiv socialpolitik (Ændring af reglerne om  

 kontanthjælp  

 til unge).
 Det vedtagne forslag vedlægges i kopi.
 Lovændringen indebærer, at personer under 25 år ikke længere kan  

 opnå ret til en kontanthjælp, der er højere end hjælpen efter § 25, stk. 1,  

 nr.  

 3 eller 4 (ungesatserne), når de før ændringen i deres forhold har haft en  

 indtægt ved ustøttet arbejde, der overstiger 6.998 kr., i en sammenhængende  

 periode på 18 måneder.
 Lovændringen har virkning fra 1. januar 1999.
 Personer, der ved lovens ikrafttræden som følge af en ændring af  

 deres forhold er berettiget til en højere kontanthjælp, fordi de har haft en  

 indtægt ved ustøttet arbejde i en sammenhængende periode på 18 måneder,  

 bevarer  

 retten til kontanthjælp efter de hidtidige regler.
Det bemærkes, at betingelsen for at bevare retten til  

 kontanthjælp efter de hidtidige regler er, at ændringen af forholdene skal  

 være  

 indtrådt før 1. januar 1999. Det er ikke afgørende, om der før 1. januar 1999  

 er udbetalt kontanthjælp.
Dette betyder f.eks., at en person under 25 år, som  

 ikke modtager kontanthjælp, men arbejdsløshedsdagpenge før 1. januar, og som  

 efter 1. januar overgår til uddannelsesydelse, svarende til 50 pct. af  

 højeste  

 dagpengesats, vil kunne være berettiget til at modtage supplerende  

 kontanthjælp.
