NOA-Meddelelse om bilag til ansøgninger  

 om uddannelsesorlov til opdelte uddannelser med mellemliggende  

 undervisningsfrie perioder Det har vist sig, at arbejdsløshedskasserne kan  

 have vanskeligt ved bl.a. at forholde sig til de orlovssøgendes  

 dagpengeret forud for påbegyndelsen af hvert enkelt led i uddannelsen i  

 de tilfælde, hvor Arbejdsformidlingen bevilger uddannelsesorlov til  

 opdelte uddannelser, men hvor AF i bevillingspåtegningen på  

 ansøgningsskemaerne alene har anført, fra hvilken dato  

 uddannelsesorlovsperioden begynder og datoen for afslutningen af det sidste  

 led i uddannelsen.
Da arbejdsløshedskasserne imidlertid skal vurdere,  

 om den orlovssøgende er dagpengeberettiget forud for  

 påbegyndelsen af hvert enkelt led i uddannelsen og endvidere skal  

 være på det rene med, for hvilke konkrete undervisningsperioder,  

 der skal udbetales orlovsydelse, har styrelsen udarbejdet hoslagte skema  

 "Dokumentation vedr. opdelt uddannelse." Bilagsskemaet vil ikke blive udsendt i trykt stand,  

 hvorfor Arbejdsformidlingen bedes kopiere skemaet efter eget behov og  

 vedlægge dette ved udleveringen af ansøgningsskemaer  til de  

 orlovssøgende, der søger orlov til opdelte uddannelser.
 Uddannelsesstedet skal udfylde dokumentationsskemaet som  

 et supplement til uddannelsesstedets udfyldelse af den rubrik i  

 ansøgningsskemaet, der er forbeholdt uddannelsesstedet.
 Dokumentationsbilaget fremsendes sammen med  

 hovedansøgningen til påtegning hos a-kassen.
Arbejdsformidlingen har ved fremsendelse af  

 dokumentationsbilaget taget stilling til, om uddannelsen er opbygget af  

 forløb, der ikke er sammenhængende, jf.
DfA s  

 B-vejledning om de forsikringsmæssige aspekter ved orlov til  

 uddannelse, afsnit III.1.1.
 Arbejdsløshedsforsikringslovens § 62a er i disse  

 tilfælde ikke  til hinder for, at a-kassen kan attestere, at  

 orlovsansøgeren er dagpengeberettiget ved hver orlovsperiodes  

 påbegyndelse.
