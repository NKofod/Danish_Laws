Udtalelse fra Arbejdsskadestyrelsen for  

 godkendelse af værges erstatningsforlig Værgemålsbekendtgørelsens § 10, stk.  

 1.
 Personspørgsmål 64.1.
"Civilretsdirektoratet har nu behandlet Deres klage  

 over .....  Statsamts  sagsbehandling.
De har således klaget  

 over, at statsamtet i en sag om godkendelse af et erstatningsforlig mellem  

 værgen for den mindreårige U og ...... Forsikring indhentede en  

 udtalelse fra Arbejdsskadestyrelsen .
 Vi her gennemgået sagen og finder ikke, at  

 der er grundlag for at kritisere, at statsamtet indhentede en udtalelse fra  

 Arbejdsskadestyrelsen om méngraden.
Det fremgår af § 10, stk. 1 i bekendtgørelse  

 om værgemål, at værgen skal have statsamtets godkendelse  

 til enhver usædvanlig disposition.
Dette gælder efter praksis  

 bl.a. udenretlige forlig indgået med et forsikringsselskab om  

 størrelsen af et erstatningsbeløb.
 Arbejdsskadestyrelsen kan efter lov om erstatningsansvar §  

 10 fremkomme med en udtalelse om størrelsen af en méngrad, som  

 en skadelidt har pådraget sig.
Civilretsdirektoratet har til brug for statsamternes  

 behandling af ansøgninger om godkendelse af forlig udstedt  

 nærmere retningslinjer.
Det fremgår således af  

 Civilretsdirektoratets cirkulæreskrivelse af 26. januar 1989, at  

 statsamterne bør indhente en udtalelse fra Arbejdsskadestyrelsen, med  

 mindre det må anses for utvivlsomt, at den méngrad, som  

 forsikringsselskabet har fastsat, er i overensstemmelse med policen.
Det fremgår af sagen, at værgen ansøgte  

 om statsamtets godkendelse af et forlig  om godtgørelse for svie og  

 smerte samt for varigt mén.
Godtgørelsen for varigt mén  

 var fastsat på baggrund af en méngrad på 8 %, som  

 værgen og forsikringsselskabet var enige om.
 Det fremgår videre, at statsamtet i sagens anledning  

 indhentede en udtalelse fra Arbejdsskadestyrelsen om méngradens  

 størrelse, jf. lov om erstatningsansvar § 10.
 Det fremgår endvidere, at Arbejdsskadestyrelsen  

 udtalte, at méngraden var under 5 %, hvorfor denne ikke berettigede  

 til godtgørelse for varigt mén, jf. lov om erstatningsansvar §  

 4.
 Forsikringsselskabet meddelte herefter, at selskabet  

 anså sit tilbud om godtgørelse for varige mén for  

 bortfaldet.
Vi har lagt vægt på disse oplysninger, og vi  

 finder herefter ikke, at der er grundlag for at kritisere, at statsamtet  

 vurderede, at det til brug for dets behandling af det indgåede forlig  

 var nødvendigt at indhente en udtalelse fra Arbejdsskadestyrelsen om  

 méngradens størrelse, jf.
Civilretsdirektoratets  

 cirkulæreskrivelse af 26. januar 1989.
