Nr LSF 59 Forslag til Lov om ændring af lov om skattemæssig opgørelse af varelagre  

 m.v. (Varelagernedskrivninger og igangværende arbejder) Fremsat af Jens Thoft (SF) Aage Frandsen (SF) Rahbæk Møller (SF) Bjørn  

 Poulsen (SF) Ebba Strange (SF) den 2. november 1989 § 1 I lov om skattemæssig opgørelse af varelagre m.v., jf. lovbekendtgørelse  

 nr. 564 af 21. august 1987, foretages følgende ændringer:
 1. Lovens titel affattes således:
»Lov om skattemæssig opgørelse af varelagre og igangværende  

 arbejder m.v.« 2. I § 1 affattes stk. 4 således:
 »Stk. 4. I det beløb, der er opgjort efter bestemmelserne i  

 stk. 1-3, kan der i indkomstårene 1990-95 foretages et nedslag, som højst kan  

 udgøre følgende procentdel af beløbet:
 Indkomstårpct.
1990 25 1991 20 1992 15 1993 10 1994 5 1995 og derefter 0.« 3. I § 1, stk. 5, indsættes som nyt 2. pkt.:
»Virksomheder, der skal afregne punktafgifter for deres varer eller  

 produktion, kan ikke gøre disse afgifter - herunder lagre af ikke anvendte  

 banderoler og lignende - til genstand for skattemæssigt nedslag efter stk. 4,  

 medmindre afgiftspligten er indtrådt og afgiften betalt inden indkomstårets  

 afslutning og afgiften samtidig ikke kan refunderes hos toldvæsenet, såfremt  

 varerne viser sig usælgelige.« 4. Efter § 2 indsættes som ny paragraf:
» § 2 a.
Ved opgørelsen af den skattepligtige indkomst og  

 formue skal næringsdrivende personer, dødsboer samt selskaber og foreninger  

 opgøre deres igangværende arbejder på grundlag af udgifter til arbejdsløn,  

 materialer, underentreprenører og lignende udgifter, der er direkte forbundet  

 med det enkelte arbejde.
Den skattepligtige kan medregne andel i  

 generalomkostninger og medregne en acontofortjeneste ved opgørelsen af  

 værdien af igangværende arbejder.
Det een gang valgte princip kan kun ændres  

 efter tilladelse fra Ligningsrådet, når det under hensyn til virksomhedens  

 forhold skønnes rimeligt.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1990.
Bemærkninger til lovforslaget Generelle bemærkninger Lovforslaget er en delvis genfremsættelse af et i folketingsåret 1983-84  

 (2. samling), fremsat forslag, se Folketingstidende 1983-84 (2. samling),  

 forhandlingerne sp. 3106 og 4952 samt tillæg A sp. 3507.
Varelagernedskrivningen aftrappes over 6 år Efter gældende regler kan erhvervsdrivende, selskaber m.fl. nedskrive på  

 værdien af varelagre m.v. med indtil 30 pct. af den opgjorte værdi.
Det  

 nedskrevne beløb skal herefter tages til indtægt i det efterfølgende  

 indkomstår, hvor man til gengæld kan nedskrive på den opgjorte ultimoværdi af  

 det nye varelager.
På denne måde åbner varelagernedskrivningerne mulighed for permanent  

 skatteudskydelse, som andrager meget store beløb.
Ifølge skatteministerens  

 svar til Skatteudvalget af 3. maj 1984 androg de samlede  

 varelagernedskrivniger for personer og selskaber 8,5 mia. kr.
Skatteværdien  

 heraf skønnes til 3,75 mia. kr., og statens rentetab på grund af udskydelsen  

 anslås til mellem 750 og 800 mio. kr.
 Det skal bemærkes, at skatteministerens tal er bestridt af  

 Arbejderbevægelsens Erhvervsråd, som mener, at varelagernedskrivningerne,  

 skatteværdien og rentetabet er betydelig højere.
Reglerne for nedskrivning af varelagre blev indført under 2. verdenskrig.  

 Begrundelsen var dengang, at de erhvervsdrivende måtte forny deres varelagre  

 til priser, som lå betydeligt over det normale, og som i kvalitet var langt  

 ringere end normalt.
Det var derfor til at forudsige, at når krigen engang  

 ophørte og varelagerforsyningen atter blev normal, ville disse varelagre være  

 vanskelige at realisere med normal avance.
Denne prisrisiko, som  

 erhvervslivet på grund af krigen måtte pådrage sig, blev kompenseret gennem  

 adgangen til at foretage skattemæssig nedskrivning på varelagre.
Mens nedskrivningsreglerne dengang var særdeles velbegrundede, er tiden  

 for længst løbet fra ordningen, som heller ikke kendes i andre af de lande,  

 vi handler mest med, herunder landene i EF.
Varelagernedskrivningsreglerne er  

 i dag udelukkende en statssubventionering af erhvervslivet ved hjælp af den  

 gennem nedskrivningen opnåede skattekredit.
I en økonomi, hvor priserne stiger og de handlende opmærker priserne på  

 bestående varer i takt hermed, og hvor varelagrene i øvrigt i forvejen  

 opgøres til en værdi, der ligger langt under fremstillings- eller  

 anskaffelsesprisen, savner nedskrivningsreglerne enhver saglig begrundelse.  

 Derfor foreslås reglerne fra 2. verdenskrig nu ophævet.
Der foreslås dog en  

 aftrapningsordning over 6 år med 5 procentpoints om året.
 I dag kompenseres erhvervslivets prisrisiko for bestående varelagre gennem  

 meget gunstige regler for varelagrenes værdiansættelse.
 Formelt fastsættes varelagerets værdi ifølge lovbekendtgørelse nr. 564 af  

 21. august 1987 på grundlag af:
1. Dagsprisen (genanskaffelsesprisen) ved regnskabsårets slutning, 2. indkøbsprisen med tillæg af fragt, told og lignende (fakturaprisen)  

 eller 3. fremstillingsprisen, såfremt varen er fremstillet i egen virksomhed.
 Disse regler forekommer enkle nok.
Men ifølge ligningsvejledningen kan den således opgjorte pris reduceres,  

 såfremt varen er ukurant.
En vares ukurans kan skyldes, at varen er  

 beskadiget eller defekt.
Men ukurans kan også skyldes tekniske eller  

 økonomiske forhold.
Dette kan hidrøre fra ændrede fabrikationsmetoder,  

 ændrede markeds- eller efterspørgselsforhold, fejlslagne  

 indkøbsdispositioner, nye produkter m.v.
 Varer, som på grund af ovenstående kan betegnes som teknisk eller  

 økonomisk ukurante, værdiansættes til følgende procenter af den værdi, varen  

 er optaget til ved regnskabsårets begyndelse, eller den lavere værdi, hvortil  

 varen kan optages efter varelagerloven, såfremt omsætningshastigheden er  

 faldet væsentligt i forhold til den normale omsætningshastighed for den  

 pågældende vare:
 1. år: 50 pct.
 2. år: 25 pct.
 3. år og senere: varen ansættes til 0,00 kr.
 Ansættelsen af varelagerværdien er således i høj grad beroende på et skøn,  

 som ligningsmyndigheden er uden mulighed for at kunne kontrollere rigtigheden  

 af.
 Det kan således fastslås, at varelagerværdien i praksis kan ansættes netop  

 under hensyn til den type tab, som varelagernedskrivningerne skulle  

 kompensere for.
Banderoler m.v. fjernes fra afskrivningsgrundlaget Lovforslaget forslår endvidere den tvivlsomme fortolkning af  

 varelagernedskrivningsreglerne ophævet, hvorefter banderoler betragtes som en  

 slags hjælpevarer, der kan medtages ved opgørelsen af varelageret og indgå i  

 nedskrivningsgrundlaget.
Igangværende arbejder for liberale erhverv skal medregnes Lovforslaget slår endvidere fast, at den hidtidige praksis for opgørelse  

 af igangværende arbejder også skal gælde liberale erhverv, f.eks. advokater  

 og revisorer, således at disse forpligtes til at medregne værdien af  

 igangværende arbejder.
Uvist af hvilken grund har en række liberale erhverv  

 aldrig været omfattet af pligten til at medregne værdien af igangværende  

 arbejder ved opgørelse af indkomst og formue.
Med lovforslaget sikres en  

 ligestilling.
Forslagsstillerne ønsker med dette lovforslag at ophæve en række af de  

 særlige og ubegrundede skattebegunstigelser, erhvervslivet har.
Der er  

 samtidig tale om en tilnærmelse til den lovgivning, der kendes i de øvrige  

 lande i EF.
 Skal erhvervslivet have støtte, bør denne målrettes i stedet for at blive  

 ydet gennem det store »tag-selv-bord«, som reglerne for  

 varelagernedskrivninger og igangværende arbejder for liberale erhverv er en  

 del af.
Bemærkninger til lovforslagets enkelte bestemmelser Til § 1 Til nr. 1 Da loven også kommer til at omfatte igangværende arbejder, foreslås dette  

 angivet i titlen.
Til nr. 2 Efter nr. 2 aftrappes varelagernedskrivningerne med 5 procentpoints om  

 året begyndende med indkomståret 1990. Såfremt inflationen udgør 5  

 procentpoints årligt, vil inflationen neutralisere aftrapningen frem til  

 1995.
Til nr. 3 Skatteministeren har til Folketingets Skatteudvalg oplyst, at han  

 betragter banderoler som »en slags hjælpevarer, der kan medtages ved  

 opgørelsen af varelageret og gøres til genstand for  

 varelagernedskrivning«.
Forslagsstillerne mener, at det er helt  

 urimeligt, at virksomheder, som opkræver punktafgifter, kan gøre disse til  

 genstand for nedskrivning.
Nogen pris- eller kurantrisiko foreligger ikke i  

 disse tilfælde.
Det gælder således for tobaks-, parfume-, øl-, vin- og  

 spiritusindustrien og for importørerne af disse produkter.
Der er her tale om  

 endog meget store beløb, som på denne måde unddrages beskatning.
For at  

 sidestille fremstillingsindustrien og importører med detailhandelen foreslås,  

 at kun punktafgifter kan indregnes i varelagerets værdi, såfremt  

 afgiftspligten er indtrådt og afgiften er betalt, og såfremt afgiften ikke  

 senere vil kunne refunderes, såfremt varerne viser sig usælgelige.
I øvrigt mener forslagsstillerne, at ministerens fortolkning af  

 nedskrivningsreglerne for banderoler m.v. er særdeles tvivlsom.
Statens  

 Ligningsdirektorat traf således i 1970 en afgørelse (H 12.007), hvori man  

 konkluderer, at de ikke berigtigede afgifter ikke kan indgå i opgørelsen af  

 den skattemæssige værdi af varelagre, hvorpå nedskrivning kan foretages.
Til  

 trods for, at der ikke har været foretaget nogen lovændring siden da, har  

 ministeren helt arbitrært ændret fortolkningen.
 Da det er så oplagt urimeligt, at det er muligt at nedskrive på disse  

 banderoler, har forslagsstillerne her ikke ønsket nogen aftrapningsordning,  

 men derimod et omgående stop.
I nugældende lovs § 1, stk. 5, hedder det: »Nedskrivninger efter stk.  

 4 (på indtil 30 pct.) kan foretages af lagre af varer, råstoffer, hel- eller  

 halvfærdige produkter, emballage samt hjælpevarer i produktionsvirksomheder,  

 herunder brændsel, der hører til virksomheden ved regnskabsårets  

 slutning.« Når man betænker nedskrivnignsreglernes historiske oprindelse, er det helt  

 uforståeligt, at skatteministeren kan fortolke teksten således, at den  

 omfatter f.eks. banderoler til punktafgifter som »hjælpestoffer«.  

 Dette har aldrig været lovgivernes hensigt.
 Folketingets Skatteudvalg har fra såvel Århus Kommunes ligningskommission  

 som fra Helsingør Kommunes ligningskommission fået henvendelser, der påpeger  

 det urimelige i, at banderoler kan medtages i  

 varelagernedskrivningsgrundlaget, og er blevet opfordret til at ændre på  

 dette forhold.
Til nr. 4 Det er fast praksis, at f.eks. bygningsbranchen skal medregne igangværende  

 arbejder ved opgørelsen af den skattepligtige indkomst og formue.
Det er  

 ligeledes fast praksis, at der ikke kan foretages varelagernedskrivninger  

 herpå.
 En række liberale erhverv har imidlertid ikke været forpligtet hertil, men  

 har frit kunnet vælge at medregne igangværende arbejder under forudsætning  

 af, at den een gang valgte fremgangsmåde følges fremover.
Denne helt ubegrundede privilegering af f.eks. revisorer og advokater  

 foreslås ophævet.
Disse grupper har typisk kunnet udskyde skatten af 10-15  

 pct. af årsindkomsten til efterfølgende skatteår, fordi lønudgifter har  

 kunnet fratrækkes omgående, mens indtægten kunne udskydes til efterfølgende  

 indkomstår.
Klienten har ikke været berørt heraf, idet indkomsten for denne  

 har skullet opgøres under hensyn til tilstedeværende forpligtelser, herunder  

 bl.a. det arbejde, revisor og advokat har foretaget inden regnskabsårets  

 udgang.
 Med lovforslaget foreslås denne asymmetri ophævet, ligesom der sker en  

 ligestilling mellem bygningshåndværkere, entreprenører, arkitekter,  

 ingeniører m.fl., som har skullet medregne værdien af igangværende arbejder,  

 og advokater, revisorer og andre liberale erhverv, som har været fritaget  

 herfor.
 I den udstrækning ejendomsmæglere, læger, fysioterapeuter, psykologer m.v.  

 har igangværende arbejder, vil disse med forslaget også blive inddraget.  

 Igangværende arbejder for disse grupper må dog antages at spille en helt  

 ubetydelig rolle.
De allerede kendte metoder for opgørelse af værdien af igangværende  

 arbejder, som de f.eks. er udtrykt i ligningsvejledningen, følges.
Blot  

 inddrages alle skattepligtige med igangværende arbejder i forpligtelsen til  

 at indregne værdien heraf ved opgørelse af indkomst og formue.
Der foreslås heller ikke nogen overgansordning for de nye grupper, som  

 skal opgøre igangværende arbejder.
Advokater og revisorer har på grund af  

 skattereform og kartoffelkur haft meget betydelige merindtægter i de senere  

 år.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om skattemæssig opgørelse af varelagre m.v., jf. lovbekendtgørelse  

 nr. 564 af 21. august 1987, foretages følgende ændringer:
 1. Lovens titel affattes således:
»Lov om skattemæssig opgørelse af varelagre og igangværende  

 arbejder m.v.« 2. I § 1 affattes stk. 4 således:
 »Stk. 4. I det beløb, der er opgjort efter bestemmelserne i  

 stk. 1-3, kan der i indkomstårene 1990-95 foretages et nedslag, som højst kan  

 udgøre følgende procentdel af beløbet:
 Indkomstårpct.
1990 25 1991 20 1992 15 1993 10 1994 5 1995 og fremover 0.« § 1. - - - Stk. 4. I det beløb, der er opgjort efter bestemmelserne i stk.  

 1-3, kan der foretages et nedslag på indtil 30 pct.
- - - 3. I § 1, stk. 5, indsættes som nyt 2. pkt.:
»Virksomheder, der skal afregne punktafgifter for deres varer eller  

 produktion, kan ikke gøre disse afgifter - herunder lagre af ikke anvendte  

 banderoler og lignende - til genstand for skattemæssigt nedslag efter stk. 4,  

 medmindre afgiftspligten er indtrådt og afgiften betalt inden indkomstårets  

 afslutning og afgiften samtidig ikke kan refunderes hos toldvæsenet, såfremt  

 varerne viser sig usælgelige.« § 1. - - - Stk. 5. Nedskrivning efter stk. 4 kan foretages for de lagre af  

 varer, råstoffer, hel- eller halvfærdige produkter, emballage samt  

 hjælpevarer i produktionsvirksomheder, herunder brændsel, der hører til  

 virksomheden ved regnskabsårets slutning.
 4. Efter § 2 indsættes som ny paragraf:
» § 2 a.
Ved opgørelsen af den skattepligtige indkomst og  

 formue skal næringsdrivende personer, dødsboer samt selskaber og foreninger  

 opgøre deres igangværende arbejder på grundlag af udgifter til arbejdsløn,  

 materialer, underentreprenører og lignende udgifter, der er direkte forbundet  

 med det enkelte arbejde.
Den skattepligtige kan medregne andel i  

 generalomkostninger og medregne en acontofortjeneste ved opgørelsen af  

 værdien af igangværende arbejder.
Det een gang valgte princip kan kun ændres  

 efter tilladelse fra Ligningsrådet, når det under hensyn til virksomhedens  

 forhold skønnes rimeligt.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1990.
Efter 2. behandling den 27. marts 1990 § 1 I lov om skattemæssig opgørelse af varelagre m.v., jf. lovbekendtgørelse  

 nr. 564 af 21. august 1987, foretages følgende ændringer:
 1. Lovens titel affattes således:
»Lov om skattemæssig opgørelse af varelagre og igangværende  

 arbejder m.v.« 2. I § 1, stk. 4, indsættes efter »et nedslag på 30 pct.«  

 ordene: », jf. dog stk. 5.« 3. I § 1 indsættes efter stk. 4 som nyt stykke:
 »Stk. 5. For virksomheder omfattet af lov om  

 indkomstbeskatning af aktieselskaber (selskabsskat) kan der i det beløb, der  

 er opgjort efter bestemmelserne i stk. 1-3, i indkomstårene 1990-95 foretages  

 et nedslag, som højst kan udgøre følgende procentdel:
 Indkomstårpct.
1990 25 1991 20 1992 15 1993 10 1994 5 1995 og derefter 0.« Stk. 5 bliver herefter stk. 6.
 4. I § 1, stk. 5, der bliver stk. 6, indsættes som 2.  

 pkt.:
»Virksomheder, der skal afregne punktafgifter for deres varer eller  

 produktion, kan ikke gøre disse afgifter - herunder lagre af ikke anvendte  

 banderoler og lignende - til genstand for skattemæssigt nedslag efter stk. 4  

 og 5, medmindre afgiftspligten er indtrådt og afgiften betalt inden  

 indkomstårets afslutning og afgiften samtidig ikke kan refunderes hos  

 toldvæsenet, såfremt varerne viser sig usælgelige.« 5. Efter § 2 indsættes som ny paragraf:
» § 2 a.
Ved opgørelsen af den skattepligtige indkomst og  

 formue skal næringsdrivende personer, dødsboer samt selskaber og foreninger  

 opgøre deres igangværende arbejder på grundlag af udgifter til arbejdsløn,  

 materialer, underentreprenører og lignende udgifter, der er direkte forbundet  

 med det enkelte arbejde.
Den skattepligtige kan medregne andel i  

 generalomkostninger og medregne en acontofortjeneste ved opgørelsen af  

 værdien af igangværende arbejder.
Det een gang valgte princip kan kun ændres  

 efter tilladelse fra Ligningsrådet, når det under hensyn til virksomhedens  

 forhold skønnes rimeligt.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1990.
