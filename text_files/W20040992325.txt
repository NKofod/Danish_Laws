Klage  

 over videregivelse af oplysninger til en anden læge til brug i klagesag mod  

 denne læge Nævnet fandt grundlag for at kritisere speciallægen i  

 hudsygdomme (A) og speciallægen i øjensygdomme for at have videregivet  

 fortrolige helbredsoplysninger om patienten til en anden læge.
Nævnet  

 oplyste,  

 at det fremgår af lov om patienters retsstilling § 26, stk. 1 og § 27, at en  

 sundhedsperson kan videregive oplysninger om en patients helbredsforhold til  

 andet formål end behandling, når der foreligger et skriftligt samtykke hertil  

 fra patienten.
Nævnet oplyste videre, at det fremgår at lov om patienters  

 retsstilling § 26, stk. 2, nr. 2, at oplysningerne endvidere kan videregives  

 uden patientens samtykke, når videregivelsen er nødvendig til berettiget  

 varetagelse af en åbenbar almen interesse eller af væsentlige hensyn til  

 patienten, sundhedspersonen eller andre.
Nævnet oplyste desuden, at en  

 sundhedsperson som kritiseres offentligt af en patient, vil være berettiget  

 til  

 at forsvare sig, hvilket kan indebære videregivelse af fortrolige oplysninger  

 i  

 forbindelse med en klagesag.
Nævnet lagde imidlertid vægt på, at speciallæge  

 i  

 hudsygdomme A og speciallæge i øjensygdomme ikke videregav  

 helbredsoplysningerne i forbindelse med behandlingen af en klage over dem  

 selv.  

 Nævnet fandt på denne baggrund, at speciallægerne ikke befandt sig i en  

 situation, hvor de kunne videresende oplysninger til speciallæge i  

 hudsygdomme  

 B til brug for dennes udtalelse i klagen uden forinden at have indhentet  

 samtykke fra patienten.
