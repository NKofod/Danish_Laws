 I medfør af §§ 3, 26 og 58 i lov nr. 291 af 18. juni 1969 om tjenestemænd  

 i staten, folkeskolen og folkekirken, som ændret ved lov nr. 173 af 28. april  

 1971, fastsættes:
 § 1.  Udnævnelse og afskedigelse af tjenestemænd i  

 lønramme 1-21 i sundhedsstyrelsen og ved statens seruminstitut foretages af  

 henholdsvis medicinaldirektøren og den administrative direktør for statens  

 seruminstitut.
 Stk. 2.  Uansøgt afskedigelse kan kun foretages af  

 indenrigsministeren.
 § 2.  Medicinaldirektøren og den administrative  

 direktør for statens seruminstitut kan give en tjenestemand henholdsvis i  

 sundhedsstyrelsen og ved statens seruminstitut tjenestefrihed uden løn i en  

 på forhånd fastsat periode af mindst 1 måneds og højst 1 års varighed.  

 Perioden fradrages ved beregning af lønanciennitet.
 § 3.  Såfremt det er foreneligt med tjenestens tarv,  

 kan medicinaldirektøren og den administrative direktør for statens  

 seruminstitut imødekomme en anmodning fra en tjenestemand henholdsvis i  

 sundhedsstyrelsen og ved statens seruminstitut om nedsat tjenestetid for  

 begrænset tid eller indtil videre med tilsvarende lønnedsættelse.
 § 4.  Bekendtgørelsen træder i kraft den 1. juli 1977.
 INDENRIGSMINISTERIET DEN 10. JUNI 1977.
 Egon Jensen.
 /Ebbe Sørensen.
