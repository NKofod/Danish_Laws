Nr BTL 319 Betænkning over Forslag til lov om ændring af lov om boligbyggeri, lov om  

 boliger for ældre og personer med handicap og realkreditloven  

 (Decentralisering af det støttede byggeri)   

 Nr L 319 1992-93, 1. samling Afgivet af Boligudvalget Afgivet: 19930617 Udvalget har behandlet lovforslaget i en række møder og har herunder  

 stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra:
Andelsboligforeningernes Fællesrepræsentation, Boligselskabernes Landsforening, De Samvirkende Invalideorganisationer og Bolig-, Motor- og Hjælpemiddeludvalget og Kommunernes Landsforening.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de stillede  

 ændringsforslag.
 Et mindretal (Det Konservative Folkepartis og Venstres medlemmer af  

 udvalget) indstiller lovforslaget til forkastelse ved 3. behandling.
Mindretallet betragter regeringens samlede økonomiske udspil som en  

 helhed.
Da Det Konservative Folkeparti og Venstre er modstandere af  

 regeringens samlede plan, vil de to partier stemme imod alle regeringens  

 lovforslag, uanset at partierne ville kunne støtte enkelte af lovforslagene,  

 hvis de ikke indgik i den fremlagte helhed.
Nogle af forslagene har partierne  

 ved tidligere lejligheder selv fremlagt, men i helt andre sammenhænge.
Regeringens samlede økonomiske plan består af tre elementer: nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se forslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
 Et andet mindretal (Socialistisk Folkepartis medlemmer af udvalget)  

 vil redegøre for sin stilling til lovforslaget og de stillede ændringsforslag  

 ved 2. behandling.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 ÆndringsforslagAf boligministeren , tiltrådt af et flertal  

 (S, CD, RV og KRF):
 Til § 1 1) Efter nr. 24 indsættes som nyt nummer:
 »01. Efter § 53 indsættes i kapitel 7 som ny paragraf:
»§ 53 a.
Boligministeren fastsætter hvert finansår et  

 maksimum for den samlede anskaffelsessum, der kan lægges til grund ved  

 beregning af den statslige støtte til opførelse af almennyttige boliger,  

 ungdomsboliger og boliger efter lov om boliger for ældre og personer med  

 handicap.
Såfremt kommunalbestyrelserne i det pågældende finansår giver  

 tilsagn om offentlig støtte til samlede anskaffelsessummer, der overstiger  

 det fastsatte maksimum, reduceres statens generelle tilskud til kommunerne i  

 de følgende finansår med beløb, der svarer til de statslige merudgifter til  

 ydelsesstøtte i forhold til de af kommunalbestyrelserne godkendte  

 anskaffelsessummer.«» 2) I den under nr. 25 foreslåede affattelse af overskriften  

 til kapitel 8 udgår »almennyttigt«.
 3) Den under nr. 25 foreslåede § 53 a betegnes  

 »§ 54«, og i stk. 1 indsættes efter »boliger«:  

 », ungdomsboliger eller boliger efter lov om boliger for ældre og  

 personer med handicap«.
 4) Den under nr. 25 foreslåede § 53 a, stk. 2 , der  

 bliver § 54, stk. 2, affattes således:
» Stk. 2. Der kan årligt ydes offentlig støtte til indtil 200  

 almennyttige boliger, ungdomsboliger eller boliger efter lov om boliger for  

 ældre og personer med handicap som led i forsøg på at tilvejebringe passende  

 boligforhold for hjemløse og andre vanskeligt stillede grupper.« 5) Den under nr. 25 foreslåede § 53 b affattes  

 således:
»§ 54 a.
Støtten til de i § 54 omtalte boliger kan ydes efter  

 tilsvarende regler som anført i kapitel 4, 6, 7 og 9. Staten kan dog inden  

 for en ramme, der optages på de årlige finanslove, yde et tilskud til  

 nedsættelse af anskaffelsessummen eller til kompensation for bygningsejerens  

 eller kommunens udgifter til byggeriet.« 6) Den under nr. 25 foreslåede § 53 c betegnes  

 »§ 54 b«, og stk. 2 udgår.
 Det foreslåede stk. 3 bliver herefter stk. 2.
 7) I det under nr. 28 foreslåede § 56, stk. 2, 2.  

 pkt., indsættes efter »familier«: »og for personer med  

 handicap«.
 8) Efter nr. 47 indsættes som nyt nummer:
 »02. Efter § 72 d indsættes som ny paragraf:
»§ 72 e.
Støtten til de i § 54 omtalte boliger kan ydes efter  

 tilsvarende regler som anført i dette kapitel.
Staten kan dog inden for en  

 ramme, der optages på de årlige finanslove, yde et tilskud til nedsættelse af  

 anskaffelsessummen eller til kompensation for bygningsejerens eller kommunens  

 udgifter til byggeriet.«» 9) Efter nr. 49 indsættes som nyt nummer:
 »03. § 73 b, stk. 2 ophæves.
Stk. 3-13 bliver herefter stk. 2-12.« 10) Efter nr. 52 indsættes som nyt nummer:
»04. I § 73 b, stk. 9, 11 og 12 , der bliver  

 stk. 8, 10 og 11, ændres »stk. 10« til: »stk. 9«.' 11) Efter nr. 52 indsættes som nyt nummer:
 »05. I § 90 indsættes efter stk. 4 som nyt stykke:
» Stk. 5. Kommunalbestyrelsen indberetter hvert år i december  

 måned til boligministeren det antal almennyttige boliger og ungdomsboliger,  

 kommunalbestyrelsen påtænker at give tilsagn til det følgende år.
Endvidere  

 indberettes det antal almennyttige boliger og ungdomsboliger,  

 kommunalbestyrelsen forventer påbegyndt det følgende år.« Stk. 5 bliver herefter stk. 6.' Til § 2 12) Efter nr. 8 indsættes som nyt nummer:
 »01. Efter § 16 indsættes som nye paragraffer:
»§ 16 a.
Boligministeren fastsætter hvert finansår et  

 maksimum for den samlede anskaffelsessum, der kan lægges til grund ved  

 beregning af den statslige støtte til opførelse af ældreboliger samt  

 almennyttige boliger og ungdomsboliger efter lov om boligbyggeri.
Såfremt  

 kommunalbestyrelserne i det pågældende finansår giver tilsagn om offentlig  

 støtte til samlede anskaffelsessummer, der overstiger det fastsatte maksimum,  

 reduceres statens generelle tilskud til kommunerne i de følgende finansår med  

 beløb, der svarer til de statslige merudgifter til ydelsesstøtte i forhold  

 til de af kommunalbestyrelserne godkendte anskaffelsessummer.
§ 16 b.
Støtten til de i § 54 i lov om boligbyggeri omtalte  

 boliger kan ydes efter tilsvarende regler som anført i dette kapitel.
Staten  

 kan dog inden for en ramme, der optages på de årlige finanslove, yde et  

 tilskud til nedsættelse af anskaffelsessummen eller til kompensation for  

 bygningsejerens eller kommunens udgifter til byggeriet.«» 13) I det under nr. 10 foreslåede § 21 a, stk. 2, 1.  

 pkt., ændres ordene »meddelt ibrugtagningstilladelse« til:  

 »givet meddelelse om færdigmelding«.
 14) Efter nr. 10 indsættes som nyt nummer:
 »02. § 29, stk. 3, affattes således:
»Stk. 3. Kommunalbestyrelsen indberetter hvert år i december  

 måned til boligministeren det antal ældreboliger, kommunalbestyrelsen  

 påtænker at give tilsagn til det følgende år.
Endvidere indberettes det antal  

 ældreboliger, kommunalbestyrelsen forventer påbegyndt det følgende  

 år.«» Bemærkninger Til nr. 1 og 12 (§ 16 a) Som anført i bemærkningerne til lovforslaget vil  

 der blive fastsat et omdrejningspunkt, som for byggeriet af ældreboliger,  

 ungdomsboliger og almennyttige boliger under eet vil angive det byggeomfang,  

 der hvert år kan ydes statslig finansieringsstøtte til.
Det betyder, at der i boligbyggeriloven og ældreboligloven anføres, at en  

 overskridelse i et givet år af dette omdrejningspunkt medfører reduktion af  

 det samlede primærkommunale bloktilskud.
Bloktilskuddet vil således for de  

 følgende finansår blive reduceret med et beløb svarende til de statslige  

 merudgifter til ydelsesstøtte i forhold til de fastsatte anskaffelsessummer.  

 Det bemærkes i den forbindelse, at de offentlige udgifter til ydelsesstøtte  

 først vil begynde at komme til udbetaling, når byggeriet er opført, hvilket i  

 langt de overvejende tilfælde først vil blive i det første eller andet år  

 efter tilsagnet.
 Til nr. 2-6, 8 og 12 (§ 16 b) Ifølge lovforslaget skal forsøgsbyggeri  

 vedrørende nye byggemetoder m.v. finansieres som almennyttigt boligbyggeri,  

 og forsøgsbyggeri vedrørende hjemløse m.fl. skal finansieres som  

 ungdomsboligbyggeri, dog i begge tilfælde således, at staten refunderer  

 kommunen 1 pct. af ejendommens værdi.
 Ændringsforslagene indebærer, at begge former for forsøgsbyggeri kan  

 finansieres enten som almennyttigt boligbyggeri, som ungdomsboligbyggeri  

 eller som ældreboligbyggeri efter de respektive finansieringsregler.
Samtidig ændres statens deltagelse i finansieringen til, at staten inden  

 for en ramme, der optages på de årlige finanslove, f.eks. kan yde et tilskud  

 til byggeriet til nedsættelse af den anskaffelsessum, der skal finansieres  

 efter reglerne for det pågældende byggeri.
Tilskuddet kan alternativt ydes  

 til bygningsejeren.
Endelig kan tilskuddet ydes til kommunen som refusion af  

 en del af den kommunale grundkapital.
Hvorledes tilskuddet ydes, afhænger af,  

 hvad der er mest hensigtsmæssigt i forhold til det konkrete byggeris  

 forsøgsindhold.
 Det forudsættes, at statstilskuddet som gennemsnit vil blive ydet med ca.  

 1 pct. af anskaffelsessummen, hvilket svarer til forsøgsmidler på 4 mio. kr.  

 i 1994. Som eksempler på, hvad der kan ydes tilskud til, kan nævnes  

 bygningsøkologiske og energi- og ressourcebesparende forsøg, miljøforbedrende  

 forsøg samt forsøg af boligsocial karakter.
 Som en beregningsmæssig forudsætning i relation til fastsættelsen af  

 omdrejningspunktet lægges det til grund, at tilskuddet ydes til byggeriet,  

 således at indeksbelåningen nedsættes med ca. 1 procentpoint.
Herved stiger de kommunale nettoudgifter, da kommunerne for  

 forsøgsbyggerierne ikke længere som forudsat i lovforslaget får refunderet  

 1/7 af grundkapitalen på 7 pct. af anskaffelsessummen.
Dette svarer til, at  

 omdrejningspunktet reduceres med 55 mio. kr. til i alt 4.755 mio. kr.
Denne finansiering af tilskuddet betyder, at statens og kommunernes  

 udgifter til ydelsesstøtte reduceres i forhold til deres respektive andele af  

 ydelsesstøtten.
Denne virkning slår kun langsomt igennem.
 Af nedenstående oversigt fremgår, at statens udgifter i forhold til  

 lovforslaget falder med ca. 1 mio. kr. i 1996 og ca. 2 mio. kr. i 1997.  

 Kommunernes udgifter falder med ca. 1 mio. kr. i 1997.
Nedenstående oversigt viser de samlede offentlige mer-/mindreudgifter ved  

 det samlede lovforslag under hensyntagen til den her foreslåede ændring  

 vedrørende statstilskuddet til forsøgsbyggeri.
Tabellen erstatter således den  

 nederste del af tabellen på side 14 i lovforslaget.
 1) De kommunale mindreudgifter ved lovforslaget udgør 29 mio. kr. i 1997  

 og ikke som anført i tabellen i lovforslaget 24 mio. kr.
Til nr. 7 Den foreslåede bestemmelse vil give kommunerne hjemmel til at  

 kræve, at en del af lejlighederne i det almennyttige byggeri indrettes for  

 handicappede.
Bestemmelsen må ses i sammenhæng med den foreslåede nye  

 bestemmelse i lovens § 56, stk. 2, 1. pkt., hvorefter lejlighederne i videst  

 muligt omfang skal være velegnede for ældre og handicappede.
 Til nr. 9 Ændringsforslaget er en lovteknisk konsekvens af, at  

 afskaffelsen af den centrale kvotestyring for så vidt angår ungdomsboliger  

 skal omfatte både støtte til nyopførelse og støtte til renoveringsarbejder  

 m.v.
 Til nr. 10 Ændringen er redaktionel.
 Til nr. 11 Efter den gældende lovs § 90, stk. 4, har boligministeren  

 (Bygge- og Boligstyrelsen) hjemmel til at forlange, at kommunalbestyrelserne  

 skal indsende indberetninger om byggeri, der opføres med støtte efter loven.
Ændringsforslaget indeholder en udtrykkelig, uddybende bestemmelse om, at  

 kommunalbestyrelserne hvert år i december måned skal indberette det antal  

 boliger, der påtænkes givet tilsagn til, samt det antal, der forventes  

 påbegyndt det følgende år.
Denne indberetning vil have betydning for  

 Boligministeriets vurdering af konjunkturudviklingen.
 Til nr. 13 Ændringsforslaget indebærer ikke nogen realitetsændring.
 Til nr. 14 Den gældende bestemmelse i ældreboligloven om indberetninger  

 til boligministeren foreslås ændret, så den kommer til at svare til den  

 bestemmelse, der foreslås for almennyttige boliger og ungdomsboliger, jf.  

 ændringsforslag nr. 11.
