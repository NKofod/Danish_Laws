 Fra de engelske veterinærmyndigheder har Veterinærdirektoratet modtaget  

 underretning om, at der fra den 3. april 1989 gælder følgende bestemmelser  

 for import af kød- og benmel, blodmel, fjermel, fiskemel og tørrede grever  

 fra Danmark:
 1. Certifikat.
Hver forsendelse skal være ledsaget af certifikat for kødmel, blodmel,  

 benmel o.l. til foderbrug (form.
K.K. 3576-1964). Herudover skal oplyses om  

 transportmidlet og om registreringsnummeret/skibets navn.
 Udover varmebehandlingen ved mindst 125 grader C i mindst 15 minutter er  

 følgende 2 varmebehandlingsmetoder godkendt:
 Såfremt partiet er underkastet varmebehandlingen uden i) eller ii), skal  

 certifikat for kødmel, benmel o.l. til foderbrug (form. 1089-1983) anvendes,  

 og varmebehandlingen skal angives på certifikatets bagside og underskrives på  

 sædvanlig måde.
 2. Omlæsning.
Omlæsning under transporten til Storbritannien er ikke tilladt.
Dog  

 tillades omlæsning til andet transportmiddel i alle havne, såfremt varen er i  

 tætte sække eller i forseglede containere.
Dog kan fiskemel kun omlæsses i  

 Hamburg, Bremen, Brake og Rotterdam.
 Partiet skal i disse tilfælde ved ankomsten til Storbritannien være  

 ledsaget af bekræftet kopi af det oprindelige certifikat, og et  

 »non-manipulation certificate«, underskrevet af en embedsmand i  

 havnen, hvor omlæsningen har fundet sted med oplysning om partiet: Vareart,  

 emballage, vægt, produktionsvirksomhedens navn og adresse, transportmidlet og  

 med angivelse af navn og registreringsnummer, navnet på embedsdyrlægen ved  

 produktionsvirksomheden samt dato på originalcertifikatet, og følgende skal  

 attesteres: »that every precaution was taken to insure that the  

 consignment was not contaminated in any way during the process of  

 transhipment«.
 3. Importkontrol.
Ved importen i Storbritannien vil der blive udtaget prøver til  

 undersøgelse for salmonella, men partiet vil ikke blive tilbageholdt.
Ved  

 positive fund vil importøren og Veterinærdirektoratet blive underrettet  

 herom.
Hvis der ved tilfælde af positive fund ikke bliver taget de nødvendige  

 forholdsregler til at undgå gentagelser, vil importkontrollen i  

 Storbritannien blive intensiveret, og det må påregnes, at fremtidige partier  

 fra virksomheden vil blive tilbageholdt, indtil resultatet af undersøgelsen  

 ved importkontrollen foreligger.
Ved positive fund vil partiet i disse  

 tilfælde enten blive destrueret, reeksporteret, underkastet varmebehandling  

 eller tilladt til anden anvendelse end til foder til dyr.
 P.V.V.
