 Ankenævnet  

 tiltrådte på møde i maj 2002 direktoratets afgørelse om, at medlemmet ikke  

 opfyldte betingelserne for kunne anses for udtrådt af ægtefællens virksomhed  

 i  

 januar 2001. Med hensyn til anvendelse af den nye bestemmelse om  

 dimittendudtræden i den bekendtgørelse om ophør med udøvelse af selvstændig  

 virksomhed som hovedbeskæftigelse, som trådte i kraft den 2. april 2001,  

 bemærkede ankenævnet, at bestemmelsen ikke fandt anvendelse, da den ikke var  

 trådt i kraft på det tidspunkt, hvor pågældende afsluttede sin uddannelse og  

 meldte sig ledig.
 Pågældendes  

 advokat anmodede efterfølgende ankenævnet om at genoptage sagen med henblik  

 på  

 at anerkende klienten som ophørt efter den nye undtagelsesbestemmelse om  

 dimittendudtræden.
Advokaten  

 gjorde gældende, at det alene fremgik af den nye bestemmelse i  

 bekendtgørelsens  

 § 6, at medlemmet skulle have  

  

 afsluttet  

  

 en uddannelse, der berettigede til dimittendoptagelse.
Da bestemmelsen  

 derimod  

 ikke stillede noget krav om, at uddannelsen skulle være afsluttet efter  

 bekendtgørelsens ikrafttræden, og da dette heller ikke fremgik af  

 bekendtgørelsens ikrafttrædelsesbestemmelse (hvorefter bekendtgørelsen trådte  

 i  

 kraft den 2. april 2001), mente advokaten, at såvel en ordlyds- som en  

 formålsfortolkning måtte føre til, at også uddannelser afsluttet før den 2.  

 april 2001 kunne berettige til dimittendudtræden, men vel at mærke først med  

 virkning fra 2. april 2001.
 Ankenævnet  

 drøftede genoptagelsesanmodningen på et møde, hvor det blev besluttet at  

 udtale, at der ikke var grundlag for at genoptage sagen, da der ikke var  

 fremkommet nye oplysninger i forhold til det grundlag, som ankenævnet traf  

 afgørelse i sagen på.
 Ankenævnet  

 fandt derimod anledning til at uddybe begrundelsen for, at pågældende ikke  

 kunne omfattes af den nye bestemmelse om dimittendudtræden i den  

 bekendtgørelse  

 om ophør med selvstændig virksomhed, som trådte i kraft den 2. april 2001.
 Ankenævnet  

 henviste til det almindeligt gældende princip om, at det som hovedregel er  

 retstilstanden på begivenhedstidspunktet, som en sag skal afgøres efter.
 Da  

 bekendtgørelsen med den nye bestemmelse om dimittendudtræden ikke indeholdt  

 bestemmelser om, fra hvilket tidspunkt bekendtgørelsen havde virkning, måtte  

 bekendtgørelsens håndhævelses- og virkningstidspunkt anses som  

 sammenfaldende.  

 Udgangspunktet var derfor, at bekendtgørelsens regler kunne håndhæves og  

 finde  

 anvendelse på begivenheder, der indtrådte den 2. april 2001 og fremefter,  

 idet  

 der ellers skulle have været fastsat særlig bestemmelse om  

 virkningstidspunktet.
Ankenævnet  

 bemærkede videre, at udgangspunktet dog i praksis blev fraveget i de  

 tilfælde,  

 hvor der var tale om lempelser af sanktionsregler, idet der på dette område  

 blev draget paralleller til strafferetten.
Hvis der inden en sag var endeligt  

 afgjort skete lempelser af de sanktionsregler, som sagen skulle afgøres  

 efter,  

 ville sagen blive bedømt på baggrund af de mildere regler, medmindre dette  

 var  

 udelukket på baggrund af særlige bestemmelser om virkningstidspunkt eller  

 overgangsregler.
Da den  

 pågældende meldte sig ledig efter endt uddannelse i januar 2001, var det  

 dette  

 tidspunkt, der var afgørende i relation til spørgsmålet om, hvilke regler der  

 fandt anvendelse.
Efter de regler der gjaldt på dette tidspunkt, var der ikke  

 mulighed for at anerkende udtræden på baggrund af en dimittenduddannelse.
 Ankenævnet  

 henviste herved til, at der med indførelsen af muligheden for  

 dimittendudtræden  

 var tale om en helt ny bestemmelse, idet denne mulighed ikke forelå forud for  

 den 2. april 2001. Udgangspunktet var, at nye regler var fremadrettede, idet  

 det måtte forudsættes, at regler der rettede sig mod borgerne skule være  

 bekendtgjort før de kunne håndhæves og træde i kraft.
 Da der  

 ikke i den nye bekendtgørelse var fastsat noget nærmere om, at den nye  

 bestemmelse om dimittendudtræden kunne finde anvendelse på uddannelser  

 afsluttet forud for bekendtgørelsens ikrafttræden, så forelå denne mulighed  

 ikke.
 Med de  

 uddybende bemærkninger stod ankenævnets tidligere afgørelse fra maj 2002  

 således ved magt.
Afvisning af genoptagelse af sag om ophør med selvstændig  

 virksomhed, uddybning af begrundelse for, hvorfor ny regel om  

 dimmittendudtræden, ikke fandt anvendelse Deres anmodning om at ankenævnet genoptager Deres  

 klient, xxx´s sag Ankenævnet traf på møde den  

 xxx maj 2002 afgørelse om, at Deres klient ikke var berettiget til dagpenge  

 da  

 hun efter afsluttet xxxuddannelse meldte sig ledig den xxx januar 2001.  

 Begrundelsen var, at Deres klient ikke opfyldte betingelserne for at kunne  

 anses  

 for udtrådt af sin ægtefælles selvstændige virksomhed I brev af xxx 2002 har De  

 anmodet ankenævnet om at genoptage sagen.
 De har anført, at  

 ankenævnets afgørelse er ufuldstændig i relation til en stillingtagen til, om  

 Deres klient med støtte i § 6, i direktoratets bekendtgørelse nr. 165 af 13.  

 marts 2001 om ophør med udøvelse af selvstændig virksomhed som  

 hovedbeskæftigelse, kunne opnå dagpengeret i perioden efter den 2. april  

 2001,  

 hvor bekendtgørelsen trådte i kraft.
Ankenævnet tog ved sin  

 afgørelse stilling til, om betingelserne for udtræden af selvstændig  

 virksomhed, der videreføres af ægtefællen, var opfyldt på det tidspunkt, hvor  

 Deres klient meldte sig ledig.
Det skete i januar 2001, hvor bekendtgørelse  

 nr.  

 165 af 13. marts 2001 - og dermed bestemmelsen i denne bekendtgørelses § 6 -  

 ikke var trådt i kraft.
Bestemmelsen i bekendtgørelsens § 6 om muligheden for  

 at kunne anses for ophørt på baggrund af en gennemført dimittenduddannelse  

 var  

 på daværende tidspunkt ny, idet der ikke forud for ikrafttrædelsen af  

 bekendtgørelse nr. 165 af 13. marts 2001 fandtes nogen tilsvarende  

 bestemmelse  

 i den tidligere gældende bekendtgørelse om ophør med selvstændig virksomhed  

 som  

 hovedbeskæftigelse.
 Ankenævnet fandt ved  

 afgørelsen, at § 6, i bekendtgørelse nr. 165 af 13. marts 2001 om ophør med  

 udøvelse af selvstændig virksomhed som hovedbeskæftigelse, ikke fandt  

 anvendelse i Deres klients tilfælde, idet bekendtgørelsen ikke var trådt i  

 kraft på det tidspunkt, hvor Deres klient afsluttede sin uddannelse og meldte  

 sig ledig.
Ankenævnet har behandlet  

 Deres anmodning om genoptagelse på møde den xxx 2003, hvor det blev  

 besluttet,  

 at fremkomme med følgende UDTALELSE Ankenævnet finder, at der  

 ikke er grundlag for at genoptage Deres klients sag, da der ikke i Deres brev  

 af xxx 2002 er fremkommet nye oplysninger i forhold til det grundlag, som  

 ankenævnet den xxx maj 2002 traf afgørelse i sagen på.
 Ankenævnet finder dog  

 anledning til at uddybe begrundelsen for, at Deres klient efter ankenævnets  

 vurdering ikke kan omfattes af bestemmelserne i bekendtgørelse nr. 165 af 13.  

 marts 2001 om ophør med udøvelse af selvstændig virksomhed som  

 hovedbeskæftigelse (forkortet: Bekendtgørelse nr. 165), herunder  

 bekendtgørelsens § 6.
 Bekendtgørelse nr. 165  

 indeholder følgende ikrafttrædelsesbestemmelse:
 "§ 19.  

  

 Bekendtgørelsen træder i kraft den 2. april 2001.
Stk. 2.  

  

 Bekendtgørelse nr. 294 af 19. maj 1998 om ophør med  

 udøvelse af selvstændig virksomhed som hovedbeskæftigelse ophæves." Spørgsmålet om ikrafttræden  

 kan opdeles i to underspørgsmål, dels spørgsmålet om tidspunktet for  

 myndighedernes anvendelse af bekendtgørelsen (håndhævelsestidspunktet) og  

 dels  

 spørgsmålet om det tidspunkt, fra hvilket kendsgerninger medfører  

 retsvirkninger i overensstemmelse med bekendtgørelsen (virkningstidspunktet).
Da bekendtgørelse nr. 165  

 ikke indholdt bestemmelser om, fra hvilket tidspunkt bekendtgørelsen havde  

 virkning, må bekendtgørelsens håndhævelses- og virkningstidspunkt betragtes  

 som  

 sammenfaldende.
Udgangspunktet er således, at bekendtgørelsens regler kan  

 håndhæves og finde anvendelse på begivenheder der indtræder fra den 2. april  

 2001 og fremefter, idet der ellers skulle være fastsat særlig bestemmelse om  

 virkningstidspunktet.
I praksis fraviges  

 udgangspunktet i de tilfælde, hvor der er tale om lempelser af  

 sanktionsregler,  

 idet der i sådanne tilfælde drages paralleller til strafferetten.
Hvis der  

 inden en sag er endeligt afgjort i ankenævnet sker lempelser af de  

 sanktionsregler, som sagen skal afgøres efter, vil sagen blive bedømt på  

 baggrund af de mildere regler, medmindre dette er udelukket på grund af  

 særlige  

 bestemmelser om virkningstidspunkt eller overgangsregler.
 Udgangspunktet er, at det er  

 retstilstanden på begivenhedstidspunktet som en sag skal afgøres efter.
Da Deres klient afsluttede  

 sin xxxuddannelse og meldte sig ledig i januar 2001, er det reglerne på dette  

 tidspunkt, som sagen skal afgøres efter.
På dette tidspunkt var der ikke  

 mulighed for at anerkende udtræden og ophør på baggrund af en gennemført  

 dimittenduddannelse.
 Ankenævnet deler ikke Deres  

 opfattelse af, at såvel en ordlyds- som formålsfortolkning af § 6 og  

 ikrafttrædelsesbestemmelsen i bekendtgørelse nr. 165 må føre til, at også  

 uddannelser afsluttet før den 2. april 2001 kan berettige til  

 dimittendudtræden  

 dog således, at den pågældende først kan anses for ophørt med selvstændig  

 virksomhed på det tidspunkt, hvor bekendtgørelsen trådte i kraft.
 Ankenævnet henviser herved  

 til, at der med indførelsen af muligheden for at anerkende ophør på baggrund  

 af  

 en dimittenduddannelse var tale om en helt ny bestemmelse, idet denne  

 mulighed  

 ikke forelå forud for den 2. april 2001. Nye regler er som udgangspunkt altid  

 fremadrettede, idet det forudsættes, at regler der retter sig mod borgerne  

 skal  

 være bekendtgjort før de kan håndhæves og træde i kraft.
 Da direktoratet, som den  

 regeludstedende myndighed, ikke har fundet anledning til at fastsætte noget  

 nærmere i bekendtgørelse nr. 165 om, at § 6 skulle kunne finde anvendelse på  

 uddannelser afsluttet forud for bekendtgørelsens ikrafttræden, så foreligger  

 denne mulighed ikke.
 Den naturlige sproglige  

 forståelse af rækkevidden af bekendtgørelsens § 6 er efter ankenævnets  

 opfattelse, at bestemmelsen skal sammenholdes med  

    

 bekendtgørelsens ikrafttrædelsesbestemmelse,  

 således at det alene er uddannelser, der er afsluttet den 2. april 2001 og  

 senere, der kan danne grundlag for dimittendudtræden.
Bekendtgørelse nr. 165  

 indeholder ikke nogen dispensationsbestemmelse i relation til uddannelser  

 afsluttet kortere eller længere tid forud for den 2. april 2001. Ankenævnet  

 kan  

 derfor ikke dispensere fra bekendtgørelsens bestemmelser.
Denne mulighed  

 tilkommer  

 alene direktoratet, som den regeludstedende myndighed.
Afslutningsvis skal det  

 bemærkes, at det ikke blev tillagt betydning ved ankenævnets vurdering af  

 sagen, at Deres klient deltog i ét årligt bestyrelsesmøde i sin ægtefælles  

 selvstændige virksomhed.
Derfor blev denne omstændighed ikke nævnt i  

 ankenævnets afgørelse.
 Ankenævnets afgørelse af xxx  

 maj 2002 står med ovenfor anførte uddybende bemærkninger således ved magt.
På ankenævnets vegne Kopi til:
