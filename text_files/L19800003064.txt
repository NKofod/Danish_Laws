 I tilslutning til udenrigsministeriets bekendtgørelse nr. 30 af 29. marts  

 1976 og efterfølgende bekendtgørelser, senest nr. 18 af 1. februar 1979,  

 Lovtidende C, meddeles det, at yderligere følgende lande med virkning fra de  

 anførte datoer har ratificeret eller tiltrådt den internationale konvention  

 af 16. december 1966 om borgerlige og politiske rettigheder:
Fra samme datoer har Nederlandene og Island ratificeret/tiltrådt den til  

 konventionen hørende valgfri protokol om menneskerettighedskomiteens  

 kompetence til at behandle henvendelser fra enkeltpersoner, der hævder at  

 være ofre for krænkelse fra den pågældende deltagerstats side af nogen af de  

 i konventionen nævnte rettigheder.
Island har taget forbehold over for  

 protokollens art. 5, stk. 2, for så vidt angår menneskerettighedskomiteens  

 kompetence til at behandle en henvendelse fra en enkeltperson, såfremt sagen  

 behandles eller er blevet behandlet efter andre regler om international  

 undersøgelse eller bilæggelse.
 Der er ved ratifikationen/tiltrædelsen af konventionen taget forbehold som  

 følger:
Nederlandene: Forbehold over for art. 10, stk. 2 og stk. 3, anden sætning.  

 Forbehold over for art. 12, stk. 1, 2 og 4, med hensyn til disses anvendelse  

 på Nederlandene og De nederlandske Antiller, idet de i disse relationer ikke  

 udgør en enhed.
Forbehold over for art. 14, stk. 3d), stk. 5 og stk. 7.  

 Forbehold over for art. 19, stk. 2. Forbehold over for art. 20, stk. 1, for  

 så vidt angår Nederlandene og art. 25c) for så vidt angår De nederlandske  

 Antiller.
 Trinidad og Tobago: Forbehold over for art. 4, stk. 2, art. 10, stk. 2b)  

 og stk. 3, art. 12, stk. 2, art. 14, stk. 5 og stk. 6, art. 21 og art. 26.
 New Zealand: Forbehold over for art. 10, stk. 2b) og stk. 3, art. 14, stk.  

 6, art. 20 og art. 22.
 Gambia: Forbehold over for art. 14, stk. 3d).
 Indien: Forbehold over for art. 9 og art. 13.
 Island: Forbehold over for art. 8, stk. 3a), art. 10, stk. 2b) og stk. 3,  

 anden sætning, art. 13, art. 14, stk. 7, og art. 20, stk. 1.
 Norge har den 21. november 1979 meddelt, at forbeholdet vedrørende art. 6,  

 stk. 4, trækkes tilbage.
Samtidig med ratifikationen/tiltrædelsen har Nederlandene, New Zealand og  

 Island afgivet erklæring i henhold til konventionens art. 41 vedrørende  

 anerkendelse af menneskerettighedskomiteens kompetence til at behandle klager  

 fra en deltagerstat mod en anden deltagerstat.
Canada har den 29. oktober  

 1979 ligeledes afgivet en sådan erklæring.
Denne interstatslige klageadgang trådte i kraft den 28. marts 1979, idet  

 der med New Zealands erklæring pr. denne dato var afgivet ti sådanne  

 erklæringer, hvorefter betingelsen i art. 41, stk. 2, for ikrafttrædelsen var  

 opfyldt.
Ud over de i denne bekendtgørelse nævnte lande har følgende otte  

 tidligere afgivet art. 41-erklæringer: Danmark, Finland, Forbundsrepublikken  

 Tyskland, Italien, Norge, Storbritannien, Sverige og Østrig.
 Udenrigsministeriet, den 10. april 1980.
 F.M.
