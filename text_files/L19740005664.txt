 I tilslutning til udenrigsministeriets bekendtgørelse nr. 49 af 24. august  

 1962 og efterfølgende bekendtgørelser, senest nr. 75 af 29. september 1972,  

 Lovtidende C, om De forenede Nationers konvention af 20. juni 1956 om  

 inddrivelse af underholdsbidrag i udlandet, meddeles det, at Argentina med  

 virkning fra den 29. december 1972 har tiltrådt konventionen.
 Argentina har ved tiltrædelsen taget følgende forbehold:
 »Argentina forbeholder sig ret til at indskrænke ordlyden i  

 konventionens artikel 10 omhandlende videst mulig fortrinsstilling for  

 overførsel af betalingsmidler som underholdsbidrag under hensyn til de i  

 landet gældende regler om valutakontrol.
 I tilfælde af, at en deltagende stat udvider anerkendelsesområdet, jfr.  

 konventionens artikel 12, til at gælde områder, over hvilke Argentina udøver  

 højhedsret, skal en sådan udvidelse ikke påvirke Argentinas rettigheder.
Argentina forbeholder sig ret til at fravige den i konventionens artikel  

 16 nævnte procedure for så vidt angår tvister, som direkte eller indirekte  

 har tilknytning til de områder, der omfattes af ovenstående forbehold til  

 konventionens artikel 12.« Udenrigsministeriet, den 27. maj 1974.
F.
M.
 Eigil Jørgensen.
