Ejendomme tilhørende et  

 forsikringsselskab skulle nedskrives efter en forsigtig vurdering til  

 almindelig markedsværdi Sagen vedrører et forsikringsselskabs klage til  

 Erhvervsankenævnet over, at Finanstilsynet havde bestemt, at nogle af  

 selskabets ejendomme tilsammen skulle nedskrives med ca. 20 % i forhold til  

 den værdi, som selskabet selv havde bogført ejendommene til.
For  

 ankenævnet forelå oplysninger om markedsværdien for  

 "sammenlignelige" ejendomme.
 Over for ankenævnet havde selskabet sammenfattende  

 gjort gældende:
"at Finanstilsynets vejledning om  

 værdiansættelse af fast ejendom og den af Finanstilsynets  

 anvendte praksis ikke er i overensstemmelse med lov om forsikringsvirksomhed  

 § 122, stk. 1, nr. 1, som fastslår - som et almindeligt princip - at  

 det formodes, at selskabet fortsætter sin drift, at "fastsættelse af ejendommens markedsværdi,  

 herunder fastsættelse af de elementer, der i forhold til  

 ovenstående indgår ved beregningen af markedsværdierne,  

 specielt forrentningsprocenten, er selskabsledelsens (direktions og  

 bestyrelses) ansvar" jf. vejledningen pkt. 10, at Finanstilsynets ret til at efterprøve ledelsens  

 skøn må udøves med forsigtighed og i forståelse for  

 at der ikke findes én præcis specifik beregningsteknisk  

 begrundelse for ét bestemt resultat, men at  

 værdiansættelsen hviler på et skøn, at Finanstilsynets definition på begrebet  

 "markedsværdi" har fjernet sig så langt fra lovens udgangspunkt,  

 at man faktisk anvender "likvidationsværdi", at der ikke er påvist et konkret relevant  

 sammenligningsgrundlag for så vidt angår  (en af ejendommene) at Finanstilsynet ikke har påvist at en forrentning  

 på 7% er mere rigtig end 6%, at en langtidslejekontrakt er et sædvanligt  

 markedsvilkår og at dette indebærer at forrentningsprocent  

 nedsættes med mindst 0,5%, at en aftale mellem koncernforbundne selskaber skal  

 tillægges samme betydning som en aftale mellem ikke koncernforbundne  

 parter, at forsikringsselskabet ved værdiansættelsen  

 af selskabets ejendomme har anvendt almindelige og anerkendte  

 værdiansættelsesprincipper jf. lov om forsikringsvirksomhed §  

 122.
 Efter klagers opfattelse burde tilsynets afgørelse  

 derfor ophæves, idet der ikke var dokumentation for, at selskabets egen  

 værdiansættelse var forkert, og idet der ikke var dokumentation  

 for, at Finanstilsynets ansættelse var korrekt.
 I ankenævnets kendelse tiltrådte nævnet  

 tilsynets afgørelse, idet ankenævnet udtalte:
"Det følger af § 42, stk. 1, i  

 bekendtgørelse af 16. december 1994 om skadesforsikringsselskabers  

 årsregnskaber og af  § 43, stk. 1, i bekendtgørelse af 20.  

 december 1995 om livsforsikringsselskaber og tværgående  

 pensionskassers årsregnskaber, at grunde og bygninger i  

 årsregnskabet værdiansættes til markedsværdi, hvorved  

 forstås den pris, hvortil de skønnes at kunne sælges  

 på balancetidspunktet ved privat aftale mellem en salgsinteresseret  

 ejer og en uafhængig køber, idet det forudsættes, at  

 ejendommen er udbudt til offentligt salg, at handlen kan finde sted under  

 normale markedsvilkår, og at der under hensyn til ejendommens karakter  

 er normal tid til salgsforhandlinger.
Bestemmelserne har hjemmel i artikel 46  

 og 49 i direktiv 91/674/EØF (forsikringsårsregnskabsdirektivet),  

 der tillige, jf. art. 1, omfatter bl.a. art. 31  i  

 årsregnskabsdirektivet (78/660/EØF), som implementeret ved §  

 122, stk. 1, i lov om forsikringsvirksomhed, hvorefter  

 værdiansættelsen sker i overensstemmelse med princippet om, at  

 selskabet formodes at fortsætte sin virksomhed.
Det følger således af regelsættet, at  

 fastsættelse af markedsværdi skal ske og kan ske i  

 overensstemmelse med princippet om, at selskabet formodes at fortsætte  

 sin virksomhed.
Der er derfor ikke grundlag for at antage   således som  

 klagers synspunkt nærmest må forstås   at  

 markedsværdien, vil være udtryk for likvidationsværdien for  

 forsikringsselskabers ejendomme.
 Det tiltrædes, at ledelsen af selskabet er ansvarlig  

 for at værdiansættelsen af selskabets ejendomme sker i  

 overensstemmelse med de nævnte retningslinier, men det medfører  

 ikke i sig selv, at selskabet er fritaget for det tilsyn, der følger  

 af Finanstilsynets (Forsikringsrådets) forpligtelse efter § 237 i lov  

 om forsikringsvirksomhed vedrørende et forsikringsselskabs  

 kapitalforhold, herunder værdiansættelsen af faste ejendomme.
