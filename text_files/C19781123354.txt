 Fuldbyrdelsen af domme, der indebærer mulighed for anbringelse i  

 psykiatrisk sygehus og lignende er i visse tilfælde blevet forsinket på grund  

 af uenighed mellem amtsråd om, hvem modtagelse af den domfældte påhviler.
 Indenrigsministeriet har i den anledning overfor samtlige amtsråd, samt  

 Københavns og Frederiksberg kommuner indskærpet reglerne om modtagelsespligt.
 Til orientering fremsender jeg hermed en kopi af Indenrigsministeriets  

 skrivelse (gengivet efterfølgende - red.) og henleder opmærksomheden på, at  

 også politimesteren og statsadvokaten kan indbringe tvister om anvendelse af  

 bopælskriteriet for Indenrigsministeriet.
 (Im.
Journ.nr.2.s.KT.j.nr.50054-97/1977 17. marts 1978 Justitsministeriet forlagde i 1977 2 sager for indenrigsministeriet om  

 anbringelse af retspsykiatriske patienter, hvor anbringelsen var blevet  

 væsentligt forsinket på grund af uenighed mellem amtsrådene om, hvem der var  

 forpligtet til at behandle den pågældende patient.
I det ene tilfælde drejede det sig om en ændring af en dom med henblik på  

 anbringelse på psykiatrisk sygehus.
På grund af uenighed mellem  

 sygehuskommunerne (sygehusene) blev indbringelse af spørgsmålet om  

 domsændringen for retten væsentligt forsinket.
 I det andet tilfælde gik der - på grund af uenighed mellem  

 sygehuskommunerne (sygehusene) - næsten 3 1/2 måned fra der blev meddelt  

 fuldbyrdelsesordre vedr. en dom til anbringelse på et psykiatrisk sygehus,  

 til domfældte faktisk blev anbragt på sygehuset.
 Ved indenrigsministeriets mellemkomst blev det afgjort, hvilket  

 psykiatriske sygehus, der var forpligtet til at modtage de pågældende  

 patienter.
 Justitsministeriet forslog samtidig, at der blev taget skridt til at  

 forhindre, at lignende situationer opstod for fremtiden.
I forbindelse med løsningen af de to sager erklærede indenrigsministeriet  

 sig enig med justitsministeriet i, at det er uacceptabelt, at anbringelse af  

 retspsykiatriske patienter forsinkes af uenighed mellem amtsrådene om, hvem  

 der er forpligtet til at behandle en patient.
Indenrigsministeriet ville  

 derfor overveje, hvorvidt der var behov for over for amtsrådene, Københavns  

 og Frederiksberg kommuner at klargøre indholdet af de gældende regler på  

 området.
 Folketingets ombudsmand har undersøgt den sidstnævnte af de to sager.  

 Ombudsmanden er - på linie med rigsadvokatens og justitsministeriets  

 synspunkter - af den opfattelse, at der bør lægges afgørende vægt på, at der  

 tilvejebringes en høj grad af sikkerhed for, at lignende tilfælde ikke  

 fremtidigt kan forekomme.
 Indenrigsministeriet kan fuldt ud tilslutte sig ombudsmandens opfattelse.
 I den anledning skal indenrigsministeriet indskærpe følgende regler:
 Efter § 3 i lov nr 328 af 26. juni 1975 om statshospitalernes overførelse  

 til amtskommunerne påhviler det amtskommunerne og Københavns og Frederiksberg  

 kommuner på disses psykiatriske sygehuse eller sygehusafdelinger at modtage  

 retspsykiatriske patienter.
Efter lovens § 2 ydes behandling m.v. på de overførte institutioner i  

 overensstemmelse med reglerne i lov om sygehusvæsenet.
På de psykiatriske  

 institutioner skal dog indtil videre også modtages patienter, der har bopæl i  

 det forud for lovens ikrafttræden gældende landområde.
 Efter § 5, stk. 1, i lov nr 324 af 19. juni 1974 om sygehusvæsenet ydes  

 vederlagsfri behandling m.v. af den amtskommune, hvor patienten har bopæl.  

 Efter »landområde-reglen« er de psykiatriske institutioner  

 forpligtet til at modtage patienter med bopæl i institutionernes landområde.
 Hvad enten en patient har bopæl i den amtskommune, der ejer det  

 psykiatriske sygehus, eller i dettes landområde, er det sygehuslovens  

 almindelige bopælskriterium, der anvendes.
Bopæl i sygehuslovens forstand er det sted, hvor den pågældende patient -  

 herunder også retspsykiatriske patienter - rent faktisk bor.
Bor patienten i  

 den amtskommune, der ejer det psykiatriske sygehus' landområde, er sygehuset  

 ligeledes forpligtet til at modtage og behandle vedkommende patient.  

 Bopælskommunen betaler i sidstnævnte tilfælde de med benhandlingen forbundne  

 udgifter.
 Hvis der opstår tvivl om, hvor en patient bor i sygehuslovens forstand,  

 forelægges spørgsmålet for indenrigsministeriet.
Indenrigsminsteriet lægger afgørende vægt på, at en indlæggelse ikke  

 vanskeliggøres eller forsinkes på grund af uenighed mellem to sygehuskommuner  

 (eller to sygehuse) om, hvem der er forpligtet til at behandle den pågældende  

 patient.
I et konkret foreliggende tilfælde er økonomiske hensyn sekundære i  

 forhold til behandlingsmæssige hensyn.
For så vidt angår retspsykiatriske patienter gør dette synspunkt sig  

 gældende i endnu højere grad, jfr. de 2 ovenfor refererede sager.
Såfremt der  

 opstår tvivl om, hvilket psykiatrisk sygehus, der er forpligtet til at  

 modtage en retspsykiatrisk patient, eller hvilken sygehuskommune, der er  

 forpligtet til at yde behandling af en retspsykiatrisk patient, må  

 spørgsmålet straks forelægges for indenrigsministeriet - og gerne telefonisk.
 Indenrigsministeriet forudsætter, at amtsrådenen, Københavns og  

 Frederiksberg kommuner sørger for, at indholdet af denne skrivelse bliver  

 kendt såvel i de centrale sygehusforvaltninger som på de enkelte sygehuse,  

 således at det undgås, at anbringelse af retspsykiatriske patienter forsinkes  

 for fremtiden).
