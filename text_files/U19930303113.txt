 Spørgsmål om betaling for arbejde, der evt. er omfattet af to  

 overenskomster med forskellige fagforbund.
En tømrervirksomhed havde indgået overenskomst med Snedker- og  

 Tømrerforbundet.
Endvidere var virksomheden gennem medlemskab af  

 arbejdsgiverforeningen B omfattet af en tiltrædelsesoverenskomst, hvorefter  

 landspriskuranten for blikkenslagerarbejde var gældende.
 I et protokollat indgået i forbindelse med fornyelsen af  

 tiltrædelsesoverenskomsten pr. 1. marts 1991 forpligtede B sig over for Blik-  

 og Rørarbejderforbundet til »fortrinsvis og i videst muligt omfang at  

 beskæftige organiseret arbejdskraft, blikkenslagere og VVS-montører«.  

 Det hed endvidere i protokollatet, at det skulle betragtes som brud på  

 tiltrædelsesoverenskomsten, hvis de kontraherende parter lod deres medlemmer  

 udføre arbejde på andre vilkår, end de i overenskomsten fastsatte.
I maj-august 1991 lod virksomheden sine ansatte tømrere udføre et  

 arbejde, som Arbejdsretten fandt omfattet af landspriskuranten for  

 blikkenslagerarbejde.
Virksomheden fandtes herefter - uanset om arbejdet  

 tillige måtte have været omfattet af virksomhedens overenskomst med Snedker-  

 og Tømrerforbundet - at have været forpligtet til fortrinsvis og i videst  

 muligt omfang at lade arbejdet udføre af blikkenslagersvende og at afregne  

 arbejdet efter landspriskuranten.
Da dette ubestridt ikke var sket, havde  

 virksomheden brudt gældende overenskomst.
 Efterbetalingsspørgsmålet blev i overensstemmelse med påstanden  

 henskudt til sædvanlig fagretlig behandling.
Virksomheden fandtes i god tro at have udarbejdet sit tilbud på det  

 pågældende arbejde, - der udgjorde en del af en tømrerentreprise - efter  

 forudgående drøftelse med B's lokale afdeling og med udgangspunkt i en intern  

 prisliste fra Snedker- og Tømrerforbundets lokale afdeling.
Under disse  

 omstændigheder fandt Arbejdsretten ikke grundlag for at tage en bodspåstand  

 til følge.
1. Ved klageskrift af 7. januar 1992 har Landsorganisationen i Danmark for  

 Blik- og Rørarbejderforbundet i Danmark indklaget Dansk Arbejdsgiverforening  

 for Byggeriets Arbejdsgivere for Tømrermester P.P.
Graulund A/S, Vejen, for  

 Arbejdsretten, hvor klagerne har nedlagt følgende endelige påstande:
 Den indklagede virksomhed har brudt gældende overenskomst ved at lade  

 blikkenslagerarbejde udføre af andre end svende organiseret i det klagende  

 forbund, samt ved at undlade at betale de arbejdere, der udførte  

 blikkenslagerarbejdet, i overensstemmelse med Landspriskuranten for  

 blikkenslagerarbejde.
 Den indklagede virksomhed betaler til Blik- og Rørarbejderforbundet i  

 Danmark en efter Arbejdsrettens skøn fastsat bod.
 Efterbetalingsspørgsmålet henskydes til sædvanlig fagretlig behandling.
 De indklagede har påstået frifindelse.
 2. Af sagen fremgår, at den indklagede virksomhed, der beskæftiger omkring  

 25 tømrersvende, har indgået overenskomst med Snedker- og Tømrerforbundet og  

 tillige som medlem af Byggeriets Arbejdsgivere er omfattet af den  

 tiltrædelsesoverenskomst, som siden 1974 har været gældende mellem Blik- og  

 Rørarbejderforbundet i Danmark og Hovedorganisationen af Mesterforeninger i  

 Byggefagene i Danmark, nu Byggeriets Arbejdsgivere, og hvorefter bl.a.  

 Landspriskuranten for blikkenslagerarbejde er gældende for virksomheden.
I perioden fra 27. maj til 12. august 1991 udførte virksomheden et arbejde  

 på byggepladsen Damsvej 1, Erritsø, Fredericia, et arbejde, der ifølge  

 klageskriftet omfattede bl.a. oplægning af 2417 kvadratmeter eternitskifer i  

 diagonal, 471 m zinkrygning og 45 taghætter i zink.
Arbejdet blev udført af  

 virksomhedens svende og afregnet efter overenskomsten med Snedker- og  

 Tømrerforbundet, hvilket gav anledning til indsigelse fra klagernes side.  

 Klagen blev behandlet ved et fællesmøde den 20. november 1991. I referatet  

 fra mødet hedder det:
»Ved et fællesmøde d.d. i Dansk Arbejdsgiverforening behandledes en  

 af Landsorganisationen i Danmark på vegne af Blik- og Rørarbejderforbundet i  

 Danmark rejst klage over, at Tømrermester P.P.
Graulund A/S, Fabriksvej 6,  

 6600 Vejen, der er medlem af Byggeriets Arbejdsgivere, har begået brud på  

 flere af reglerne i tiltrædelsesoverenskomsten mellem Byggeriets  

 Arbejdsgivere og Blik- og Rørarbejderforbundet i Danmark ved at lade arbejdet  

 udføre af tømrersvende og ved at nægte at aflønne arbejdet i henhold til  

 Landspriskuranten for blikkenslagerarbejde.
 Sagen forhandledes, uden at enighed kunne opnås.
 Fra arbejdstagerside fastholdt man klagen.
 Fra arbejdsgiverside afviste man, at virksomheden har begået brud på  

 ovennævnte overenskomst, idet man er af den opfattelse, at det pågældende  

 arbejde er dækket af både overenskomsten mellem Byggeriets Arbejdsgivere og  

 Snedker- og Tømrerforbundet i Danmark, som der er sket aflønning efter, og  

 tiltrædelsesoverenskomsten mellem Byggeriets Arbejdsgivere og Blik- og  

 Rørarbejderforbundet i Danmark.
 Fra arbejdsgiverside opfordrede man i øvrigt til, at en eventuel sag  

 henvises til fagretlig behandling, eventuelt faglig voldgift, jf.  

 Hovedaftalens § 3, stk. 2.
Fra arbejdstagerside forbeholdt man sig at indbringe sagen for  

 Arbejdsretten.« 3. I tiltrædelsesoverenskomsten fra 11. september 1974 hedder det bl.a.:
 »Dags dato afholdtes møde mellem Blikkenslager-, Sanitet og  

 Rørarbejderforbundet i Danmark og Hovedorganisationen med det formål  

 gensidigt at drøfte problemerne i forbindelse med oprettelse af en  

 overenskomst organisationerne imellem.
 Ved mødet opnåedes enighed om tiltrædelse af følgende overenskomster:
 Landspriskurant for blikkenslagerarbejde med tilhørende overenskomst samt  

 Rørprislisten.
 Som en tilføjelse til overenskomsten var man enige i følgende  

 eksklusivbestemmelse:
»For at forhindre smudskonkurrence, hvorved forstås anvendelse af  

 billigere arbejdskraft end anført, forpligter undertegnede mestre sig til  

 fortrinsvis at antage organiserede svende i tilslutning til Blikkenslager-,  

 Sanitet og Rørarbejderforbundet i Danmark og til fortrinsvis at antage  

 sådanne svende i arbejde, som er hjemmehørende på samme forenings  

 område........« Tiltrædelsesoverenskomsten er løbende blevet fornyet, senest i 1991 med  

 virkning fra den 1. marts 1991. I protokollatet vedrørende denne fornyelse  

 hedder det bl.a.:
 »Ved et møde den 19. april 1991 mellem Byggeriets Arbejdsgivere og  

 Blik- og Rørarbejderforbundet er parterne enige om at forny overenskomst på  

 følgende betingelser.
 De mellem DANSK VVS Installatør Forening og Blik- og Rørarbejderforbundet  

 afsluttede overenskomstforhandlinger pr. 1. marts 1991, omfattende  

 hovedoverenskomst, Rørprislisten, Fjernvarmeprislisten, Naturgasaftalen samt  

 Landspriskuranten for Blikkenslagerarbejde, bliver gældende parterne imellem.
 Gensidige forpligtelser.
 Byggeriets Arbejdsgivere, der beskæftiger sig med arbejde omfattet af  

 ovennævnte overenskomsters dækningsområde, forpligter sig til, fortrinsvis og  

 i videst muligt omfang, at beskæftige organiseret arbejdskraft,  

 blikkenslagere og VVS-montører.
 Det skal betragtes som brud på denne overenskomst, hvis de kontraherende  

 parter lader deres medlemmer udføre arbejdet eller arbejder på andre vilkår,  

 end de i nærværende overenskomst fastsatte.
 Vedrørende adgang til beskæftigelse af ufaglært arbejdskraft.
 Arbejdet inden for denne overenskomst og prislisters område kan også  

 udføres af ufaglært arbejdskraft, dog på denne overenskomsts og prislisters  

 vilkår.......
 Parterne er enige om, at mindre blik- og rørarbejder af under 1 dags  

 varighed, er friholdt af ovennævnte bestemmelse om anvendelse af  

 blikkenslagere og VVS-montører.
Dette gælder dog kun i virksomheder, der ikke udfører blikkenslager- og  

 VVS-arbejde normalt.« 4. Landspriskuranten for blikkenslagerarbejde indeholder i afsnit 5:  

 »Tag-, facade- og kvistdækning af enhver art« under punkt  

 34-Naturskifer priser for diagonaldækning henholdsvis i kit og uden kit med  

 angivelse af en kvadratmeter pris for de to udførelser.
Da det i svarskriftet  

 blev bestridt, at det omhandlede arbejde var omfattet af  

 tiltrædelsesoverenskomsten, blev der på klagernes foranledning den 19. marts  

 1992 afholdt møde i det af Dansk VVS-Installatør Forening og Blik- og  

 Rørarbejderforbundet etablerede Permanente Udvalg.
I referatet fra mødet  

 hedder det:
»Med henvisning til Overenskomstens pkt. 14, stk. 1, og pkt 15, stk.  

 5, og Landspriskuranten for blikkenslagerarbejde i Danmark, skal det  

 præciseres, at arbejdsområderne naturskifer, fabriksfremstilede skifer,  

 rektangulære og kvadratiske, samt udluftningshætter, render, skotrender,  

 rygninger m.v. i alle materialer, er prissat og skal som minimum  

 afregnes/betales efter dette.« Snedker- og Tømrerforbundets gældende prisliste indeholder alene priser  

 for rektangulær oplægning af eternitskifer i kit og for zinkindskud leveret  

 færdige til oplægning.
Under afhøringen af indehaveren af den indklagede  

 virksomhed, tømrermester Poul Peder Graulund, har retten imidlertid fået  

 forevist et eksemplar af Snedker- og Tømrerforbundets Vejen afdelings interne  

 prisliste, som virksomheden har benyttet ved udregningen af tilbud på det  

 omhandlede arbejde, og hvoraf fremgår, at også diagonaloplægning af skifer er  

 prissat i denne prisliste.
Af Undervisnings- og Forskningsministeriets bekendtgørelser fra december  

 1990 henholdsvis om uddannelse inden for VVS-teknisk installation, teknisk  

 isolering og service og om træfagenes byggeuddannelse fremgår, at alene den  

 første bekendtgørelse - under bestemmelserne om uddannelsens mål og indhold -  

 indeholder krav om, at den uddannede i specialet VVS-montør &  

 blikkenslager bl.a. skal kunne »udføre tagdækning med kunst- og  

 naturskifer samt tilhørende undertag.« 5. For Arbejdsretten er der afgivet forklaring af nedennævnte vidner.
Tømrermester Poul Peder Graulund har forklaret bl.a., at det omhandlede  

 tagdækningsarbejde var udbudt i licitation under tømrerentreprisen.
Da han  

 skulle udregne sit tilbud, henvendte han sig til HO Byggefagenes  

 Mesterforening i Toftlund for at få dem til at hjælpe sig med prissætningen.  

 Han fik at vide, at han skulle lægge 40% til priserne i den interne prisliste  

 fra Snedker- og Tømrerforbundet i Vejen, der indeholder priser på  

 diagonaloplægning af skifer.
Taghætterne er udført i PVC og ikke som angivet  

 i klageskriftet i zink.
Under arbejdets gang fik han en opringning fra  

 Snedker- og Tømrerforbundet, der sagde, at arbejdet skulle afregnes efter  

 VVS-prislisten, hvilket han afviste, da hans tilbud var udregnet på grundlag  

 af prislisten fra forbundets Vejen afdeling.
Kontorchef i Byggeriets Arbejdsgivere Søren Hoffmann Sørensen har  

 forklaret bl.a., at diagonaloplægning af skifer tidligere var meget anvendt  

 og var prissat i Snedker- og Tømrerforbundets prisliste.
Denne type oplægning  

 gik imidlertid af mode i midten af 1950-erne og erstattedes af  

 paralleloplægning.
Priserne for diagonaloplægning forsvandt derfor fra  

 prislisten ved en revision i begyndelsen af 1960-erne.
I sidste halvdel af  

 1980-erne kom diagonaloplægning af skifer imidlertid igen på mode.
Man  

 drøftede derfor med Snedker- og Tømrerforbundet i prislisteudvalget at få  

 arbejdet prissat igen, men forbundets ledelse har ikke kunnet godkende dette.  

 Priserne for diagonaloplægning er derfor blevet aftalt fra gang til gang.  

 Skønsmæssigt vil arbejdet blive 20-30% dyrere, hvis det skal afregnes efter  

 Landspriskuranten for blikkenslagerarbejde.
 Forbundssekretær Kurt Jakobsen har forklaret bl.a., at dette er den første  

 sag af den art, som Blik- og Rørarbejderforbundet har fået kendskab til, men  

 at flere sager er på vej.
6. Til støtte for påstandene har klagerne anført, at det af protokollatet  

 gældende fra 1. marts 1991 fremgår, at den indklagede virksomhed som medlem  

 af Byggeriets Arbejdsgivere er forpligtet til fortrinsvis og i videst muligt  

 omfang at beskæftige blikkenslagere ved udførelse af arbejder, der er  

 omfattet af Landspriskuranten for blikkenslagerarbejde, og at det betragtes  

 som brud på overenskomsten, hvis arbejdet udføres på andre vilkår end de i  

 priskuranten fastsatte.
Efter det i sagen nu oplyste er det utvivlsomt, at  

 det omhandlede arbejde, som den indklagede virksomhed har ladet udføre af  

 virksomhedens tømrersvende og har afregnet til lavere priser end fastsat i  

 Landspriskuranten for blikkenslagerarbejde, er omfattet af denne priskurant,  

 således at der foreligger brud på tiltrædelsesoverenskomsten, medmindre der  

 kan påvises særegne omstændigheder, som kan føre til et andet resultat.
Dette er imidlertid ikke tilfældet.
Arbejdet kan således ikke anses for  

 omfattet også af Snedker- og Tømrerforbundets overenskomst, hvor det ikke er  

 prissat.
Selv om det imidlertid havde været tilfældet, måtte  

 fortrinsbestemmelsen i tiltrædelsesprotokollatet føre til samme resultat.
Af  

 uddannelsesbekendtgørelserne kan ligeledes udledes, at oplægning af  

 skifertage er blikkenslagerarbejde og ikke tømrerarbejde.
Protokollatet  

 nævner alene enkelte undtagelser, som ikke kan komme i betragtning her.  

 Klagerne bør derfor have medhold i de nedlagte påstande.
7. De indklagede har anført, at diagonaloplægning af skifer næppe kan  

 siges at være omfattet af tiltrædelsesoverenskomsten og i vidt omfang siden  

 slutningen af 1980-erne er blevet udført som tømrerarbejde.
Selv om det ikke  

 er blevet officielt prissat, er der intet til hinder for, at medlemmer af  

 Snedker- og Tømrerforbundet kan udføre arbejdet enten som timelønsarbejde  

 eller i henhold til en ad hoc aftalt akkord.
Som antydet må det i hvert fald siges at være tvivlsomt, om arbejdet var  

 omfattet af Landspriskuranten for blikkenslagerarbejde.
Den efterfølgende  

 bestemmelse herom fra den 19. marts 1992 er udelukkende truffet på  

 foranledning af Blik- og Rørarbejderforbundet i anledning af nærværende sag  

 og kan derfor ikke tages til indtægt for klagernes standpunkt.
Måtte det  

 imidlertid blive lagt til grund, at det udførte tagdækningsarbejde omfattes  

 af Landspriskuranten, er resultatet, at arbejdet er omfattet af to  

 overenskomster.
I så fald kan det klagende forbund ikke påberåbe sig nogen  

 fortrinsret.
En eventuel bod må under alle omstændigheder blive af beskeden  

 størrelse, da virksomheden har handlet i god tro, da man lod arbejdet udføre  

 af virksomhedens egne folk i henhold til de priser, der fremgik af den  

 interne prisliste fra Snedker- og Tømrerforbundets Vejen afdeling.
 8. Arbejdsretten skal udtale:
Som medlem af Byggeriets Arbejdsgivere er den indklagede virksomhed  

 omfattet af det fra 1. marts 1991 gældende protokollat, der er aftalt mellem  

 Byggeriets Arbejdsgivere og Blik- og Rørarbejderforbundet i Danmark,  

 hvorefter der ved udførelsen af arbejder omfattet af bl.a.
Landspriskuranten  

 for blikkenslagerarbejder »fortrinsvis og i videst muligt omfang«  

 skal beskæftiges organiseret arbejdskraft, blikkenslagere og VVS-montører, og  

 hvorefter det betragtes som brud på overenskomsten, hvis arbejdet udføres på  

 andre vilkår end fastsat i overenskomsten.
Da det må lægges til grund, at den  

 af virksomhedens svende udførte tagdækning ved diagonaloplægning af skifer  

 m.v. er og også på tidspunktet for arbejdets udførelse var omfattet af  

 Landspriskuranten, har virksomheden således - uanset om arbejdet tillige  

 måtte være omfattet af virksomhedens overenskomst med Snedker- og  

 Tømrerforbundet i Danmark - været forpligtet til fortrinsvis og i videst  

 muligt omfang at lade arbejdet udføre af blikkenslagersvende og at afregne  

 arbejdet efter Landspriskuranten.
Da dette ubestridt ikke er sket, gives der  

 klagerne medhold i påstandene om, at virksomheden har brudt gældende  

 overenskomst, og at efterbetalingsspørgsmålet henskydes til sædvanlig  

 fagretlig behandling.
Efter det foreliggende har virksomheden i god tro udarbejdet sit tilbud på  

 tagdækningsarbejdet - der udgjorde en del af tømrerentreprisen - efter  

 forudgående drøftelse med HO Byggefagenes Mesterforening i Toftlund og med  

 udgangspunkt i priserne for diagonaloplægning af skifer i den interne  

 prisliste fra Snedker- og Tømrerforbundets afdeling i Vejen.
Under disse  

 omstændigheder finder retten ikke grundlag for at tage bodspåstanden til  

 følge.
Den indklagede virksomhed vil for så vidt være at frifinde.
 T h i k e n d e s f o r r e t :
Den indklagede virksomhed, Tømrermester P.P.
Graulund A/S, Vejen, har  

 brudt gældende overenskomst ved at lade blikkenslagerarbejde udføre af andre  

 end svende organiseret i det klagende forbund, Blik- og Rørarbejderforbundet  

 i Danmark, samt ved at undlade at betale de arbejdere, der udførte  

 blikkenslagerarbejdet, i overensstemmelse med Landspriskuranten for  

 blikkenslagerarbejde.
 Efterbetalingsspørgsmålet henskydes til sædvanlig fagretlig behandling.
 Den indklagede virksomhed frifindes for den nedlagte bodspåstand.
 De indklagede skal betale 2.000 kr. i sagsomkostninger til Arbejdsretten.
 (* 1) Henvisninger: Per Jacobsen, s.536.
