Cirkulæreskrivelse om meddelelse om  

 afskedigelse skyldtes væsentligst medlemmets forhold.
Manglende  

 telefon Kommentar m.v.:
Afskedigelse skyldtes væsentligst medlemmets  

 forhold, da medlemmet blev bortvist efter sygdom, fordi han ikke havde meldt  

 sig syg.
Manglende telefon er et forhold, som medlemmet selv må  

 bære risikoen for.
 Meddelelse om afgørelsen:
Arbejdsformidlingen indberettede den 11. september 1995,  

 at medlemmet ikke havde overholdt den aftalte handlingsplan, idet han var  

 udeblevet fra et vejledningskursus.
Den 12. september 1995 meldte medlemmet  

 sig syg.
Medlemmet forklarede til sagen, at han ikke var  

 mødt på kurset, fordi han var syg.
Han havde ikke meldt sig syg,  

 da han ikke havde telefon.
 Arbejdsløshedskassen fandt, at  

 ophøret ikke væsentligst kunne tilregnes medlemmet, da han ikke  

 havde telefon.
Direktoratet fandt, at ophøret på  

 vejledningskurset væsentligst kunne tilregnes medlemmet.
Medlemmet blev  

 derfor pålagt 5 ugers effektiv karantæne.
 Direktoratet lagde vægt på, at medlemmet blev  

 indberettet for ophøret på vejledningskurset (som udeblevet) den  

 11. september 1995, og at han meldte sig syg den 12. september 1995.
 Ophøret var således forårsaget af, at  

 medlemmet ikke havde meldt sig syg.
 Direktoratet anførte, at udeblivelse som  

 udgangspunkt betragtes som væsentlig misligholdelse af en aftale  

 vedrørende en individuel handlingsplan.
Udgangspunktet kan fraviges i tilfælde af sygdom,  

 men det er så et krav, at vedkommende straks melder sig syg.
Medlemmets  

 manglende telefon er et forhold, som han selv må bærer risikoen  

 for.
 Direktoratet henviste til lov om  

 arbejdsløshedsforsikring § 86, stk. l, direktoratets dagældende  

 bekendtgørelse nr. 146 af 7. marts 1995 om rådighed og  

 selvforskyldt ledighed § 18, stk. 1 og 2, § 21, stk. 2 og 3, og § 24. stk. 1  

 og 5.
 Ankenævnet tiltrådte direktoratets  

 afgørelse med den givne begrundelse og under henvisning til de  

 anførte bestemmelser.
