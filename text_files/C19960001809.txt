(Til samtlige ministerier) 1. Som led i overenskomstresultatet pr. 1. april 1995 er der  

 mellem Finansministeriet og centralorganisationerne indgået vedlagte aftale  

 af 24. januar 1996 om konvertering af over-/merarbejde, arbejdstidsbestemte  

 ydelser mv. til faste tillæg.
 2. Aftalen omfatter såvel tjenestemænd og tjenestemandslignende  

 ansatte som ansatte omfattet af overenskomster indgået på den ene side af  

 eller efter bemyndigelse fra Finansministeriet og på den anden side af de  

 underskrivende centralorganisationer eller organisationer tilsluttet disse.  

 Aftalen giver mulighed for lokalt at indgå aftaler - for enkeltpersoner eller  

 grupper - om faste tillæg, der erstatter en taxametermæssig betaling for  

 regelmæssigt forekommende over-/merarbejde, rådighedstjeneste og arbejde på  

 ubekvemme tidspunkter.
 3. Tillægsordninger, der etableres i medfør af aftalen, skal  

 holdes inden for en økonomisk ramme, der modsvarer den gennemsnitlige værdi  

 af en takstmæssig betaling.
 Tillæg, der skal dække arbejdsforpligtelser mv., der ikke på forhånd er  

 fast tilrettelagt, forudsættes derfor aftalt på baggrund af erfaringer over  

 en længere repræsentativ periode, der giver grundlag for et kvalificeret skøn  

 over forpligtelsens gennemsnitlige omfang.
 Da tillæggene kompenserer andre ydelser, som de ansatte i henhold til  

 aftale/overenskomst er berettiget til, indebærer lokalaftalerne ikke  

 merudgifter, og tillæggene skal derfor ikke finansieres af lokal- og  

 cheflønspuljer eller andre puljer.
 4. Tillæg svarende til de rådighedstillæg, der ifølge  

 AC-overenskomstens § 8, stk. 3, ydes til fuldmægtige mv., kan som følge af  

 den under pkt. 3, 1. afsnit, nævnte forudsætning ikke med hjemmel i aftalen  

 etableres for andre ansatte.
 5. Rammeaftalen indeholder ingen begrænsninger med hensyn til den  

 personkreds, for hvem der kan aftales faste tillæg.
For så vidt angår chefer og andre ansatte i overordnede stillinger med en  

 videre adgang til at disponere over egen arbejdstilrettelæggelse, bør der  

 imidlertid i givet fald tages særligt hensyn til de kvalitative og  

 kvantitative momenter, der efter de almindelige merarbejdsregler indgår i  

 vurderingen af en eventuel merarbejdsgodtgørelses størrelse.
Der tilsigtes  

 således ikke nogen ændring af gældende regler og praksis 6. Cirkulæret har virkning fra 1. april 1995 og supplerer  

 Finansministeriets cirkulære af 16. oktober 1987 (LP.nr. 173/87) om indgåelse  

 af lokale arbejdstidsaftaler for statstjenestemænd (samt for  

 overenskomstansatte, der følger tjenestemændenes arbejdstidsregler). (* 3) Finansministeriet Den 26. januar 1996 P.M.V.
 E.B.
Eva Hoff Sonne Bilag RAMMEAFTALE OM KONVERTERING AF OVER-/MERARBEJDE, ARBEJDSTIDSBESTEMTE YDELSER MV.
TIL FASTE TILLÆG § 1.  Aftalen omfatter tjenestemænd og  

 tjenestemandslignende ansatte samt ansatte omfattet af overenskomster indgået  

 på den ene side af eller efter bemyndigelse fra Finansministeriet og på den  

 anden side af de underskrivende centralorganisationer eller organisationer  

 tilsluttet disse.
 § 2.  De enkelte ministerier eller dem, de måtte  

 bemyndige hertil, kan med de pågældende organisationer eller de af dem  

 bemyndigede lokale repræsentanter indgå lokale aftaler om konvertering af de  

 i stk. 2 nævnte ydelser til faste månedlige tillæg.
 Stk. 2.  Aftaler om konvertering til faste tillæg kan  

 omfatte betaling for regelmæssigt forekommende over-/merarbejde,  

 rådighedstjeneste og arbejdstidsbestemte tillæg - hver for sig eller i  

 kombination.
 § 3.  Lokale aftaler kan indgås for såvel  

 enkeltpersoner som grupper af ansatte.
 § 4.  De lokale aftaler skal indgås inden for en  

 økonomisk ramme, der svarer til den gennemsnitlige værdi af den takstmæssige  

 betaling i henhold til de for de pågældende personalegrupper gældende  

 overenskomster og aftaler.
 § 5.  De lokale aftaler skal have en på forhånd aftalt  

 gyldighedsperiode på mindst 1 år eller indeholde en opsigelsesbestemmelse,  

 hvorefter aftalen med det aftalte varsel kan opsiges til bortfald.
 Stk. 2.  De lokale aftaler skal indeholde bestemmelser  

 om, hvorledes tillæggene reguleres i tilfælde af, at de  

 godtgørelseselementer, der ligger til grund for beregningen, ændres.
 § 6.  Aftalen har virkning fra 1. april 1995 og kan  

 opsiges med 3 måneders varsel til en 1. april, dog tidligst den 1. april  

 1997.
 Stk. 2.  Lokale aftaler, der er indgået i henhold til  

 denne rammeaftale, har dog virkning i overensstemmelse med deres indhold, jf.  

 § 5, også efter rammeaftalens eventuelle bortfald.
