 En virksomhed yder en rabat på 10 pct af regningsbeløbet på betingelse af,  

 at den pågældende kundes årlige indkøb hos virksomheden andrager mindst  

 10.000 kr, og at betalingen finder sted månedsvis og senest 1 måned efter  

 modtagelsen af regningen.
Den omhandlede rabat fratrækkes straks ved levering til kunder, der  

 sædvanligvis køber for mindst 10.000 kr årligt, men rabatten kræves  

 tilbagebetalt, dersom indkøbet ikke når op på 10.000 kr.
Et til rabatten  

 svarende beløb bliver efterdebiteret i tilfælde, hvor regningen ikke betales  

 senest 1 måned efter modtagelsen.
En ny kunde får først indrømmet rabatten,  

 når vedkommende har købt for 10.000 kr.
Rabatten ydes i så fald med  

 tilbagevirkende kraft.
 Den omhandlede rabat anses som en af lovens § 7, stk 2e, omfattet rabat,  

 der skal medregnes i den afgiftspligtige værdi.
