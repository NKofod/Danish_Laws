Fremsat den 17. november 1998 af  

 Ole Donner (DF), Kristian Thulesen Dahl (DF),  

 Klaus Kjær (DF), Pia Kjærsgaard (DF) og&  

 nbsp;Peter Skaarup (DF) Forslag til folketingsbeslutning om forhøjelse af hastighedsbegrænsningen  

 på motortrafikvej Folketinget pålægger regeringen at  

 fremsætte lovforslag om ændring af færdselsloven, så  

 hastighedsbegrænsningen ved kørsel på motortrafikvej kan  

 fastsættes til 100 km i timen, såfremt omstændighederne,  

 herunder trafikafviklingen, tilsiger det og afgørende  

 færdselssikkerhedsmæssige hensyn ikke taler imod.
 Lovforslaget skal fremsættes så betids, at  

 ændringen kan træde i kraft den 1. juni 1999.
Bemærkninger til forslaget Forslagsstillerne ønsker, at  

 færdselsloven ændres, så hastigheden ved kørsel  

 på motortrafikvej kan fastsættes til 100 km i timen.  

 Ændringen skal have virkning fra den 1. juni 1999.
 Det er forslagsstillernes opfattelse, at en hastighed  

 på 100 km i timen ved kørsel på motortrafikvej vil give et  

 mere tilfredsstillende kørselstempo for trafikanten og samlet medvirke  

 til en bedre trafikafvikling med færre uheld til følge.
Motortrafikvejene hører til blandt de bedre  

 vejsystemer, der findes, og uheldsfrekvensen, herunder antallet af ulykker  

 med dødsfald til følge, er lav i forhold til uheld på  

 andre veje.
En forhøjelse af hastigheden med 10 km i timen vil efter  

 forslagsstillernes opfattelse give en mere glidende trafikrytme, et mere  

 tilfredsstillende kørselstempo og bidrage til en bedre afvikling af  

 trafikken med færre uheld til følge.
Foreslagsstillerne er af den opfattelse, at en hastighed  

 på 100 km i timen på motortrafikvej er i overensstemmelse med  

 moderne kørehastighed og tilfredsstiller flere  

 motortrafikvejstrafikanter, end en hastighedsbegrænsning på 90 km  

 i timen gør.
En tilfredsstillende og forståelig  

 kørehastighed medvirker til en mindre stressende og mere rolig  

 kørsel, som kan indvirke positivt på trafikafviklingen og  

 på uheldsfrekvensen.
Forslagsstillerne har samtidig med dette  

 beslutningsforslag fremsat et beslutningsforslag om, at  

 hastighedsbegrænsningen på motorvej fastsættes til 120 km i  

 timen (Beslutningsforslag nr.
B 48).
