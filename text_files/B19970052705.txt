(Standardfrø og småpakninger) § 1 I bekendtgørelse nr. 786 af 22. november 1990, som ændret senest ved  

 bekendtgørelse nr. 124 af 6. februar 1997, foretages følgende ændringer:
 1. § 12 affattes således:
 » § 12.  Plantedirektoratet udtager prøver af  

 alle partier grønsagsfrø, der anmeldes til godkendelse med henblik på salg,  

 til kontrol med, at de overholder kvalitetsnormerne i bilag 2, og til  

 efterkontrol ved kontroldyrkning af partiernes sortsægthed og sortsrenhed.
Stk. 2.  Stk. 1 gælder ikke for partier af standardfrø,  

 jf. kapitel 4.« 2. §§ 22-31 affattes således:
 » § 22.  Grønsagsfrø, der er tilstrækkeligt  

 sortsægte og sortsrent, kan uden avlskontrol mærkes, forsegles og sælges som  

 standardfrø, hvis det overholder kvalitetsnormerne i bilag 2.
§ 23.  Virksomheden skal senest i forbindelse med  

 forseglingen af et parti standardfrø udtage en prøve af partiet til kontrol  

 med, at partiet overholder kvalitetsnormerne i bilag 2. Prøven skal udtages  

 efter bestemmelserne i Plantedirektoratets »Regler om Prøvetagning af  

 Partier af Frø og Sædekorn« og skal undersøges efter bestemmelserne i  

 direktoratets »Analyseregler for Frø og Korn«.
Prøven skal  

 opbevares i mindst to år og skal efter anmodning indsendes til direktoratet.
 § 24.  Virksomheden skal til Plantedirektoratet  

 indberette hvert produceret parti standardfrø med oplysning om art, sort og  

 mængde samt datoen for forsegling, der ikke må være senere end datoen for den  

 seneste analyse af partiet for spireevne.
 § 25.  Ved salg skal et parti standardfrø være mærket  

 efter bestemmelserne i bilag 3, C, og skal være forseglet således, at  

 forseglingen ødelægges ved pakkens åbning og ikke kan genanvendes.
§ 26.  Plantedirektoratet kontrollerer ved analyse af  

 stikprøver af partier af standardfrø, der sælges, om de pågældende partier  

 overholder kvalitetsnormerne i bilag 2, og ved kontroldyrkning, om de  

 overholder normerne for sortsægthed og sortsrenhed.' Småpakninger § 27.  Officielt mærkede og forseglede partier af  

 certificeret grønsagsfrø og partier af standardfrø kan udportioneres og  

 sælges i småpakninger uden officiel mærkning og forsegling.
§ 28.  Virksomheden skal skriftligt meddele  

 Plantedirektoratet, hvornår udportioneringen af et parti grønsagsfrø indledes  

 og forventes afsluttet med angivelse af referencenummer på det parti, der  

 udportioneres.
For certificeret grønsagsfrø produceret i et andet land skal  

 meddelelsen være ledsaget af det officielle analysebevis og en mærkeseddel  

 fra partiet eller en kopi af disse dokumenter.
 Stk. 2.  Direktoratet udtager stikprøver af  

 udportionerede partier til kontrol med, at de overholder kvalitetsnormerne i  

 bilag 2.
§ 29.  Småpakninger skal være mærket efter  

 bestemmelserne i bilag 3, B eller D samt F, nr. 1, litra b.
Mærkningen skal  

 være anført på en leverandøretiket eller være trykt eller stemplet på  

 pakningen.
Er pakningen gennemsigtig, kan etiketten anbringes inden i  

 pakningen.
Bestemmelserne i § 16 A om plantepas gælder tilsvarende.
Stk. 2.  Småpakninger skal være forseglet således, at  

 forseglingen ødelægges ved åbning og ikke kan genanvendes.
Genforsegling af  

 småpakninger skal ske under Plantedirektoratets kontrol.
 § 30.  Småpakninger må sælges indtil den 30. september  

 efter udløbet af den sæson, der følger efter den sæson, hvor det parti, der  

 udportioneres fra, er produceret.
§ 31.  Virksomheden kan forlænge salgsperioden for  

 småpakninger med et år forudsat, at frøet i småpakningerne fortsat overholder  

 normen for spireevne i bilag 2. Forlængelsen skal ske ved en tillægsmærkning,  

 hvoraf det tydeligt skal fremgå, at sidste salgsdato er ændret. § 28 gælder  

 tilsvarende.' 3. I bilag 3, afsnit F, nr. 1, litra a, udgår  

 »Standardfrø . . . mørkegul« § 2 Bekendtgørelsen træder i kraft den 1. juli 1997.
