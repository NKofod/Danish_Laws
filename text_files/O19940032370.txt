Resumé A klagede over at Det sociale Ankenævn havde stadfæstet kommunens  

 afslag på hendes ansøgning om boligstøtte.
Ifølge boligstøttelovens § 15 skal  

 kommunalbestyrelsen, såfremt den boligsøgendes leje overstiger halvdelen af  

 husstandsindkomsten, efter en samlet vurdering bestemme om boligstøtte skal  

 ydes.
Kommunalbestyrelsen kan bestemme at boligstøtte ydes med et nedsat  

 beløb.
Ombudsmanden kunne ikke kritisere at A ikke havde fået fuld  

 boligstøtte.
Ombudsmanden fandt derimod at bestemmelsen i boligstøttelovens §  

 15 indebærer, at kommunalbestyrelsen i de tilfælde, hvor fuld boligstøtte  

 afslås, har pligt til at vurdere, om der i stedet kan ydes delvis støtte.  

 Ombudsmanden anså det for beklageligt at det ikke fremgik af kommunens og  

 ankenævnets afgørelser, om det havde været overvejet at yde støtte med nedsat  

 beløb.
Såfremt spørgsmålet havde været overvejet, var det beklageligt at  

 afgørelserne ikke var begrundet på dette punkt. (J. nr. 1993-655-028).
Individuel boligstøtte.
Ydelse med nedsat beløb.
Retshjælpen B klagede for A  

 over en afgørelse fra Det Sociale Ankenævn i X Amt.
Ved afgørelsen  

 stadfæstede  

 ankenævnet K Kommunes afslag på boligindskudslån og boligstøtte til A.
Af sagen fremgik det at A i  

 ansøgningsskema, modtaget i K Kommune den 17. december 1992, søgte om  

 boligindskudslån  

 og boligsikring til sin lejlighed.
Med ansøgningen vedlagde A kopi af  

 lejekontrakt hvoraf fremgik at overtagelsesdagen var den 1. januar 1993. I  

 brev  

 af 8. januar 1993 til A afslog K Kommune, Social og Sundhedsforvaltningen,  

 det  

 ansøgte.
Kommunen anførte bl.a. følgende:
 "... efter en vurdering  

 af Deres indkomstforhold i relation til huslejens størrelse må (man) antage,  

 at  

 De ikke vil være i stand til at betale huslejen, jfr. lov om individuel  

 boligstøtte  

 §§ 12 og 48.
 Endvidere anser man Deres  

 nuværende boligforhold for at være tilfredsstillende, jfr. lov om individuel  

 boligstøtte, § 48.
Ved afgørelsen er der lagt  

 vægt på, at Deres nuværende boligstøtte på 1.581 kr kan forhøjes til 2.129 kr  

 i  

 Deres nuværende bolig, såfremt De ikke har en logerende.
Den ønskede mer  

 plads  

 kan således opnåes i Deres nuværende bolig uden logerende til en lavere  

 boligudgift." Social- og  

 sundhedsforvaltningens henvisning til lov om individuel boligstøtte (§§ 12 og  

 48) angik lovbekendtgørelse nr. 467 af 1. august 1988. Med ikrafttræden den  

 1.  

 januar 1993 var denne lovbekendtgørelse imidlertid erstattet af  

 lovbekendtgørelse nr. 664 af 23. juli 1992, og social- og  

 sundhedsforvaltningen  

 burde derfor have henvist hertil, hvor §§ 15 og 55 svarer til de hidtil  

 gældende §§ 12 og 48.
 §§ 15 og 55 i  

 lovbekendtgørelse nr. 664 af 23. juli 1992 er sålydende:
"  

  

 § 15. Overstiger lejen halvdelen af husstandsindkomsten, skal  

 kommunalbestyrelsen efter en samlet vurdering af husstandsmedlemmernes  

 økonomiske og personlige forhold bestemme, om boligstøtte kan ydes.
Det samme  

 gælder, hvis særlige forhold f.eks i forbindelse med ansøgerens afståelse af  

 sin hidtidige bolig og leje af den lejlighed, hvortil boligstøtte søges,  

 sandsynliggør, at lejeaftalen er tilrettelagt med særligt henblik på opnåelse  

 af boligstøtte.
Kommunalbestyrelsen kan bestemme, at boligstøtte ydes med et  

 nedsat beløb.
 § 55. Det påhviler kommunalbestyrelsen at yde lån efter §§ 56 og  

 57.
Stk. 2.  

  

 Lån kan dog ikke ydes, hvis lånsøgeren efter kommunalbestyrelsens samlede vurdering  

 af hans økonomiske og personlige forhold ikke har behov for lånet, hvis der foreligger sådanne omstændigheder, at  

 kommunalbestyrelsen kan afslå at yde boligstøtte, jf. § 15, eller hvis lånsøgeren ikke har afviklet gæld på tidligere  

 beboerindskudslån." I brev af 9. januar 1993  

 klagede A til Det Sociale Ankenævn i X Amt over afslaget.
Hun anførte bl.a.  

 at  

 hun var gravid med sit tredje barn og derfor i løbet af nogle år ville få  

 brug  

 for mere plads end i sin hidtidige lejlighed.
Hun anførte endvidere at der i  

 den nye lejlighed ville være mulighed for at udleje et værelse.
A oplyste  

 samtidig at hun havde opsagt sin hidtidige lejlighed og underskrevet den nye  

 lejekontrakt.
 I forbindelse med klagen blev  

 der i kommunen lavet et notat af 15. januar 1993, hvor der bl.a. var anført  

 følgende:
"Ved afslaget er der  

 ikke foretaget et konkret skøn, da pgl.s nettoindkomst efter skat ikke er  

 kendt, men udelukkende at § 15 (ny lov) er opfyldt.
Derimod er der lagt vægt  

 på, at pgl. fortsat skal udleje et rum (formodentlig til nuværende lejer) for  

 at kunne dække huslejen.
Endvidere er der lagt vægt på, at pgl. kan få en  

 højere boligstøtte og den ønskede merplads uden logerende i nuværende bolig,  

 som i øvrigt anses for at være tilfredsstillende - i øvrigt til en lavere  

 total  

 boligudgift for pgl." I en udtalelse til Det  

 Sociale Ankenævn for X Amt af 22. januar 1993 anførte kommunen bl.a.  

 følgende:
"Ved afgørelser efter  

 boligstøttelovens § 15 skal der foretages en konkret vurdering af ansøgerens  

 økonomiske forhold.
Ved afgørelsen er der lagt vægt på, at ansøger har behov  

 for at have en logerende for at kunne betale huslejen.
Endvidere er der lagt  

 vægt på, at ansøgerens nuværende bolig er fuldt tilfredsstillende, og den  

 ønskede  

 merplads kan opnåes uden logerende.
Afslutningsvis skal det  

 bemærkes, at det er administrativ praksis i (K) Kommune at meddele afslag på  

 indskudslån, når ansøger har behov for logerende for at kunne betale  

 huslejen,  

 idet dette indikerer, at § 15 situation er opfyldt." I brev af 8. februar 1993 til  

 A stadfæstede Det Sociale Ankenævn for X Amt kommunens afgørelse og anførte  

 bl.a. følgende:
 "Vedr. boligsikring er  

 der lagt vægt på, at lejen overstiger halvdelen af husstandsindkomsten, og at  

 Deres husstand i forvejen beboede en passende bolig med en lavere leje, jfr.  

 lov om individuel boligstøtte § 15.
 Når kommunalbestyrelsen har  

 afslået at yde boligsikring eller boligydelse, jfr. § 15, kan den ligeledes  

 afslå at yde lån til betaling af beboerindskud, jfr. § 55.
 Sagen er behandlet ud fra  

 oplysningerne, De selv har afgivet, kommunens sagsakter og sagsredegørelse,  

 som  

 De har modtaget en kopi af.
Afgørelsen er truffet i  

 henhold til reglerne i Lov om individuel boligstøtte §§ 15 og 55, som er  

 vedlagt." I klagen til mig gjorde B  

 gældende:
at den beregning af husstandsindkomsten, der var  

 foretaget (med fradrag for husstandens børn), ikke kunne anvendes i dette  

 tilfælde, og at der under alle omstændigheder burde have været ydet  

 støtte med et nedsat beløb, jf. boligstøttelovens § 15 i.f.
 I en udtalelse af 16. juli  

 1993, som det sociale ankenævn indhentede fra kommunen i forbindelse med  

 klagen  

 til mig, anførte K Kommunes Social- og Sundhedsforvaltning bl.a. følgende:
 "Husstandsindkomsten er  

 opgjort i henhold til lov om individuel boligstøtte paragraf 8. I samme lovs  

 paragraf 15 henvises til husstandsindkomsten og til lejen ved vurderingen af  

 om  

 lejen overstiger halvdelen af husstandsindkomsten.
 I vejledningen til loven  

 bestemmes i punkt 8.4.1. at den leje der skal sammenlignes med  

 husstandsindkomsten er den faktiske leje.
Det kan tilføjes, at  

 forvaltningen i henhold til lov om individuel boligstøtte paragraf 15 kan  

 afgøre om boligstøtte afslås eller udbetales med et nedsat beløb." Det sociale ankenævn henviste  

 i sin udtalelse af 9. august 1993 hertil og anførte at klagen ikke havde  

 givet  

 anledning til yderligere kommentarer.
 I en skrivelse til B udtalte  

 jeg herefter følgende:
 "...
Det Sociale Ankenævn for (X)  

 Amts afgørelse er truffet i medfør af §§ 15 og 55 i lovbekendtgørelse nr. 664  

 af 23. juli 1992 om individuel boligstøtte.
Bestemmelserne er citeret ovenfor  

 (...). Afgørelsen er tillige truffet på baggrund af Boligstyrelsens  

 vejledning  

 fra august 1992 om individuel boligstøtte.
 I pkt. 8.4.1. i denne  

 vejledning er bl.a. anført følgende om den vurdering, der skal foretages  

 efter  

 lovens § 15:
"Ved denne vurdering  

 lægges den faktiske leje til grund, uanset om denne overstiger maksimum  

 lejen,  

 jf. pkt. 8.2, ligesom kommunen skal lægge den husstandsindkomst til grund,  

 der  

 i øvrigt benyttes ved boligstøtteberegningen." I lovbekendtgørelsens § 8 er  

 fastsat bestemmelse om, hvordan husstandsindkomsten opgøres ved beregning af  

 individuel boligstøtte.
Efter § 8, stk. 5, nedsættes indkomsten med 22.000  

 kr.  

 pr. barn i husstanden (på afgørelsestidspunktet reguleret til 23.200 kr., jf.  

 §  

 72, stk. 1, nr. 2).
1. Et hovedformål med såvel  

 de nuværende som de tidligere regler om individuel boligstøtte er at yde  

 tilskud til boligudgifter, når indtægten er lav i forhold til lejen.
I  

 forarbejderne til den bestemmelse, der svarer til § 15 i lovbekendtgørelse  

 nr.  

 664 af 23. juli 1992, er således anført, at "en kommunalbestyrelse  

 derfor  

 ikke skal kunne afslå eller nedsætte boligsikring, alene fordi lejen  

 overstiger  

 halvdelen af husstandsindkomsten, men der skal tillige foreligge særlige  

 forhold, som gør det urimeligt, at der ydes (fuld) boligsikring".  

 (Folketingstidende 1967-68, tillæg A, spalte 581).
Der er derimod ingen  

 holdepunkter - heller ikke i bestemmelsens forarbejder - for at antage, at  

 der  

 ved selve beregningen af om lejen overstiger halvdelen af  

 husstandsindkomsten,  

 skal anvendes en anden opgørelse af husstandsindkomsten end den, der i øvrigt  

 gælder i loven om beregning af boligstøtte.
Lovens § 8 indeholder en udførlig  

 angivelse af, hvordan husstandsindkomsten skal opgøres - herunder at der skal  

 fradrages et beløb for hvert barn i husstanden - og anvendelsen af begrebet  

 husstandsindkomst må, hvor begrebet anvendes i loven, forstås på samme måde.
 Jeg kan derfor ikke kritisere,  

 at der i (A's) sag ved beregningen af husstandsindkomsten i relation til §§  

 15  

 og 55 er foretaget et fradrag for børn i overensstemmelse med lovens § 8,  

 stk.  

 5. Jeg kan følgelig heller ikke kritisere at boligstyrelsens vejledning fra  

 august  

 1992 angiver, at den indkomst, der skal benyttes ved sammenligningen i § 15,  

 er  

 den husstandsindkomst, der i øvrigt benyttes ved boligstøtteberegningen.
 2. Jeg må lægge til grund, at  

 lejen i den konkrete sag har oversteget halvdelen af husstandsindkomsten  

 opgjort efter § 8, og at betingelsen for efter § 15, stk. 1, at foretage en  

 samlet vurdering af de økonomiske og personlige forhold med henblik på at  

 boligstøtte skulle ydes, således har været opfyldt.
Den konkrete vurdering af, om  

 der på grundlag af de økonomiske og personlige forhold skal ydes støtte,  

 herunder støtte med et nedsat beløb, selvom lejen overstiger halvdelen af  

 husstandsindkomsten, bygger for en stor del på et skøn.
Et sådant skøn kan  

 jeg  

 kun kritisere, når der foreligger særlige omstændigheder.
Efter min  

 gennemgang  

 af sagen har jeg ikke fundet, at der foreligger sådanne særlige  

 omstændigheder,  

 at jeg kan kritisere, at der ikke blev ydet  

  

 fuld  

  

 boligstøtte og boligsikring.
For så vidt angår spørgsmålet  

 om ydelse af støtte med et  

  

 nedsat  

  

 beløb, jf. § 15 sidste punktum, står det mig imidlertid ikke klart, om dette  

 har været overvejet - og om der således overhovedet er foretaget et skøn  

 vedrørende dette forhold.
Kommunens notat af 15. januar 1993 tyder nærmest  

 på,  

 at dette ikke har været tilfældet.
Der ses i hvert fald ikke at være givet  

 nogen begrundelse i kommunens - og dermed i ankenævnets - afgørelse for  

 (også)  

 at afslå støtte med nedsat beløb.
 Jeg skal på den baggrund  

 anføre følgende:
a.
Efter § 15, sidste  

 punktum, i lovbekendtgørelsen nr. 664 af 23. juli 1992, kan  

 kommunalbestyrelsen  

 bestemme, at boligstøtte ydes med nedsat beløb.
Bestemmelsen indebærer at  

 kommunalbestyrelsen i de tilfælde, hvor fuld boligstøtte afslås efter § 15,  

 1.  

 og 2. punktum, har pligt til at vurdere om der - i stedet - kan ydes delvis  

 støtte.
b.
Efter forvaltningslovens §  

 22 skal en afgørelse, når den meddeles skriftligt, være ledsaget af en  

 begrundelse, medmindre afgørelsen fuldt ud giver den pågældende part medhold.
Det er efter min opfattelse  

 beklageligt, at det ikke fremgår af kommunens og ankenævnets afgørelser, om  

 det  

 har været overvejet at yde støtte med et nedsat beløb.
Såfremt spørgsmålet  

 har  

 været overvejet, er det efter min opfattelse beklageligt, at afgørelserne  

 ikke  

 er begrundet på dette punkt.
 Jeg har på den baggrund  

 anmodet ankenævnet om at foranledige, at der træffes afgørelse/gives en  

 begrundelse i overensstemmelse med forvaltningsloven vedrørende spørgsmålet  

 om  

 ydelse af støtte med et nedsat beløb.
 Jeg har bedt om at modtage  

 underretning om, hvad der sker i sagen.
..." Den 7. september 1994 traf K  

 Kommune, Social- og Sundhedsforvaltningen, en ny afgørelse om ikke at tildele  

 A  

 støtte med nedsat beløb, hvilket Det Sociale Ankenævn i X Amt orienterede mig  

 om ved skrivelse af 16. september 1994.
 Ved skrivelse af 5. oktober  

 1994 meddelte jeg Det Sociale Ankenævn i X Amt at jeg ikke foretog mig videre  

 i  

 sagen.
