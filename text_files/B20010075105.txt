Bekendtgørelse om visse regler i  

 pensionsafkastbeskatningsloven I medfør af §§ 30 og 32, stk. 3, i lov om beskatning  

 af visse pensionskapitaler m.v. (pensionsafkastbeskatningsloven), jf.  

 lovbekendtgørelse nr. 60 af 30. januar 2001, fastsættes:
Kapitel 1 Oplysningspligt § 1. Københavns Fondsbørs indgiver  

 senest den 1. september i året før indkomståret til Told-  

 og Skattestyrelsen oplysning om den gennemsnitlige effektive obligationsrente  

 beregnet som et simpelt gennemsnit af de af fondsbørsen dagligt  

 opgjorte effektive renter i de første syv måneder i samme  

 år af obligationer med en restløbetid på over 5  

 år.
 § 2. De skattepligtige efter lovens § 1,  

 stk. 1, og pengeinstitutter skal udfylde og indsende de i lovens  

 §§ 20-25 nævnte opgørelser på skemaer, der udarbejdes  

 af Told- og Skattestyrelsen.
Kapitel 2 Opgørelse af beskatningsgrundlaget m.v. ved  

 overførsel af en ordning mellem pengeinstitutter § 3. Overføres en ordning efter  

 pensionsbeskatningslovens § 41 i perioden fra den 16. december i  

 indkomståret til og med den 19. november i indkomståret mellem to  

 pengeinstitutter, indgiver det pengeinstitut, hvortil ordningen er flyttet  

 (det modtagende pengeinstitut), senest den 15. december umiddelbart efter  

 indkomstårets udløb endelig opgørelse for perioden fra  

 den 1. december i indkomståret til og med den 30. november i  

 indkomståret.
Begærer den skattepligtige ordningen  

 overført i perioden fra den 20. november til og med den 15. december,  

 kan overførslen tidligst ske med virkning fra den 16. december.
Kapitel 3 Videregivelse af oplysninger m.v. ved overførsel  

 af ordninger mellem institutioner, mellem institutioner og pengeinstitutter  

 og mellem pengeinstitutter § 4. Overføres en ordning efter  

 pensionsbeskatningslovens § 41 til en skattepligtig efter lovens  

 § 1, stk. 1, eller til et pengeinstitut, videregiver den afgivende  

 institution mv. eller pengeinstituttet samtidig med overførslen  

 sådanne oplysninger om ordningen, at den modtagende institution mv.  

 eller pengeinstituttet kan indgive opgørelser efter lovens  

 §§ 20-25. Told- og Skattestyrelsen kan kræve, at oplysningerne  

 videregives på et skema, der er udarbejdet af styrelsen.
§ 5. Overføres en ordning efter  

 pensionsbeskatningslovens § 41 i løbet af indkomståret fra  

 et pengeinstitut til en afgiftspligtig efter lovens § 1, stk. 1,  

 skal pengeinstituttet indgive opgørelse for den forløbne del af  

 indkomståret og for året før indkomståret, hvis der  

 ikke er indgivet opgørelse for dette indkomstår.
Lovens  

 §§ 23 og 25 om opgørelse af beskatningsgrundlaget mv. og om  

 fristen for indgivelse af opgørelse og betaling af skatten finder  

 tilsvarende anvendelse.
 § 6. Den skattepligtige efter lovens § 1,  

 stk. 1, eller det pengeinstitut, der efter reglerne i §§ 4 eller 5  

 eller efter lovens §§ 20-25 skal indgive opgørelse, skal tillige  

 indbetale skat med eventuelle renter. Ændres et skattebeløb, kan  

 yderligere skat med renter efter loven kræves indbetalt af den  

 skattepligtige institution mv. eller af det pengeinstitut, hvori ordningen  

 befinder sig på det tidspunkt, hvor betalingen skal ske.  

 Tilbagebetaling af overskydende skattebeløb med renter kan ske til den  

 institution mv. eller det pengeinstitut, der har indsendt opgørelsen.  

 For indgivelse af opgørelser efter §§ 4 og 5 finder lovens  

 § 26 tilsvarende anvendelse.
 Stk. 2. Er skat ikke betalt rettidigt af den afgivende  

 institution mv. eller det afgivende pengeinstitut, skal den modtagende  

 institution mv. eller det modtagende pengeinstitut efter påkrav fra  

 Told- og Skattestyrelsen betale skat med renter.
Kapitel 4 Pengeinstitutternes puljeordninger § 7. Et pengeinstitut skal for værdipapirer  

 i en beholdning (pulje), hvor afkastet danner grundlag for  

 rentetilskrivningen på kontantkonti som nævnt i lovens § 1,  

 stk. 2, nr. 1 og 2, føre et særskilt regnskab.
Det skal  

 heraf fremgå, hvilke værdipapirer der befinder sig i puljen ved  

 udgangen af regnskabsåret, herunder værdipapirernes nominelle  

 værdi og kursværdien på det nævnte tidspunkt, samt  

 hvorledes afkastet opgøres og opdeles i en skattepligtig og en  

 skattefri rente.
Stk. 2. Regnskabsgrundlaget skal omfatte de nødvendige  

 posteringer gennem regnskabsåret for at følge, hvorledes de i  

 regnskabet anførte oplysninger fremkommer.
Obligationer skal  

 benævnes ved fondskode. Øvrige værdipapirer skal  

 benævnes på anden entydig måde.
Stk. 3. Puljens regnskabsår er kalenderåret eller  

 perioden fra 1. december til og med 30. november.
For nyoprettede puljer  

 omfatter regnskabsperioden tiden fra oprettelsen til og med  

 førstkommende 30. november eller 31. december.
 Stk. 4. Ligningsrådet kan i særlige tilfælde  

 tillade, at reglerne i stk. 3 om regnskabsperiode fraviges.
Kapitel 5 Opgørelse af beskatningsgrundlaget i  

 pengeinstitutter § 8. Ved afhændelse henholdsvis erhvervelse  

 af obligationer, der tilhører kontohavere efter lovens § 1,  

 stk. 2, nr. 1, gælder reglerne i 2. og 3. stykke ved  

 opgørelsen af skattepligtige renter.
Stk. 2. Når overdragelsen af obligationer omfatter  

 kuponrenter (vedhængende kuponer), medregnes ved afhændelse  

 påløbne renter fra sidste rentetermin indtil handelstidspunktet  

 (afviklingsdagen) i sælgerens beskatningsgrundlag for det  

 indkomstår, hvor afviklingsdagen indtræder.
Ved erhvervelse  

 fratrækkes påløbne renter fra sidste rentetermin indtil  

 afviklingsdagen i køberens beskatningsgrundlag for det  

 indkomstår, hvor afviklingsdagen indtræder.
Når de  

 erhvervede obligationer befinder sig i køberens beholdning ved den  

 efterfølgende rentetermin, medregnes hele terminsrenten i  

 køberens beskatningsgrundlag for det indkomstår, hvor  

 renteterminen indtræder.
Stk. 3. Når overdragelsen af obligationer ikke omfatter  

 kuponrenter, fratrækkes ved afhændelse det køberen  

 godtgjorte rentebeløb fra afviklingsdagen indtil den  

 efterfølgende rentetermin i sælgerens beskatningsgrundlag for  

 det indkomstår, hvor afviklingsdagen indtræder.
Ved den  

 efterfølgende rentetermin medregnes hele terminsrenten i  

 kuponindehaverens beskatningsgrundlag for det indkomstår, hvor  

 renteterminen indtræder.
Ved erhvervelse medregnes det godtgjorte  

 rentebeløb fra afviklingsdagen indtil den efterfølgende  

 rentetermin i køberens beskatningsgrundlag for det indkomstår,  

 hvor afviklingsdagen indtræder.
 § 9. Et pengeinstitut opgør  

 beskatningsgrundlaget for skattepligtige som nævnt i lovens § 1,  

 stk. 2, under ét for alle den skattepligtiges indeståender  

 under samme kontobetegnelse, selv om der er benyttet flere kontonumre.
 Stk. 2. Pengeinstituttet opgør fradraget efter lovens  

 § 7, stk. 7, under ét for alle den skattepligtiges  

 indeståender under samme kontobetegnelse, selv om der er benyttet flere  

 kontonumre.
 Stk. 3. Pengeinstituttet vælger på vegne af den  

 skattepligtige, om reglerne i lovens § 19, stk. 4, skal finde  

 anvendelse.
 § 10. Rettelser til et pengeinstituts  

 opgørelser efter pensionsafkastbeskatningslovens § 21,  

 stk. 1, indgives én gang i kvartalet, henholdsvis senest 1.  

 februar, 1. maj, 1. august og 1. november, på et skema, der er  

 udarbejdet af Told- og Skattestyrelsen.
Kapitel 6 Pengeinstitutters beregning og afregning af skatten § 11. Et pengeinstitut opgør skatten af  

 beskatningsgrundlaget under ét for alle den skattepligtiges  

 indeståender under samme kontobetegnelse, selv om der er benyttet flere  

 kontonumre.
Skatten fordeles forholdsmæssigt på de forskellige  

 konti.
 Stk. 2. Pengeinstituttet beregner fradrag efter lovens  

 § 19 for skat betalt til fremmed stat, Færøerne eller  

 Grønland.
 Stk. 3. Tilbagesøgning af for meget betalt skat til  

 fremmed stat, Færøerne eller Grønland foretages af den  

 skattepligtige eller pengeinstituttet på vegne af den skattepligtige.  

 Det tilbagesøgte beløb indbetales på den  

 pensionsopsparingskonto, som tilbagesøgningen vedrører.
 § 12. Pengeinstitutter kan ved indbetaling af skat  

 efter lovens § 23 modregne negativ skat efter lovens § 25. Adgangen  

 til modregning gælder alene i det omfang, den enkelte kundes negative  

 skat efter lovens § 25 ikke overstiger 500 kr.
Kapitel 7 Kontantomregning af anskaffelses- og  

 afståelsessummer § 13. Anskaffelses- og afståelsessummer  

 omregnes til kontantværdi.
Dette sker ved at lægge den kontante  

 del af overdragelsessummen sammen med kursværdien af den resterende del  

 af overdragelsessummen.
 § 14. Omfatter overdragelsen samtidig fast  

 ejendom, driftsmidler eller goodwill m.v. foretages en fordeling af den  

 kontantomregnede overdragelsessum mellem de nævnte formuegoder.  

 Fordelingen foretages med udgangspunkt i, hvad køber og sælger  

 har aftalt i købsaftale, skøde eller på anden skriftlig  

 måde.
 § 15. Omregning til kontantværdi foretages  

 efter kursværdien på overdragelsestidspunktet (anskaffelses- og  

 afståelsestidspunktet). Den ikke kontante del af anskaffelses- og  

 afståelsessummer omregnes til kursværdi efter reglerne i  

 §§ 16-19, jf. dog stk. 2.
 Stk. 2. Hvis det kan dokumenteres eller  

 sandsynliggøres, at et aktiv er overdraget til markedspris for kontant  

 overdragelse, og forrentning og vilkår i øvrigt ikke afviger fra  

 markedsvilkårene for finansiering af den pågældende type  

 aktiver, kan den aftalte pris umiddelbart lægges til grund som  

 kontantværdi.
 § 16. Lån, der er ydet i form af  

 børsnoterede obligationer, ansættes til børskurs.
Stk. 2. Kontantlån, der er optaget i forbindelse med  

 overdragelse af fast ejendom, og som modsvares af børsnoterede  

 obligationer, ansættes til lånets pålydende.
Er  

 kontantlånet ikke optaget i forbindelse med overdragelsen,  

 ansættes kursværdien til børskursen for de underliggende  

 obligationer.
 Stk. 3. Indekslån ansættes til børskursen  

 for de underliggende obligationer gange den på overdragelsestidspunktet  

 gældende indeksfaktor.
 Stk. 4. Anslåede realkreditlån, der senere  

 udbetales kontant, ansættes til den børskurs, der er  

 gældende den dag, de underliggende obligationer sælges.  

 Anslåede realkreditlån, der senere overføres til  

 låntagerens konto i Værdipapircentralen, ansættes til den  

 kurs, der er gældende den dag, obligationerne overføres.
 Stk. 5. Den børskurs, der skal anvendes efter reglerne  

 i stk. 1-4, er alle handler-kursen kl. 17. Alle handler-kursen beregnes  

 af Københavns Fondsbørs som et vejet gennemsnit af alle de  

 handler, der indgår i alle handler-omsætningen på det i  

 § 15, stk. 1, 1. pkt., nævnte tidspunkt, jf. dog  

 stk. 4. For så vidt angår obligationer, som er noteret  

 på en fondsbørs i et andet land inden for EU/EØS eller er  

 noteret eller omsættes på en fondsbørs eller et andet  

 reguleret marked, der er medlem af Federation Internationale des Bourses de  

 Valeurs (FIBV), anvendes den kurs, hvortil obligationerne er noteret.  

 Tilsvarende gælder for obligationer, der er optaget til offentlig  

 notering på et andet marked, der er offentligt anerkendt,  

 regelmæssigt arbejdende og åbent for offentligheden.
§ 17. Pantsikrede lån, som ikke er omfattet  

 af § 16, og som forrentes med en fast procentdel af den til enhver tid  

 gældende restgæld, og hvor restgælden nedbringes over en  

 på forhånd fastsat årrække med lige store eller  

 stigende afdrag, kursansættes til handelsværdien.
Som vejledning  

 kan anvendes et af Told- og Skattestyrelsen offentliggjort tabelmateriale,  

 idet der dog skal tages hensyn til eventuelle særlige forhold.
 Stk. 2. Udlandslån med statslig kurssikring (K-  

 lån) med en fastsat lav rente i en periode, hvorefter restgælden  

 refinansieres ved optagelsen af et obligationslån, kursansættes i  

 den første periode efter reglerne i stk. 1. Ved afståelse  

 af ejendommen efter den fastsatte periode anvendes reglerne i §16.
 Stk. 3. Andre lån, der skal omregnes til  

 kursværdien, ansættes ligeledes efter reglerne i stk. 1.
 § 18. For lån, der kan indfries til pari,  

 kan der normalt kun anvendes en kurs over 100, når dette tilsiges af  

 lånets forrentning sammenholdt med opsigelsesvarslets  

 længde.
 § 19. Forpligtelser til at udrede brugs-, rente-  

 og indtægtsnydelser medtages til den kapitaliserede værdi,  

 opgjort efter bekendtgørelse om fastsættelse af værdien af  

 brugs-, rente- eller indtægtsnydelser ved beregning af arve- og  

 gaveafgift.
 Stk. 2. Ved overdragelse af et formuegode, hvorpå der  

 hviler en forpligtelse som nævnt i stk. 1, opgøres  

 kapitalværdien efter ydelsens årlige værdi og  

 kapitaliseringsfaktorerne på overdragelsestidspunktet.
Kapitel 8 Tilbagesøgning af pensionsafkastskat § 20. I tilfælde, hvor en person, der er  

 skattepligtig efter pensionsafkastbeskatningslovens § 1, stk. 2,  

 ikke samtidig er skattepligtig efter kildeskattelovens § 1, skal det  

 kontoførende pengeinstitut afregne pensionsafkastskatten efter samme  

 regler som for personer, der er skattepligtige efter kildeskattelovens  

 § 1.
 § 21. Er den skattepligtige hjemmehørende i  

 et land, med hvilket Danmark har indgået en  

 dobbeltbeskatningsoverenskomst, kan den skattepligtige tilbagesøge den  

 del af pensionsafkastskatten, som Danmark efter  

 dobbeltbeskatningsoverenskomsten ikke har ret til at oppebære.  

 Tilbagesøgning sker ved henvendelse til Told- og Skattestyrelsen og  

 mod den dokumentation, som Told- og Skattestyrelsen fastsætter.
 Stk. 2. Tilbagesøgte beløb indbetales af Told-  

 og Skattestyrelsen på den pensionsopsparingskonto, som  

 tilbagesøgningen vedrører.
Kapitel 9 Revisors erklæring § 22. Omfattet af dette kapitel er de  

 skattepligtige institutioner, jf. pensionsafkastbeskatningsloven § 1,  

 stk. 1, samt de pengeinstitutter, der opkræver og afregner  

 pensionsafkastskat på vegne af kontohaverne, jf.  

 pensionsafkastbeskatningsloven § 1, stk. 2.
§ 23. Gennemgangen udføres af de  

 skattepligtige institutioners og pengeinstitutternes valgte revisorer.
I  

 skattepligtige institutioner og pengeinstitutter med intern revision  

 udføres gennemgangen i samarbejde med den interne revision i  

 overensstemmelse med de til enhver tid gældende regler for revision af  

 de pågældende institutioner/pengeinstitutter.
 § 24. Gennemgangen foretages i overensstemmelse  

 med god revisorskik.
Stk. 2. Ved gennemgangen kontrolleres, 1)	at der er etableret forretningsgange og regnskabssystemer, der  

 sikrer, at ordningen administreres i henhold til gældende regler, 2)	at forretningsgangene efterleves, 3)	at gældende regler for ordningen er overholdt, og 4)	at afregningen med staten er sket rettidigt og i overensstemmelse  

 med de bogførte beløb.
§ 25. Gennemgangen kan udføres ved  

 stikprøvevise undersøgelser.
Gennemgangens omfang  

 afhænger af de skattepligtige institutioners og pengeinstitutternes  

 administrative struktur og forretningsgange, herunder den interne kontrol og  

 andre forhold af betydning for administrationen af ordningen, samt antallet  

 af sager og disses beløbsmæssige størrelse.
§ 26. De skattepligtige institutioner og  

 pengeinstitutterne skal give revisor de oplysninger, som må  

 anses af betydning for gennemgang af ordningen.
De skattepligtige  

 institutioner og pengeinstitutterne skal give revisor adgang til at foretage  

 de undersøgelser, denne finder nødvendige, og skal sørge  

 for, at revisor får de oplysninger og den bistand, som revisor anser  

 for nødvendig for udførelsen af sit hverv.
§ 27. Revisor skal indsende en underskrevet  

 erklæring om, at de skattepligtige institutioners og  

 pengeinstitutternes endelige opgørelse til Told- og  

 Skattestyrelsen, jf. pensionsafkastbeskatningsloven §§ 21-24, er  

 gennemgået i overensstemmelse med reglerne i denne  

 bekendtgørelse.
Revisors erklæring skal udformes i  

 overensstemmelse med Erhvervs- og Selskabsstyrelsens bekendtgørelse  

 nr. 90 af 22. februar 1996 (Erklæringsbekendtgørelsen).  

 Forbehold og /eller supplerende oplysninger skal fremgå af  

 erklæringen.
Eventuelle periodiske erklæringer kan påtegnes  

 af den interne revision, hvor en sådan forefindes.
Revisors  

 erklæring indsendes senest 30 dage efter udløbet af fristen for  

 de skattepligtige institutioners og pengeinstitutters endelige  

 opgørelse til Told- og Skattestyrelsen, jf.  

 pensionsafkastbeskatningslovens §§ 21-24.
Stk. 2. Revisor påser, at de skattepligtige  

 institutioners og pengeinstitutters endelige opgørelse til Told- og  

 Skattestyrelsen, jf. pensionsafkastbeskatningslovens §§ 21-24,  

 indeholder de fornødne oplysninger om, hvilken ordning og hvilken  

 institution / hvilket pengeinstitut den vedrører, samt hvilken periode  

 den vedrører.
Endvidere påses, at den indeholder de af Told- og  

 Skattestyrelsen krævede oplysninger, samt at den er forsynet med  

 datering og underskrift fra institutionens/pengeinstituttets  

 direktion/administration.
Såfremt der er væsentlige forhold, der  

 efter revisors opfattelse giver anledning til bemærkninger over for  

 Told- og Skattestyrelsen, skal revisor påse, at de er indeholdt i  

 institutionens/pengeinstituttets opgørelse.
§ 28. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med ordningens forvaltning eller  

 de i § 27 nævnte forhold, skal revisor anmode  

 institutionen/pengeinstituttet om inden 3 uger at give Told- og  

 Skattestyrelsen meddelelse herom.
Oplysninger om disse forhold, herunder at  

 revisor har fremsat den nævnte anmodning til  

 institutionen/pengeinstituttet skal fremgå af  

 revisorerklæringerne til Told- og Skattestyrelsen.
Kapitel 10 Straffebestemmelser § 29. Overtrædelse af §§ 2-6 straffes  

 med bøde, såfremt overtrædelsen er begået  

 forsætligt eller ved grov uagtsomhed.
 Stk. 2. Er højere straf forskyldt efter lovens  

 bestemmelser, finder disse i stedet anvendelse.
 § 30. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 11 Ikrafttrædelses- og overgangsbestemmelser § 31. Bekendtgørelsen træder i kraft  

 den 5. september 2001. Samtidig ophæves bekendtgørelse nr. 221  

 af 30. marts 2000 om visse regler i pensionsafkastbeskatningsloven.
 Stk. 2. For indkomstårene 2000 og 2001 finder  

 bestemmelserne i § 1, kapitel 5 (Beregning af urealiserede  

 kursværdiændringer på værdipapirer som følge  

 af forkortelsen af restløbetiden samt realiserede kursgevinster og  

 tab) og kapitel 6 (Forenklet beregning af urealiserede  

 kursværdiændringer på værdipapirer som følge  

 af forkortelse af restløbetiden samt af realiserede kursgevinster og  

 -tab) i bekendtgørelse nr. 477 af 3. oktober 1983 om administration af  

 realrenteafgiftsloven fortsat anvendelse.
