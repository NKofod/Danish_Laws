Nr BTL 84 Betænkning over Forslag til lov om ændring af lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v.   

 Nr L 84 1986-87, 1. samling Blad nr 337 Afgivet af landbrugs- og fiskeriudvalget Afgivet: 19861211 Udvalget har behandlet lovforslaget i flere møder og har herunder stillet spørgsmål til landbrugsministeren, som denne har besvaret skriftligt.
Udvalget har endvidere modtaget skriftlige henvendelser fra Grosserer-Societetet og Landbrugsraadet.
Herefter indstiller et FLERTAL (Det Konservative Folkepartis, Venstres, Det Radikales Venstres og Kristeligt Folkepartis medlemmer af udvalget samt Steenholdt (Grønl.)) lovforslaget til VEDTAGELSE UÆNDRET.
Flertallet fastslår, at promilleafgiftsfonden som hidtil hovedsagelig skal anvendes til at lette vilkårene for den animalske produktion.
Et MINDRETAL (Socialdemokratiets medlemmer af udvalget) vil redegøre for sin stilling ved lovforslagets 2. behandling.
Et ANDET MINDRETAL (Socialistisk Folkepartis medlemmer af udvalget) indstiller lovforslaget til FORKASTELSE ved 3. behandling.
GROVE (KF) fmd.
CARL MARTIN CHRISTENSEN (KF) COLLET (KF) RØNHOLT (KF) LENNART LARSON (V) SØNDERBY (V) STEFFENSEN (KRF) STEENHOLDT (GRØNL.) SVEND ANDERSEN (S) ARNE JENSEN (S) LOHMANN (S) HENNING NIELSEN (S) STAVAD (S) BJØRN WESTH (S) nfmd.
GADE (SF) JETTE WESTH (SF) LARSEN-LEDET (RV) Partierne CD, VS og FP havde ikke medlemmer i udvalget.
TILLÆGSBETÆNKNING Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har i den forbindelse stillet spørgsmål til økonomiministeren, som denne på vegne af landbrugsministeren har besvaret i et samråd.
I samrådet har ministeren over for udvalget tilkendegivet, at den animalske produktion udgør det absolutte hovedformål for anvendelsen af promilleafgiftsfondsmidlerne.
Herefter indstiller et FLERTAL (udvalget med undtagelse af Socialistisk Folkepartis medlemmer) lovforslaget til VEDTAGELSE UæNDRET.
Et MINDRETAL (Socialistisk Folkepartis medlemmer af udvalget) indstiller lovforslaget til FORKASTELSE ved 3. behandling.
GROVE (KF) fmd.
CARL MARTIN CHRISTENSEN (KF) COLLET (KF) RØNHOLT (KF) POVL BRØNDSTED (V) SØNDERBY (V) STEFFENSEN (KRF) STEENHOLDT (GRøNL.) SVEND ANDERSEN (S) ARNE JENSEN (S) LOHMANN (S) HENNING NIELSEN (S) STAVAD (S) BJØRN WESTH (S) nfmd.
GADE (SF) JETTE WESTH (SF) LARSEN-LEDET (RV) Partierne CD, VS og FP havde ikke medlemmer i udvalget.
