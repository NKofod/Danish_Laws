 I henhold til § 3, stk. 2, og § 32 i boafgiftsloven, jf. lovbekendtgørelse  

 nr. 642 af 2. august 1997, som ændret ved lov nr. 976 af 17. december 1997 og  

 lov nr. 1098 af 29. december 1997 fastsættes:
Dødsboafgifter Bobestyrerboer og privat skiftede boer § 1.  Boopgørelsen indsendes, jf. boafgiftslovens §  

 10, stk. 1 og stk. 2, til skifteretten i den retskreds, hvor afdøde ved sin  

 død havde bopæl og til den kommunale skattemyndighed.
Boopgørelsen skal være  

 underskrevet af samtlige arvinger, såfremt boet behandles efter  

 boafgiftslovens § 10, stk. 1. Såfremt boet behandles efter boafgiftslovens §  

 10, stk. 2, skal boopgørelsen være underskrevet af bobestyreren.
 Stk. 2.  Når et bo efter dødsboskiftelovens § 2 er  

 henvist til skiftebehandling her i landet, skal opgørelsen indgives til den  

 pågældende skifteret.
 Stk. 3.  Når et bo vedrører en bortebleven person,  

 indgives boopgørelsen til den skifteret, hvor den borteblevnes formue er  

 taget under skiftebehandling.
§ 2.  Boopgørelsen skal indeholde oplysning om Endelig skal opgørelsen vedlægges oplysning om eventuel indtrådt  

 afgiftspligt i henhold til boafgiftslovens § 8, stk. 3 og stk. 4 og § 47.
 Stk. 2.  Boopgørelsen efter stk. 1 skal indgives, jf.  

 dog § 5, selvom al arv i et bo efter boafgiftslovens § 3 er undtaget fra  

 afgiftspligten eller fritaget for afgift, eller arvebeholdningen i et bo er  

 under et reguleret grundbeløb på 144.500 kr. (i 1987-niveau), (191.100 kr.  

 i 1998), og ingen del heraf omfattes af tillægsboafgiften.
 § 3.  Den afgiftspligtige værdi af forsikringer,  

 pensioner m.v., der indgår i et bo, opgøres efter stk. 2-4. For forsikringer,  

 pensioner m.v., der omfattes af pensionsbeskatningslovens afsnit I, gælder  

 stk. 2-3.
 Stk. 2.  Den afgiftspligtige værdi af forsikringer,  

 pensioner m.v., der udbetales samlet, opgøres som det udbetalte beløb med  

 fradrag af afgift efter pensionsbeskatningslovens § 25, stk. 1, nr. 4, eller  

 § 29, stk. 1.
 Stk. 3.  Den afgiftspligtige værdi af forsikringer,  

 pensioner m.v. med løbende eller ratevise udbetalinger opgøres som det beløb,  

 hvoraf der beregnes afgift efter pensionsbeskatningslovens § 29, stk. 1, med  

 fradrag af den beregnede afgift efter den nævnte bestemmelse.
 Stk. 4.  Den afgiftspligtige værdi af forsikringer,  

 pensioner m.v., der ikke omfattes af pensionsbeskatningslovens afsnit I,  

 opgøres som det beløb, som på den i boopgørelsen fastsatte opgørelsesdag  

 kunne være udbetalt ved ordningens ophævelse, eventuelt af kapitalværdien af  

 fripolice og lignende.
§ 4.  Boafgiften indbetales til den skifteret, der har  

 foretaget afgiftsberegningen.
Afgiften forfalder til betaling 4 uger efter at  

 boet har modtaget afgiftsopkrævningen med sidste rettidige betalingsdag 14  

 dage senere.
Falder den sidste rettidige betalingsdag på en helligdag eller  

 lørdag, forlænges fristen til den følgende hverdag.
Forenklet privat skifte § 5.  Der skal ikke indsendes boopgørelse i boer, der  

 udleveres til forenklet privat skifte, men der skal indgives en opgørelse  

 over boets aktiver og passiver pr. dødsdagen til skifteretten, jf.  

 dødsboskiftelovens § 34, stk. 2, jf. § 25, stk. 5, § 35, stk. 1 og 3, og §  

 33, stk. 3.
Afgiftspligtige erhvervelser uden om et bo § 6.  Anmeldelser efter boafgiftslovens § 10, stk.  

 3-7, skal indeholde de relevante oplysninger til brug for afgiftsberegningen  

 og afgiftsopkrævningen.
 Stk. 2.  En anmeldelse efter boafgiftslovens § 10, stk.  

 6, skal indgives til skifteretten i den retskreds, hvor den efterlevende  

 ægtefælle bor, eller hvor boet behandles.
 Stk. 3.  En anmeldelse efter boafgiftslovens § 10, stk.  

 7, skal indgives til skifteretten i afdødes retskreds.
 § 7.  Den afgiftspligtige værdi af forsikringer,  

 pensioner m.v., der ikke indgår i et bo, opgøres efter stk. 2-7. For  

 forsikringer, pensioner m.v., der omfattes af pensionsbeskatningslovens  

 afsnit I, gælder stk. 2-5.
 Stk. 2.  Den afgiftspligtige værdi af forsikringer,  

 pensioner m.v., der udbetales samlet, opgøres som det udbetalte beløb med  

 fradrag af afgift efter pensionsbeskatningslovens § 25, stk. 1, nr. 4, eller  

 § 29, stk. 1.
 Stk. 3.  Den afgiftspligtige værdi af forsikringer,  

 pensioner m.v. med løbende eller ratevise udbetalinger, der ikke er  

 skattepligtige, opgøres som det beløb, hvoraf der beregnes afgift efter  

 pensionsbeskatningslovens § 29, stk. 1 eller 2, med fradrag af den beregnede  

 afgift efter de nævnte bestemmelser.
Stk. 4.  Den afgiftspligtige værdi af forsikringer,  

 pensioner m.v. med løbende eller ratevise skattepligtige udbetalinger opgøres  

 som 60 pct. af det beløb, hvoraf der skulle være betalt afgift efter  

 pensionsbeskatningslovens § 29, stk. 2, såfremt forsikringen eller pensionen  

 m.v. havde været omfattet af denne bestemmelse.
Som tidspunktet for rettens  

 erhvervelse anses tidspunktet for første udbetaling.
 Stk. 5.  Hvis der indtræder afgiftspligt af retten til  

 pensioner og udbetalinger som nævnt i boafgiftslovens § 3, stk. 1, litra c,  

 fordi retten bevares efter de i bestemmelsen nævnte personers fyldte 24. år,  

 udgør den afgiftspligtige værdi det beløb, hvoraf der beregnes afgift efter  

 pensionsbeskatningslovens § 29, stk. 2, med fradrag af den beregnede afgift  

 efter den nævnte bestemmelse.
 Stk. 6.  Stk. 4 anvendes tilsvarende ved beregningen af  

 den afgiftspligtige værdi af forsikringer, pensioner m.v. omfattet af  

 pensionsbeskatningslovens afsnit II med løbende eller ratevise skattepligtige  

 udbetalinger.
Stk. 7.  Den afgiftspligtige værdi af forsikringer,  

 pensioner m.v., der ikke omfattes af stk. 2-6, opgøres som værdien på  

 udbetalingstidspunktet, henholdsvis tidspunktet for første udbetaling efter  

 afgiftspligtens indtræden.
Ved værdien på tidspunktet for første udbetaling  

 forstås det beløb, som på dette tidspunkt kunne være udbetalt ved ordningens  

 ophævelse, eventuelt kapitalværdien af fripolice eller lignende.
§ 8.  Boafgifter af forsikringer, pensioner m.v.  

 indbetales til skifteretten i afdødes retskreds.
Boafgifter efter  

 boafgiftslovens § 8, stk. 3, indbetales til den retskreds, hvor den  

 efterlevende ægtefælle bor, eller hvor boet behandles.
Boafgifter efter  

 boafgiftslovens § 8, stk. 4, indbetales til den retskreds, hvor boet  

 behandles.
Afgiften forfalder til betaling 4 uger efter, at boet har modtaget  

 afgiftsopkrævningen med sidste rettidige betalingsdag 14 dage senere.
Falder  

 den sidste rettidige betalingsdag på en helligdag eller lørdag, forlænges  

 fristen til den følgende hverdag.
Skifteretterne § 9.  I boer, hvor afgiften beregnes af skifteretten,  

 føres boafgifterne til indtægt i skifterettens afgiftsregnskab.
 § 10.  Skifteretten kan omberegne de boafgifter, der  

 skal betales af privat skiftede boer, bobestyrerboer og af afgiftspligtige  

 erhvervelser uden om et bo.
Stk. 2.  Skifteretten kan tilbagebetale for meget betalt  

 afgift.
Skatteministeriets cirkulære nr. 157 af 14. oktober 1987 om  

 forrentning af visse tilbagebetalingsbeløb finder anvendelse.
 § 11.  Skifteretten kan efter boafgiftslovens § 17,  

 stk. 3, i privat skiftede boer ansætte den afgiftspligtige arvebeholdning  

 skønsmæssigt, når boopgørelsen efter udløbet af fristen for rettidig  

 indsendelse trods gentagne opfordringer ikke er indsendt, eller ufuldstændig  

 boopgørelse tilsvarende ikke er berigtiget.
 Stk. 2.  En skønsmæssig ansættelse efter stk. 1 af den  

 afgiftspligtige arvebeholdning bør fastsættes med udgangspunkt i de  

 oplysninger, som boet måtte have indgivet om aktiver og passiver m.v., og i  

 samarbejde med skattemyndigheden i afdødes kommune.
 Stk. 3.  Boet skal gøres bekendt med ansættelsen senest  

 samtidig med afgiftsopkrævningen.
 § 12.  Skifteretten kan som led i opkrævningen give  

 udsættelse med betaling af boafgifter i privat skiftede boer, bobestyrerboer  

 og i anmeldelser efter boafgiftslovens § 10, stk. 3, i indtil et år fra  

 afgiftens forfaldsdag.
 Stk. 2.  Udsættelse med betaling af boafgifter kan ske,  

 når boet, henholdsvis arvingen i de af boafgiftslovens § 10, stk. 3,  

 omfattede tilfælde, kan sandsynliggøre et forbigående økonomisk behov, og der  

 betales en rente på 1 pct. pr. påbegyndt måned af det beløb, hvormed der  

 gives udsættelse, jf. boafgiftslovens § 38.
 § 13.  Har skifteretten ikke inden 3 uger efter  

 betalingsfristens udløb modtaget skyldige boafgifter i et privat skiftet bo,  

 kan skifteretten anmode told- og skatteregionen om at foretage inddrivelse,  

 jf. boafgiftslovens § 39, stk. 1 og 2, hos de pågældende arvinger eller  

 legatarer.
Fritagelse for boafgift § 14.  Skifteretten og bobestyreren kan efter  

 boafgiftslovens § 3, stk. 2, fritage for betaling af boafgifter ved arv,  

 legat eller forsikring m.v. til staten, til almenvelgørende eller i øvrigt  

 almennyttige institutioner m.v., eller en lokal afdeling heraf, jf. stk. 2.
 Stk. 2.  Bemyndigelsen efter stk. 1 gælder kun, hvis  

 institutionen m.v. er godkendt til at modtage arv, legat eller forsikring  

 m.v. afgiftsfrit efter boafgiftsloven, er godkendt til at modtage gaver, der  

 kan fradrages i den skattepligtige indkomst efter ligningslovens § 8 A, eller  

 er godkendt til at modtage løbende ydelser, der kan fradrages i den  

 skattepligtige indkomst efter ligningslovens § 12, i det seneste inden  

 afgiftsberegningen udsendte Told*Skat cirkulære herom.
Stk. 3.  Tilfalder arven, legatet eller forsikringen  

 m.v. en institutions lokale afdeling, skal denne i henhold til sine vedtægter  

 have samme almennyttige formål som hovedinstitutionen, og arven m.v. anvendes  

 inden for dette formål.
Hovedinstitutionen skal erklære at ville føre tilsyn  

 hermed.
 § 15.  Selv om en institution m.v. ikke er optaget i  

 det i § 14, stk. 2, nævnte cirkulære, kan skifteretten og bobestyreren  

 fritage for betaling af boafgifter, når institutionen er et statsligt,  

 amtskommunalt eller kommunalt museum eller bibliotek, herunder et museum  

 eller bibliotek på et universitet eller en højere læreanstalt, eller et  

 museum, der er godkendt til at modtage statstilskud i henhold til lov om  

 museer.
 Stk. 2.  Når arv eller legat til de i stk. 1 nævnte  

 institutioner består af genstande, gælder bemyndigelsen kun, hvis  

 institutionen erklærer, at genstandene indgår i institutionens samlinger.
 § 16.  Told- og Skatteregion Nærum kan meddele  

 fritagelse for betaling af boafgifter ved arv, legat eller forsikring m.v.  

 til institutioner m.v. med almenvelgørende eller andet almennyttigt formål,  

 hvis institutionen m.v. ikke er godkendt i det i § 14, stk. 2, nævnte  

 cirkulære, eller ikke er omfattet af fritagelsesbestemmelserne i § 15.
 Stk. 2.  Ved fritagelse for betaling af boafgifter ved  

 arv, legat eller forsikring m.v. efter stk. 1 kan institutionen m.v. anmode  

 om optagelse i det i § 14, stk. 2, nævnte cirkulære.
Gaveafgift Told- og skattemyndighederne § 17.  Anmeldelse af afgiftspligtige gaver skal  

 indgives på et af Told- og Skattestyrelsen udarbejdet skema.
Stk. 2.  Gaveafgift indbetales til told- og  

 skatteregionen på det sted, hvor giveren har bopæl på det tidspunkt, da  

 anmeldelse indgives eller senest skal indgives.
Har giveren bopæl i udlandet,  

 skal anmeldelse indgives og betaling ske til Told- og Skatteregion København.
Stk. 3.  Når der skal betales gaveafgift efter reglerne  

 i boafgiftslovens § 25, 2. pkt., skal anmeldelse indgives og betaling ske til  

 Told- og Skatteregion København.
Når der skal betales gaveafgift efter  

 reglerne i boafgiftslovens § 24, stk. 2, 4. pkt., skal anmeldelse indgives og  

 betaling ske til den told- og skatteregion, hvortil anmeldelse om kapitalen  

 eller formuegodet, jf. boafgiftslovens § 24, stk. 2, 1. pkt., blev indgivet.
 § 18.  Gaveafgiften skal indbetales samtidig med  

 indgivelse af gaveanmeldelsen uanset, om gaveanmeldelsen indgives den 1. maj  

 året efter, at gaven er modtaget eller før dette tidspunkt.
 Stk. 2.  Betales afgiften ikke samtidig med anmeldelsen,  

 skal den i boafgiftslovens § 38 nævnte rente betales fra den 1. i den måned,  

 i hvilken afgiften er forfalden.
 § 19.  Gaver givet før den 1. juli 1995, som giver har  

 forbeholdt sig indtægterne eller nytten af for sin livstid eller for et  

 tidsrum, skal ifølge boafgiftslovens § 49 afgiftsberigtiges med gaveafgift,  

 når rente- eller brugsretten ophører.
 Stk. 2.  Ophører rente- eller brugsretten, medens giver  

 lever, skal gaveanmeldelse indgives, og gaveafgiften betales, senest den 1.  

 maj i året efter, at rente- eller brugsretten er ophørt.
 Stk. 3.  Ophører rente- eller brugsretten ved givers  

 død, skal gaveanmeldelsen indgives, og gaveafgiften betales, senest den 1.  

 maj i året efter dødsfaldet.
§ 20.  Arveforskud givet før den 1. juli 1995 til en  

 person, der på det tidspunkt hvor forskuddet blev givet, eller ved givers død  

 ikke var omfattet af boafgiftslovens § 22, skal ifølge boafgiftslovens § 50  

 afgiftsberigtiges med 36,25 pct. af forskuddet.
Gaveanmeldelsen skal  

 indgives, og gaveafgiften betales, senest den 1. maj i året efter dødsfaldet.
 Stk. 2.  Arveforskud givet før den 1. juli 1995 til en  

 person, der på tidspunktet for givers død var omfattet af boafgiftslovens §  

 22, stk. 1 eller stk. 2, og som ikke blev afgiftsberigtiget på det tidspunkt,  

 hvor det blev givet, skal afgiftsberigtiges ved givers død med 15 pct. af  

 forskuddet ud over de afgiftsfrie grundbeløb.
 § 21.  Told- og skatteregionen kan som led i  

 opkrævningen give udsættelse med betaling af gaveafgifter i indtil et år fra  

 afgiftens forfaldsdag.
 Stk. 2.  Udsættelse med betaling af gaveafgifter kan  

 ske, når den afgiftspligtige kan sandsynliggøre et forbigående økonomisk  

 behov, og der betales en rente på 1 pct. pr. påbegyndt måned af det beløb,  

 hvormed der gives udsættelse, jf. boafgiftslovens § 38.
Skifteretterne § 22.  I de i § 19, stk. 3, og § 20 nævnte tilfælde  

 sender skifteretten en kopi af boopgørelsen til told- og skatteregionen.
Ikrafttrædelses- og overgangsbestemmelser § 23.  Justitsministeriet, Domstolsafdelingen, St.  

 Kongensgade 1-3, 1264 København K, foretager stikprøvevis revision af  

 boopgørelser og anmeldelser, hvor afdøde er afgået ved døden før 1. januar  

 1997. Hvis arvinger, legatarer, skifteret, eksekutor eller forsikringsselskab  

 m.v. ikke umiddelbart kan tiltræde Justitsministeriets opfattelse, forelægger  

 Justitsministeriet spørgsmålet for Told- og Skattestyrelsen.
 § 24.  Bekendtgørelsen træder i kraft den 1. juli  

 1998. Samtidig ophæves bekendtgørelse nr. 917 af 4. december 1995.
