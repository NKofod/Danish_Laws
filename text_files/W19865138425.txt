 Det fandtes at ligge inden for ankestyrelsens kompetence at tage  

 stilling til en klage over modregning for bidragsgæld i overskydende skat.
I den foreliggende sag var en aftale om afdrag på en bidragsrestance  

 overholdt af den bidragsskyldige.
Da modfordringen herefter ikke kunne anses  

 som forfalden, måtte en modregningsadgang forudsætte, at der var taget  

 forbehold herom ved indgåelsen af afdragsaftalen.
Bevisbyrden for, at der var taget forbehold om modregning, fandtes at  

 påhvile det sociale udvalg (magistraten). I den foreliggende sag fandtes det  

 ikke godtgjort, at der var taget et sådant forbehold over for den  

 bidragsskyldige.
Det modregnede beløb skulle derfor udbetales til denne. (*  

 1) REDEGØRELSE FOR SAGEN:
Et rodekontor havde fra marts 1982 haft en bidragsrestance til opkrævning  

 hos en bidragsskyldig.
Den bidragsskyldige havde den 30. marts og 29.  

 september 1982 indgået aftaler om betaling.
Aftalen om betaling af 400 kr.  

 ugentlig havde været overholdt.
Den 14. november 1983 foretog rodekontoret  

 modregning med 2.059 kr. i den bidragsskyldiges overskydende skat for 1982.
 Den 21. november 1983 anmodede den bidragsskyldige rodekontoret om  

 udbetaling af den overskydende skat.
 Rodekontoret gav afslag herpå med henvisning til, at der ved aftalens  

 indgåelse var forbehold om modregning af bidragsgælden i overskydende skat.
Rodekontorets afgørelse blev indbragt for statsskattedirektoratet, der  

 indhentede en udtalelse fra skatteforvaltningen.
Skatteforvaltningen udtalte,  

 at forvaltningen ved indrømmelse af afdragsordninger altid tog et forbehold  

 om modregning i eventuel overskydende skat, og da der ikke i dansk rets  

 almindelige regler om modregning stilles særlige formkrav til  

 modregningserklæringen, var det forvaltningens opfattelse, at modregningen  

 var sket med rette.
Statsskattedirektoratet tiltrådte herefter  

 skatteforvaltningens afgørelse.
Efter klage til skattedepartementet har statsskattedirektorateet i en  

 udtalelse af 30. oktober 1984 bl.a. anført, at da der ikke i dansk rets  

 almindelige regler om modregning stilles særlige formkrav til  

 modregningserklæringen, forstår direktoratet socialministeriets cirkulære af  

 10. april 1979, pkt. 5, således, at det positivt skal tilkendegives over for  

 den pågældende, at der uanset en indgået afdragsordning kan foretages  

 modregning i overskydende skat.
Modregningserklæringen kan således godt være  

 mundtlig, idet pkt. 5 ifølge det ovenfor nævnte ikke kan antages at stille  

 krav til formen på erklæringen.
 Sikringsstyrelsen har i en udtalelse til socialministeriet anført, at det  

 i almindelighed ikke er en betingelse for at anvende modregning, at der  

 foreligger aftale herom mellem parterne.
Det er imidlertid en af de almindelige betingelser for at foretage  

 modregning, at modfordringen er forfalden.
Denne betingelse kan ikke anses  

 for opfyldt i de tilfælde, hvor der er givet henstand med betalingen i form  

 af en afdragsaftale, og denne aftale er overholdt af den bidragsskyldige En videregående modregningsret måtte forudsætte, at der var taget  

 forbehold om modregning ved indgåelse af afdragsaftalen.
Det er baggrunden  

 for bemærkningen i pkt. 5, stk. 2, i socialministeriets cirkulære af 10.  

 april 1979 om inddrivelse af bidrag.
Det fastslås der, at når der foreligger  

 en aftale om afdrag på bidragsrestance, som overholdes af skyldneren, kan der  

 ikke foretages modregning i overskydende skat, medmindre det sociale udvalg  

 har taget udtrykkeligt forbehold herom i aftalen med den bidragsskyldige.
 Efter sikringsstyrelsens opfattelse må bevisbyrden for, at der er taget  

 forbehold om at der kan foretages modregning trods afdragsaftalen, påhvile  

 kommunen.
Sikringsstyrelsen har endelig gjort opmærksom på pkt. 3 i  

 familieretsdirektoratets vejledning af 30 oktober 1984 om amtsankenævnenes  

 kompetence efter § 23 a i lov om inddrivelse af underholdsbidrag.
Efter denne  

 indgives klage over, at det sociale udvalg modregner bidragskravet i et krav,  

 som skyldneren har mod det offentlige, til amtsankenævnet.
For Københavns  

 kommune er ankeinstansen den sociale ankestyrelse.
 Socialministeriet har den 10. januar 1985 henholdt sig til  

 sikringsstyrelsens udtalelse.
 Skattedepartementet har den 4. februar 1985 anmodet ankestyrelsen om at  

 oplyse, om bevisbyrden for, at der er taget forbehold om modregning trods  

 afdragsaftalen, er løftet i denne sag.
 Ankestyrelsen, der tidligere havde afvist den bidragsskyldiges klage over  

 rodekontorets afgørelse med henvisning til, at afgørelsen ville kunne  

 indbringes for statsskattedirektoratet, bestuttede den 17. maj 1985 at optage  

 sagen til behandling, herunder til afgørelse af ankestyrelsens kompetence.
Social- og sundhedsforvaltningen har over for ankestyrelsen anført, at  

 spørgsmålet om rette klagevej vedrørende afgørelser om modregning i  

 overskydende skat til dækning af bidragsrestancer har voldt nogen tvivl.  

 Usikkerheden har netop som i den foreliggende sag gået på, om de overordnede  

 skattemyndigheder er klageinstans, eller om ankestyrelsen er den kompetente  

 klagemyndighed.
Socialforvaltningen havde taget socialministerietets  

 udtalelse af 10. januar 1985 til efterretning og havde herefter ikke  

 yderligere bemærkninger vedrørende klagevejen.
I konsekvens af foranstående måtte socialforvaltningen anse sig for  

 kompetent med hensyn til at behandle klager over rodekontorernes afgørelser  

 om modregning for bidragsgæld.
I det foreliggende tilfælde, hvor klagen  

 allerede havde været behandlet gennem flere overordnede instanser på  

 skatteområdet, tillod forvaltningen sig dog at nøjes med at henvise til den  

 første korrespondance, idet de foreliggende akter ikke gav forvaltningen  

 anledning til at kritisere rodekontorets afgørelse.
 LOVGRUNDLAG:
 Lov om børnetilskud og andre familieydelser, § 28. Lov om inddrivelse af  

 underholdsbidrag, § 2, stk. 1 og § 23 a, stk. 1 og 2. Socialministeriets  

 cirkulære af 10. april 1979 om inddrivelse af bidrag, pkt. 5.  

 Familieretsdirektoratets vejledning af 30. oktober 1984 om amtsankenævnenes  

 kompetence efter § 23 a i lov om inddrivelse af underholdsbidrag, pkt. 3.
 ANKESTYRELSENS AFGØRELSE:
 Ankestyrelsen er med sikringsstyrelsen enig i, at den rejste klage om, at  

 der er sket modregning i overskydende skat for den påhvilende bidragsgæld,  

 kan behandles af ankestyrelsen.
Ankestyrelsen er endvidere med sikringsstyrelsen enig i, at bevisbyrden  

 for, at der er taget forbehold om, at der kan foretages modregning for en  

 bidragsgæld i overskydende skat, må påhvile det sociale udvalg (magistraten) Efter de foreliggende oplysninger finder ankestyrelsen det ikke godtgjort,  

 at et sådant forbehold er taget over for den bidragsskyldige.
Det modregnede beløb skal derfor udbetales til denne (* 1) Ved lov nr. 250 af 22. maj 1986 er der fra den 28. maj 1986 indført  

 hjemmel for det sociale udvalg til at indtræde i retten til udbetaling af  

 overskydende skat selv om en betalingsaftale er overholdt.
Ny § 28, stk. 3.
 Denne meddelelse er bortset fra noten ligelydende med SM B-007-86, der  

 samtidig annuleres.
