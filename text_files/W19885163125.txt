Bygherren, der havde tilbageholdt restentreprisesummen, fandtes ikke  

 berettiget til at opkræve dagbøder for overskridelse af en mellemfrist, til  

 trods for at arbejdet blev færdigt til tiden.
Efter afhjælpning af mangler  

 ved korodurgulvet fandtes der ikke i øjeblikket skader af betydning.
Der  

 fastsattes en skønsmæssig erstatning for værdiforringelsen, dels i form af  

 risiko for senere skader, dels grundet udseendet samt et beløb som garanti  

 for reparationen.
Bortset fra garantiudstedelsen i henhold til  

 fællesbetingelserne fandtes der ikke grundlag for at pålægge entreprenøren  

 yderligere garanti.
K E N D E L S E i Voldgiftssag nr.
C 1434 K A/S mod A KS I 1983-84 lod indklagede, A KS, som bygherre opføre et centrallager i  

 Kolding.
I henhold til accept af 3.maj 1983 udførte klageren, K A/S,  

 betonentreprisen for en samlet entreprisesum på 22.270.000 kr.
 Ved aflevering forelå en række mangler, og indklagede tilbageholdt i den  

 anledning af entreprisesummen et beløb på 1.381.259 kr. 30 øre, som ud over  

 mangler skulle dække dagbod.
 Da parterne ikke ved forhandling har kunnet nå til enighed om opgørelse af  

 deres mellemværende, anmodede klageren den 11. april 1984 Voldgiftsnævnet for  

 Bygge- og Anlægsvirksomhed om udmeldelse af en skønsmand til at besvare en  

 række spørgsmål om fugningen af gulvet.
Ved klageskrift af 30. august 1984 har klageren endvidere indbragt sagen  

 for en i henhold til Voldgiftsnævnets regler nedsat voldgiftsret bestående af  

 direktør, ingeniør Knud Christensen, projektleder, civilingeniør T.
Boe  

 Larsen og højesteretsdommer J.
Bangert med sidstnævnte som formand.
 Klageren har påstået indklagede dømt til at betale 1.654.734 kr. 60 øre  

 med sædvanlig procesrenter fra den 27. juli 1984.
 Klageren har opgjort kravet således:
Indklagede har påstået frifindelse og har nedlagt en række selvstændige  

 påstande.
Indklagede har foreløbig opgjort modkravene til 2.095.511 kr. 40  

 øre.
 De spørgsmål, hvorom voldgiftsretten har skullet træffe afgørelse, har  

 været: dagbod, mangler ved fuger, ved gulve, omkostninger for indklagede,  

 frigivelse af klagers sikkerhedsstillelse og klagers garanti for arbejde.
Klageren har under sagen adciteret Anpartsselskabet X som har leveret den  

 anvendte fugemasse, og som ved retten i Århus havde anlagt sag mod klageren  

 til betaling af leverancen.
Uoverensstemmelsen mellem disse parter er forligt  

 i overensstemmelse med voldgiftsrettens tilkendegivelse.
Der er under den mundtlige forhandling afgivet forklaring af klagerens  

 afdelingeschef B, direktør C, Y-firma, direktør D, ingeniør E og ingeniør F,  

 Z, civilingeniør A.
Brandt, Jysk Teknologisk Institut, civilingeniør Peter  

 Svane, Teknologisk Institut, ingeniør Ove Steiniche, Jysk Teknologisk  

 Institut og skønsmanden, arkitekt Jørgen Jensen.
Vedrørende hovedkravet Indklagede har ikke bestridt størrelsen af det tilbageholdte beløb, men  

 har gjort gældende, at han har modkrav, der langt overstiger dette beløb.
Om  

 de to andre poster i hovedkravet henvises til nedenfor.
 Vedrørende dagbod.
 Indklagede har påstået klageren pålagt dagbøder med 182.160 kr.,  

 subsidiært erstatning på 19.983 kr. 60 øre.
 Klageren har påstået frifindelse.
 Der er enighed mellem parterne om, at det samlede arbejde blev afleveret  

 den 10. februar 1984 i henhold til tidsplanen.
I henhold til fællesbetingelsernes § 19 medfører forsinkelser i forhold  

 til arbejdsplanen, at entreprenøren må betale en dagbod på 1 0/00 pr. dag af  

 entreprisesummen.
Det fremgår af byggemødereferatet uge 49 af 14. december  

 1983, at forskellige arbejder vedrørende råentreprisen ikke var afsluttet,  

 herunder pudsearbejde, som skulle være afsluttet i uge 48, og at der pålægges  

 dagbøder, der er gældende, indtil de pågældende aktiviteter er afsluttet.
Af  

 byggemødereferat uge 51 af 23. december fremgår, at pudsearbejder i det  

 væsentlige var afsluttet onsdag uge 50, hvorved dagbøder på denne aktivitet  

 standses med samlet forsinkelse på 8 dage.
I skrivelse af 12. januar 1984  

 meddelte byggeledelsen klageren, at der ville blive tilbageholdt 182.160 kr  

 som dagbøder i acontobegæring.
Klageren protesterede i skrivelse af 23.  

 januar og fremhævede, at man ikke kunne anerkende tilbageholdelsen af 182.160  

 kr. som dagbøder på en aktivitet med en værdi af 175.000 kr.
Klager har anført, at mellemfristen var flyttet 4 uger på grund af  

 vejrlig, men slutfristen var ikke rykket.
Når man skal indhente en  

 forsinkelse på 4 uger, kan arbejdsplanen ikke overholdes så nøje.
Det er ikke  

 praksis at give dagbod for overskridelse af mellemfrist, når slutfrist  

 overholdes, og i øvrigt er overskridelsen bagatelagtig.
Der kan i hvert fald  

 ikke samtidig kræves dagbøder og erstatning for udgifter.
Indklagede har anført, at klageren har overskredet en mellemfrist, som  

 berettiger til dagbøder.
Det kan ikke være afgørende, at slutfristen blev  

 overholdt, da dette skyldtes, at de øvrige entreprenører fremskyndede deres  

 arbejde.
Indklagede har i den anledning måttet betale tømreren 19.983 kr. 60  

 øre ekstra, som klageren i hvert fald må godtgøre.
Voldgiftsretten finder det ikke på grundlag af de foreliggende oplysninger  

 tilstrækkeligt godtgjort, at indklagede er berettiget til at kræve dagbøder  

 for overskridelse af mellemfristen, til trods for at hele arbejdet blev  

 færdigt til tiden.
Det findes heller ikke godtgjort, at ekstraudgiften til  

 tømreren skyldes klagerens overskridelse af mellemfristen.
Klageren frifindes  

 derfor.
 Vedrørende fuger.
Indklagede har påstået klageren tilpligtet at erstatte samtlige udgifter  

 ved en effektiv afhjælpning af mangler ved fugerne og de som følge heraf  

 opståede skader efter regning.
I den foreløbige opgørelse har indklagede  

 anslået udgifterne til 732.000 kr. incl. moms.
 Klageren har påstået frifindelse og påstået sig tilkendt 188.275 kr. for  

 afholdte udgifter til omlægning af fugerne.
Der var i arbejdsbeskrivelsen foreskrevet anvendelse af Porudan.
Efter  

 udførelsen af arbejdet blev dette kasseret.
Klageren lod herefter arbejdet  

 udføre af firmaet Y, men også dette arbejde blev kasseret.
 Direktør D har forklaret, at den tyske fabrik på egen hånd havde kommet  

 mere accellerator og hærder i den fugemasse, som anvendtes ved anden fugning.
 Skønsmanden har i sine erklæringer og under afhjemlingen blandt andet  

 givet udtryk for, at Porudan var egnet til det beskrevne arbejde, hvilket er  

 understøttet af forklaringer af de ingeniører, som i forbindelse med sagen  

 har foretaget forsøg med fugemassen.
Om årsagen til, at den først nedlagte fugemasse måtte udskiftes, har  

 skønsmanden udtalt, at der kan være flere årsager, fugtig beton, manglende  

 primning, dårlig rengøring inden fugning, mangelfuld tømning af hærderflaske,  

 utilstrækkelig omrøring og for lav temperatur under fugning.
Om de enkelte af  

 disse årsager har skønsmanden udtalt, at det ikke kan udelukkes, at hærderen  

 i fugemassen er blevet påvirket af fugt, og at udtørringstiden har været for  

 kort.
Der burde have været udført en omhyggelig primning.
Diamantskåret fuge  

 i korodur må betegnes som glat flade, hvor primning er nødvendig, og der var  

 leveret primer.
Det kan ikke udelukkes, at rengøringen har været for dårlig.  

 Der var tydelige spor af sandkorn på de optagne fugeprøver.
Derimod er det  

 ikke muligt at vurdere, om der har været tilsat tilstrækkelig hærder, og om  

 omrøring har været tilstrækkelig.
Temperaturen har næppe spillet nogen rolle.
 Om årsagen til, at den anden fugning ikke lykkedes, har skønsmanden givet  

 udtryk for, at den må antages at være mangelfuld afrensning og primning.
 Skønsmanden har endvidere besvaret en række spørgsmål om, hvorvidt der kan  

 antages at have været fejl ved fugemassen og om Porudans vejledning i brugen.
Indklagede har til støtte for sin påstand anført, at der fortsat  

 foreligger mangler.
Entreprenøren er alene ansvarlig herfor, hvadenten der er  

 tale om udførelsesfejl eller materialefejl.
Hvad angår udførelsesfejl, har  

 klageren undladt at efterkomme tilsynets påtale om primnig.
Klageren, der har  

 leveret fugemassen, må hæfte for eventuelle fejl ved denne.
Han har ikke  

 taget noget forbehold med hensyn til produktet og har accepteret 10 års  

 garanti for fuger.
Klageren har anført, at der ikke foreligger udførelsesfejl.
Porudans  

 vejledning er fulgt.
Anvisningen foreskriver kun, at der eventuelt skal ske  

 primning.
Der er tale om et ikke afprøvet produkt, og blandingsforholdet var  

 forkert angivet.
Risikoen herfor må påhvile bygherren, som har foreskrevet  

 produktet.
Den ved omfugningen anvendte fugemasse udskilte en olieholdig  

 væske og kunne ikke holde i nogen af siderne.
Det må derfor antages, at der  

 har foreligget en fabrikationsfejl.
Voldgiftsretten finder, at det må lægges til grund, at der fortsat er  

 mangler ved fugerne.
Det foreskrevne produkt anses egnet til formålet, og der  

 foreligger derfor ikke projektfejl. Årsagen til, at den første fugning ikke  

 lykkedes, må antages at være udførelsesfejl, hvilket klageren selv hæfter  

 for.
Der kan derfor ikke gives ham medhold i kravet på betaling for den anden  

 fugning. Årsagen til, at heller ikke den anden fugning lykkedes, må antages,  

 dels at være udførelsesfejl, dels at fabrikken havde tilsat ekstra  

 accellerator og hærder, hvilket klageren ikke var underrettet om.
Da klageren  

 har leveret produktet, må han i forhold til bygherren også bære risikoen for  

 dette.
Klageren er herefter pligtig at betale erstatning for udbedring af  

 manglen.
Voldgiftsretten kan ikke pålægge klageren at betale den udbedring,  

 som indklagede lader foretage efter regning.
Ved fastsættelse af det beløb, som klageren skal betale, skal tages hensyn  

 til udgifterne ved selve fugningen, ny skæring og optagelse af den gamle fuge  

 samt tilsyn hermed.
Beløbet hertil fastsættes til 400.000 kr. + moms.
 Vedrørende gulve.
Indklagede har påstået klageren tilpligtet efter regning at betale  

 omkostningerne ved en effektiv afhjælpning af de mangler, som konstateres ved  

 et forudgående skøn.
I den foreløbige opgørelse har indklagede anslået  

 beløbet til 366.000 kr. incl. moms.
 Klageren har påstået frifindelse.
Der blev ikke fundet mangler ved korodurgulvet ved afleveringsforretningen  

 den 8. februar 1984, men i en skrivelse af 27. september 1984 reklamerede  

 indklagede over gulvet i lagerhallen.
Det anføres, at koroduren ikke har haft  

 tilstrækkelig vedhæftning til underbeton og er blevet knust.
Klageren fik hos Jysk Teknologisk Institut bekræftet, at injicering ville  

 være godt.
Han gik først hele gulvet efter og derefter foretoges en ny  

 gennemgang af det areal, hvor der ikke var henstillet varer.
 Ingeniør E har forklaret, at der efter injiceringen ikke er konstateret  

 væsentlige nye skader.
Ingeniør Ove Steiniche fra Jysk Teknologisk Institut har undersøgt gulvet  

 den 15. september 1986. Han har i en erklæring af 22. september udtalt, at  

 han ved undersøgelse af 10 tilfældigt udvalgte felter, hvoraf dog ekstra  

 mange felter i kørebanerne, konstaterede vedhæftningsbrud i 4 felter, og at  

 der i to af disse var mere end 2 brud.
Han har besvaret følgende spørgsmål  

 således:
»a.
Har vedhæftningsbruddet mellem korodurbelægningen og underbetonen  

 givet anledning til skader på nævnte belægning? Svar:
 En besigtigelse af tilfældigt udvalgte områder af gulvfladen viste ikke  

 skader, der sikkert kan tilskrives vedhæftningsbrud.
b.
Vil mindre arealer med vedhæftningsbrud give anledning til fremtidige  

 skader? Svar:
Mindre arealer som de konstaterede uden eller med mangelfuld injicering  

 vil næppe tage skade.
Det kan ikke sikkert udelukkes, at arealerne ved  

 truckkørsel vil vokse for til slut at revne.
Arealer med både vedhæftnigsbrud  

 og revner, som vi fandt nogle enkelte af, kan få knusning langs revnekanterne  

 ved truckkørsel.
c.
Vil nye områder med vedhæftningsbrud opstå? Svar:
Da størstedelen af svindet er overstået, mener vi, at sandsynligheden for,  

 at der opstår nye områder med vedhæftningsbrud, er ret begrænset.« I en erklæring af 9. januar 1987 har ingeniør Steiniche yderligere  

 besvaret følgende spørgsmål:
» Spørgsmål 1 Er det nødvendigt at efterinjicere gulve yderligere i områder, hvor der  

 ikke tidligere er efterinjiceret (områder, hvor pallevarer er oplagret, jf.  

 tilsynsnotat nr.
K 45)? Svar:
 Såfremt sådanne områder i fremtiden skal bruges på anden måde til fx  

 truckkørsel, injiceres skrukke arealer med en diameter større end 250 mm.
Spørgsmål 2 Vil de resterende skrukke arealer i gulvet være uden betydning for gulvets  

 holdbarhed fremover? Svar:
 Der henvises til vort svar på spørgsmål b i rapport af 22. september 1986,  

 som hviler på et skøn, der vanskeligt yderligere kan præciseres.
 Arealer med både vedhæftningsbrud og revner bør repareres både ved  

 anvendelse som nu og ved ændret anvendelse af lagerhallen.
Spørgsmål 2.1 Ved fortsat anvendelse af lagerhallen som nu? Svar:
 I betragtning af, at hallen nu har været anvendt i tre år, er risikoen for  

 nye skader nærmest den samme, som hvis gulvet havde været helt i orden.
Spørgsmål 2.2 Ved ændret anvendelse af lagerhallen med nye køregange? Svar:
 Hvis nye arealer tages i brug til truckørsel, kan der opstå skader.
Spørgsmål 3 Forventes der skader på gulvet som helhed fremover p.g.a. manglende  

 vedhæftning mellem korodur og underbeton? Svar:
Skønsmæssigt nej, når der ses bort fra de forbehold, der følger af svarene  

 på spørgsmål 1 og 2.« Indklagede har anført, at gulvet var behæftet med mangler, og at der er  

 foretaget delvis afhjælpning heraf.
Den eneste rigtige afhjælpning havde  

 været en total omlægning af gulvet.
Gulvet er fortsat behæftet med mangler,  

 idet kun ca. 50% af arealet er efterinjiceret, medens den del, der er dækket  

 af paller, ikke er gennemgået.
Der er betydelig tvivl om effektiviteten af  

 den foretagne afhjælpning, herunder gulvets værdi og holdbarhed.
Klageren må  

 være pligtig at betale indklagedes udgifter til afhjælpning, herunder  

 udgiften til indklagedes eget personale under afhjælpningen, teknisk og  

 juridisk bistand samt værdiforringelse af gulvet.
På grund af den usikkerhed,  

 der foreligger med hensyn til omfanget af yderligere afhjælpning, bør der  

 foretages syn og skøn til belysning heraf.
Klageren har erkendt, at gulvet har været behæftet med mangler, men det er  

 efter den afgivne erklæring meget lidt sandsynligt, at der vil opstå  

 yderligere skader.
Gulvet må derfor nu betragtes som uden mangler.
Klageren  

 må modsætte sig, at sagen nu udsættes på foretagelse af syn og skøn.
Voldgiftsretten finder det muligt at træffe afgørelse om gulvene på det  

 foreliggende grundlag, navnlig de to erklæringer fra ingeniør Steiniche.
Det  

 findes derfor unødvendigt at lade udmelde syn og skøn, jfr. § 16 i reglerne  

 om behandlingen af voldgiftssager.
Der er herved også lagt vægt på, at  

 ingeniør Steiniches seneste erklæring er afgivet den 9. januar 1987, således  

 at indklagede har haft god tid til at begære udmeldt syn og skøn, hvis han  

 havde fundet dette nødvendigt.
Voldgiftsretten lægger efter bevisførelsen til grund, at der ikke i  

 øjeblikket findes skader af betydning.
Det er derfor ikke godtgjort, at  

 yderligere afhjælpningsarbejder er nødvendige.
Indklagedes påstand om, at det  

 skal pålægges klageren at betale effektive afhjælpningsforanstaltninger, som  

 indklagede foretager, efter regning, kan alene af denne grund ikke tages til  

 følge.
Det, som indklagede kan kræve erstattet, er herefter i det væsentlige  

 værdiforringelsen, dels i form af risiko for senere skader, dels på grund af  

 udseendet samt et beløb som garanti for reparationen.
Voldgiftsretten  

 fastsætter dette beløb til 250.000 kr. + moms.
 Vedrørende indklagedes omkostninger.
 Indklagede har nedlagt påstand om, at klager tilpligtes at godtgøre  

 indklagede samtlige omkostninger og tab som følge af mangler ved fuger,  

 gulve, pumpebrønde for fyringsolie og dieselolie og andre dele af klagers  

 entreprise, herunder omkostninger til ekstra teknisk bistand, ekstra  

 mandskab, midlertidig flytning af lager, overarbejde, ekstra kørsel,  

 advokatbistand m.v. samt værdiforringelse baseret på opgørelse ved samtlige  

 afhjælpningsforanstaltningers afslutning.
 Indklagede har foreløbig opgjort dette beløb til 733.527 kr. 80 øre incl.  

 moms.
 Klageren har påstået frifindelse.
Indklagede har i opgørelsen af 25. september 1987 specificeret kravet, som  

 omfatter udgifter i forbindelse med oliepumpebrønde, til erklæring fra Jysk  

 Teknologisk Institut, til Z for teknisk bistand i forbindelse med afhjælpning  

 af mangler ved fuger og gulve, ved voldgiftssagen og i anledning af forlænget  

 opførelesperiode, til advokatbistand samt indklagedes egne udgifter til  

 lønninger m.v. i anledning af gulvafhjælpning.
Indklagede har herudover  

 anslået udgifterne til teknisk bistand ved endelig afhjælpning til 183.000  

 kr. og udgiften til syn og skøn vedrørende gulvene til 61.000 kr.
Indklagede har til støtte for påstanden anført, at der ved  

 afleveringsforretningen var betydelige mangler.
Indklagede indgik derfor på  

 tilbageholdelse af ialt 950.000 kr., hvoraf de 600.000 kr. vedrørte fuger og  

 350.000 kr. andre mangler.
Disse andre mangler er efterhånden afhjulpet, men  

 det har påført indklagede betydelige gener og omkostninger, herunder til  

 teknisk bistand, som klageren må erstatte.
Klageren har anført, at han ikke er ansvarlig for mangler ved  

 oliepumpebrønde.
Det kan heller ikke pålægges ham at betale udgifterne til Z,  

 som er langt den største post.
Bygherren skal yde tilsyn, hvilket også må  

 gælde tilsyn ved afhjælpning af mangler og i forlænget byggeperiode.
Teknisk  

 bistand under en voldgiftssag må den pågældende part selv bære.
A's egne  

 udgifter er et indirekte tab, som ikke kan kræves erstattet, og udgifter til  

 advokatbistand er sagsomkostninger.
Voldgiftsretten finder det ikke bevist, at der har foreligget nogen fejl  

 ved oliepumpebrønde, som medfører pligt for klageren til at erstatte dette  

 beløb.
Udgifterne til Jysk Teknologisk Institut, til Z for bistand ved  

 voldgiftssagen og til advokat må anses for sagsomkostninger, som ikke kan  

 kræves særskilt erstattet.
Det er heller ikke godtgjort, at indklagedes egne  

 udgifter til løn m.v. er udgifter, som kan kræves betalt af klageren.
Derimod  

 findes klageren at burde betale et beløb til teknisk bistand ved de foretagne  

 afhjælpninger vedrørende gulv og fuger.
Beløbet fastsættes skønsmæsigt til  

 40.000 kr.
 Vedrørende klagers garanti.
 Indklagede har påstået klageren tilpligtet inden en af voldgiftsretten  

 fastsat frist at udlevere til indklagede de af entreprisekontrakten omfattede  

 garantidokumenter for betonentreprisen (jfr. entreprisegrundlaget beskrivelse  

 nr. 2 pkt. 7.4.73 vedrørende membranisoleringens holdbarhed og tæthed, pkt.  

 7.4.77 og 7.4.78 vedrørende fugearbejdets materialer og udførelse og pkt.  

 7.4.85 vedrørende gulvkonstruktionens og gulvbelægningens opbygning og  

 holdbarhed).
 Klageren har påstået frifindelse.
Klageren har til opfyldelse af kravet om garanti fremsendt forskelllige  

 garantibeviser fra sine underentreprenører.
Indklagede har krævet garanti fra  

 klageren selv.
Hvad særligt angår garantien for gulvet, krævedes, at  

 entreprenøren skulle bære det fulde ansvar for gulvkonstruktionens og  

 gulvbelægningens opbygning og holdbarhed og garantere herfor i 10 år.  

 Garantien skulle være ledsaget af en økonomisk sikkerhed.
Efter at bygherren  

 havde ændret gulvbelægningen til korodurbelægning, anførte klageren i sit  

 tilbud, at bankgarantien ville medføre en merpris på 286.000 kr.
Indklagede  

 ønskede herefter ikke bankgarantien.
Voldgiftsretten finder, at entreprenøren, som i henhold til betingelserne  

 skal stille garanti, principielt ikke kan opfylde dette med en garanti fra en  

 af ham antagen underentreprenør.
Der må derfor gives indklagede medhold, for  

 så vidt angår garantien for membranisoleringen og fugebånd mellem  

 gulvelementer.
Med hensyn til garantien for gulvfuger skal disse ikke længere  

 udføres af klageren, og der kan derfor ikke pålægges ham garanti for de nye  

 fuger.
Hvad endelig angår garanti for selve gulvet, finder voldgiftsretten,  

 at indklagedes tilkendegivelse om ikke at ønske bankgarantien kan misforstås  

 som et ønske om overhovedet ikke at kræve garantien.
Under hensyn hertil og  

 til, at der allerede er fastsat et beløb for værdiforringelse, som også  

 omfatter risiko for yderligere skader, er der ikke grundlag for at pålægge  

 klageren yderligere garanti.
 Vedrørende klagers sikkerhedsstillelse.
 Klageren har påstået indklagede tilpligtet at betale 85.200 kr.
 Indklagede har påstået frifindelse.
 Ifølge § 25, stk. 4 i fællesbetingelserne skulle sikkerhedsstillelsen  

 frigives med halvdelen ved afleveringen og resten den 1. februar 1985 dog  

 tidligst, når eventuelle fejl og mangler er rettet af entreprenøren.
Klageren har anført, at indklagede har været uberettiget til at  

 tilbageholde både sikkerhedsstillelse og den resterende betaling.
Han må  

 derfor godtgøre klageren udgiften til sikkerhedsstillelse og den resterende  

 betaling.
 Indklagede har anført, at der fortsat har været mangler, og at der derfor  

 ikke er grundlag for at frigive sikkerheden endsige betale udgift til  

 sikkerhedsstillelse.
Voldgiftsretten finder, at der ikke oprindelig var noget til hinder for  

 både at tilbageholde et beløb af entreprisesummen og fastholde garantien, men  

 at der, efter at det var konstateret, at der ikke blev så store udgifter til  

 udbedring, burde være foretaget enten udbetaling af entreprisesummen eller  

 frigivelse af sikkerhedsstillelsen.
Indklagede findes herefter at burde  

 godtgøre klageren et skønsmæssigt fastsat beløb på 30.000 kr.
 Klagerens tilgodehavende opgøres herefter således:
 Beløbet forrentes med sædvanlig procesrente fra den 27. juli 1984, hvorved  

 bemærkes, at der ikke er gjort indsigelse mod renteberegningen.
 Under hensyn til, at klageren har afholdt udgifterne til skøn, betaler  

 indklagede i delvise omkostninger til klageren 40.000 kr.
 Udgifterne til voldgiftsrettens behandling af sagen betales af klageren  

 med 1/3 og af indklagede med 2/3.
 T H I B E S T E M M E S :
 Indklagede, A K/S, skal til klageren, K A/S, betale 569.460 kr. med  

 sædvanlig procesrente fra den 27. juli 1984 og i delvise sagsomkostninger  

 40.000 kr.
 Indklagede frigiver endvidere sikkerhedsstillelse.
 Klageren skal til indklagede udstede garanti i overensstemmelse med  

 fællesbetingelserne for membranisoleringen og fugebånd.
 Udgifterne til voldgiftsrettens behandling af sagen betales af klageren  

 med 1/3 og indklagede med 2/3.
København, den 16. februar 1988 Knud Christensen J.Bangert T.
Boe Larsen P.v.c.
