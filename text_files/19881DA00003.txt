Nr BTB 3 Betænkning over Forslag til folketingsbeslutning om fremme af oprettelsen  

 af selvgroede andelsboligforeninger   

 Nr B 3 1988-89, 1. samling Afgivet af Boligudvalget Afgivet: 19890509 Udvalget har behandlet forslaget til folketingsbeslutning i nogle møder og har herunder stillet spørgsmål til boligministeren, som denne har besvaret dels skriftligt, dels i samråd.
 Et af udvalgets spørgsmål og ministerens besvarelse heraf optrykkes som  

 bilag til betænkningen.
Boligministeren har i et samråd over for Boligudvalget tilkendegivet, at  

 hun er enig med Kommunernes Landsforening i, at det er væsentligt, at  

 brugerindflydelsen styrkes i det støttede private andelsboligbyggeri, uanset  

 hvem der står som bygherre.
Boligministeren vil derfor tage initiativ til, at  

 Boligministeriet udarbejder et idekatalog til kommunerne indeholdende  

 anvisninger på, hvordan en styrkelse af beboerindflydelsen kan gribes an i  

 praksis.
 Boligministeren har desuden oplyst Boligudvalget om, at Kommunernes  

 Landsforening fortsat er indstillet på at henlede kommunernes opmærksomhed på  

 mulighederne for at fremme de selvgroede andelsboligforeninger og for at  

 styrke andelsbolighavernes indflydelse på boligens udformning og karakter.
 Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) beslutningsforslaget til  

forkastelse ved 2. (sidste) behandling.
 Et mindretal inden for flertallet (Fremskridtspartiets medlem af udvalget)  

 bemærker i øvrigt, at Fremskridtspartiet helt ønsker at afskaffe det  

 misfoster, der hedder andelsboliger.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller beslutningsforslaget til vedtagelse  

 uændret ved 2. (sidste) behandling.
 Et flertal inden for mindretallet (Socialdemokratiets medlemmer af  

 udvalget) ønsker at anføre følgende:
Det er stadig kun meget få private andelsboliger, der opføres af  

 selvgroede eller allerede oprettede andelsboligforeninger.
Af de oplysninger,  

 der er tilgået udvalget, fremgår, at ca. 90 pct. af alle private  

 andelsboliger opføres uden at være udbudt i licitation og uden at være  

 underlagt nogen form for kvalitetskontrol.
I mange tilfælde sælges disse  

 boliger til en pris svarende til det gældende rammebeløb uden hensyn til, at  

 boligerne måske er opført til f.eks. 1.000 kr. pr. m2 under rammebeløbet.
Ud over at kommunerne som foreslået giver ansøgninger fra selvgroede  

 andelsboligforeninger en fortrinsstilling, mener Socialdemokratiet, at der  

 bør oprettes en vejledningstjeneste for personer eller grupper af personer,  

 der ønsker at starte en andelsboligforening med et efterfølgende byggeri som  

 mål.
Socialdemokratiet finder andvidere, at der bør gennemføres en ordning,  

 der medfører, at entreprenører eller ejendomsmæglere, der udbyder andele til  

 salg i nye andelsboligprojekter, når f.eks. 60 pct. har tegnet sig, skal være  

 forpligtet til at udbyde projektet i licitation efter samme regler, som  

 gælder for almennyttige boliger.
Lizzie Lichtenberg (KF) Merete Aarup (KF) Pernille Sams (KF) Mejdahl (V)  

 nfmd.
Traberg Smidt (V) Kirsten Jacobsen (FP) Jørgen Estrup (RV) Bollmann  

 (CD) Lysholm Christensen (KRF) Svend Andersen (S) Baadsgaard (S) fmd.  

Pia Gjellerup (S) Torben Lund (S) Lissa Mathiasen (S) Holger K.
Nielsen  

 (SF) Bjørn Poulsen (SF) Pelle Voigt (SF) Bilag Et af udvalgets spørgsmål til boligministeren og dennes besvarelse heraf Spørgsmål 3:
Under henvisning til svaret på spørgsæmål 1 (B 3 - bilag 2) ønskes oplyst,  

 om ministeriet har tilendebragt den nævnte undersøgelse, og vil ministeren  

 snarest muligt oversende resultatet til udvalget? Svar:
 Med henblik på at kortlægge dels omfanget af det selvgroede  

 andelsboligbyggeri i snæver forstand, dels udbredelsen af brugerindflydelse  

 på privat andelsboligbyggeri i det hele taget anmodede Boligstyrelsen i  

 cirkulæreskrivelse af 26. oktober 1988 kommunalbestyrelserne om at oplyse  

 følgende i forbindelse med afgivelse af ønsker om støtte til privat  

 andelsboligbyggeri i 1989:
 - om projektet er blevet til på initiativ af en gruppe af personer, som i  

 fællesskab som andelsboligforening står som bygherre (markeres med  

 »A«).
 - om projektet gennemføres på en sådan måde, at de kommende beboere får  

 indflydelse på projektets udformning, herunder materialevalg m.v. (markeres  

 med »B«).
 Til den sidstnævnte kategori hører projekter, som er blevet til på  

 initiativ af kommende andelshavere, men hvor andelsboligforeningen ikke står  

 som bygherre.
 Nedenfor er gengivet resultatet af de indkomne oplysninger vedrørende  

 brugerindflydelse i privat andelsboligbyggeri.
 Opgørelse af »A«- og »B«-markeringer på  

 oplysningsskemaer.
(*) Inkl. eet projekt, hvor der endnu ikke er taget stilling til, om  

 markeringen skal være »A« eller »B«.
Antallet af boliger  

 i andelsboligprojekter med »A«- og »B«-markering udgør  

 samlet knap 9 pct. af de i alt 9.800 andelsboliger, kommunerne har ønske om i  

 år, og hidrører fra 10 pct. af landets kommuner.
Der er en klar overvægt af projekter med brugerindflydelse i kommuner vest  

 for Storebælt.
Kommunerne vest for Storebælt tegner sig for 70 pct. af  

 boligerne i disse projekter.
Dette skal sammenholdes med, at disse kommuners  

 andel af det samlede antal ønskede boliger kun udgør ca. 57 pct.
 Den gennemsnitlige projektstørrelse for de brugerinfluerede projekter er  

 på 23 boliger øst for Storebælt, 12 vest for Storebælt og 14 boliger i hele  

 landet under eet.
 I 20 ud af de 28 kommuner er det et brugerinflueret projekt, der er  

 prioriteret højest på kommunernes oplysningsskema.
 14 kommuner har indberettet mere end et projekt med brugerindflydelse.  

 Heraf har 5 kommuner indberettet både »A«- og  

 »B«-projekter.
