Meddelelse om sager om overtrædelse af dyreværnsloven 1. Indledning I den senere tid har der været rejst spørgsmål om forskellige  

 forhold i forbindelse med politiets og anklagemyndighedens behandling af  

 sager  

 om overtrædelse af dyreværnsloven.
Endvidere har Højesteret for nylig afsagt  

 en kendelse om anvendelsen af udtalelser fra Det Veterinære Sundhedsråd som  

 bevis i en sag om overtrædelse af dyreværnsloven.
 I den anledning fastsættes følgende retningslinier om  

 behandlingen af sådanne sager:
2. Forelæggelse af  

 spørgsmål for Det Veterinære Sundhedsråd I straffesager om overtrædelse af dyreværnslovgivningen kan det  

 være nødvendigt at indhente sagkyndige udtalelser om veterinære spørgsmål.  

 Det  

 vil ofte være en mulighed at forelægge sådanne spørgsmål for Det Veterinære  

 Sundhedsråd.
 I en kendelse af 21. december 1999 (U 2000.627 H) har Højesteret  

 imidlertid udtalt, at udtalelser fra Det Veterinære Sundhedsråd om  

 bevismæssige  

 spørgsmål og om, hvorvidt de tiltalte har overtrådt dyreværnsloven, ikke kan  

 anvendes som bevis.
2.1. Højesterets  

 kendelse af 21. december 1999 (U 2000.627 H) I den pågældende sag havde politiet fremsendt akterne i  

 straffesagen til Det Veterinære Sundhedsråd med anmodning om en  

 "udtalelse om tiltaleforhold, bødestørrelse og om hvorvidt der bør  

 indstilles efter § 29, stk. 1" (om rettighedsfrakendelse). Der var ved  

 denne første forelæggelse ikke  

 udformet  

 bestemte spørgsmål til rådet.
 Senere fremsendte anklagemyndigheden på ny sagen til rådet med  

 anmodning om besvarelse af en række konkrete spørgsmål.
Det Veterinære Sundhedsråd afgav i den anledning to udtalelser.  

 Den første udtalelse indeholdt bl.a. en gennemgang af de faktiske  

 omstændigheder i sagen, sådan som rådet opfattede disse på grundlag af  

 politirapporterne, og rådet udtalte sig herunder om de bevismæssige spørgsmål  

 i  

 sagen.
Endvidere indeholdt rådets udtalelser en stillingtagen til, om de  

 tiltalte efter rådets opfattelse havde overtrådt dyreværnsloven.
 Ved Østre Landsrets kendelse af 3. juni 1999 blev det ikke  

 tilladt anklagemyndigheden at benytte udtalelserne fra Det Veterinære  

 Sundhedsråd som bevis under sagen.
 Flertallet (tre af fem dommere) i Højesteret stadfæstede  

 landsrettens kendelse og begrundede afgørelsen således:
"Politiet kan indhente en udtalelse fra Det Veterinære Sundhedsråd  

 om veterinære spørgsmål, jf. § 3 i lov om dyrlægegerning m.v.
Rådet kan  

 herunder udtale sig om, hvorvidt en adfærd, der er nærmere beskrevet i  

 spørgsmål til rådet, indebærer en uforsvarlig behandling af dyr eller  

 eventuelt  

 en mishandling eller grovere uforsvarlig behandling, jf. dyreværnslovens § 1,  

 §  

 28, stk. 1, og § 29, stk. 1. Sådanne udtalelser er omfattet af  

 retsplejelovens  

 § 877, stk. 2, nr. 5, og kan derfor benyttes som bevis.
Dette gælder selv om  

 udtalelsen er ensidigt indhentet af politiet forud for tiltalerejsning, idet  

 tiltalte har adgang til at stille supplerende spørgsmål til rådet eller  

 indhente udtalelse fra andre sagkyndige.
I den foreliggende sag har rådet imidlertid - på grund af den  

 måde sagen er forelagt og spørgsmålene er stillet - ikke alene udtalt sig om  

 veterinære spørgsmål, men også om spørgsmål, som vil være genstand for  

 rettens  

 bevisvurdering.
Rådet har herved givet udtryk for en stillingtagen til, om de  

 tiltalte har overtrådt dyreværnsloven.
Under henvisning hertil og til rådets  

 særlige stilling stemmer vi for at stadfæste landsrettens kendelse." 2.2. Fremgangsmåden  

 ved forelæggelse af spørgsmål for Det Veterinære Sundhedsråd 2.2.1.  

 Det Veterinære Sundhedsråds kompetence Det Veterinære Sundhedsråd er - i lighed med Retslægerådet - et  

 sagkyndigt råd.
Rådets opgave er at afgive udtalelser om veterinære spørgsmål  

 og at være rådgivende for ministeren for fødevarer, landbrug og fiskeri m.v.  

 Ifølge § 3, stk. 1, i lov om dyrlægegerning m.v. afgiver Det Veterinære  

 Sundhedsråd  

 udtalelser om veterinære spørgsmål på begæring af en offentlig myndighed  

 eller  

 af parter i straffesager, hvor sådanne spørgsmål opstår.
 Det henhører derimod ikke under Det Veterinære Sundhedsråds  

 kompetence at afgive udtalelser om bevismæssige spørgsmål eller spørgsmål af  

 juridisk karakter, ligesom rådet ikke har til opgave at udtale sig om  

 anklagemyndighedens strafpåstand i konkrete sager.
 Rådets særlige stilling som sagkyndigt organ og det forhold, at  

 det ikke påhviler rådet at fungere som tilsynsmyndighed, fører endvidere til,  

 at anklagemyndigheden ikke bør rette almindelige forespørgsler til rådet om  

 behandlingen af konkrete sager, herunder f.eks. om, hvilke regler der er  

 relevante for sagen, om formuleringen af tiltalen eller om praksis i lignende  

 sager, sådan som det i et vist omfang forekommer ved samarbejdet med  

 særmyndigheder i særlovssager.
 Som det fremgår af præmisserne for Højesterets afgørelse, kan  

 Det Veterinære Sundhedsråd udtale sig om, "hvorvidt en adfærd, der er  

 nærmere beskrevet i spørgsmål til rådet, indebærer en uforsvarlig behandling  

 af  

 dyr eller eventuelt en mishandling eller grovere uforsvarlig behandling, jf.  

 dyreværnslovens § 1, § 28, stk. 1, og § 29, stk. 1".
 Anklagemyndigheden må endvidere kunne anmode rådet om udtalelser  

 om andre veterinære spørgsmål, herunder f.eks. om en bestemt nærmere  

 beskrevet  

 fremgangsmåde ved behandlingen af dyr er anerkendt og forsvarlig, og om et  

 bestemt indgreb på et dyr kræver autorisation som dyrlæge.
2.2.2. Formuleringen  

 af spørgsmål til Det Veterinære Sundhedsråd Forelæggelse af sagen for Det Veterinære Sundhedsråd skal ske  

 ved en skrivelse fra anklagemyndigheden til rådet, hvori spørgsmålene til  

 rådet  

 formuleres.
Sagens akter vedlægges.
 Spørgsmålene til det Veterinære Sundhedsråd skal formuleres  

 konkret,  

 og det skal ved forelæggelsen  

 for rådet klart angives, hvilke faktiske forhold rådet skal udtale sig om.
 Anklagemyndigheden må derfor i henvendelsen til rådet beskrive  

 den faktiske adfærd, således som anklagemyndigheden på baggrund af  

 efterforskningen  

 i sagen opfatter denne, og stille de enkelte spørgsmål til rådet i relation  

 til denne beskrivelse.
 Hvis der er tvivl om, hvilke faktiske omstændigheder der kan  

 lægges til grund ved sagens afgørelse, bør dette oplyses, ligesom det bør  

 overvejes, om der er behov for at stille alternative spørgsmål, f.eks. på  

 baggrund af de forklaringer, som er afgivet af den sigtede om  

 hændelsesforløbet.
Det vil oftest være en fordel at stille flere korte spørgsmål  

 vedrørende de enkelte momenter i sagen.
Det er endvidere en mulighed at  

 stille  

 et supplerende spørgsmål om, hvorvidt sagen i øvrigt giver rådet anledning  

 til  

 bemærkninger.
 Spørgsmålene til rådet må ikke stilles således, at der lægges op  

 til en bevismæssig vurdering eller en stillingtagen til, om den sigtede kan  

 anses for skyldig i bestemte lovovertrædelser, idet denne vurdering henhører  

 under retten.
 Der bør endvidere ikke stilles spørgsmål, hvor rådet anmodes om  

 en gennemgang af, om et længere hændelsesforløb er foregået i  

 overensstemmelse  

 med de gældende regler.
2.2.3. Forelæggelse af  

 spørgsmål til Det Veterinære Sundhedsråd for sigtede Det fremgår af begrundelsen for Højesterets kendelse, at  

 udtalelser fra Det Veterinære Sundhedsråd er omfattet af retsplejelovens §  

 877, stk. 2, nr. 5, og derfor som udgangspunkt kan benyttes som bevis, og at  

 dette gælder, selv om udtalelsen er ensidigt indhentet af politiet forud for  

 tiltalerejsningen.
 Der er på den baggrund ikke noget til hinder for, at  

 anklagemyndigheden stiller spørgsmål til Det Veterinære Sundhedsråd uden  

 forudgående forelæggelse af spørgsmålene for den sigtede eller dennes  

 eventuelle forsvarer.
 I sager, hvor der er beskikket en forsvarer, bør et udkast til  

 spørgsmålene til rådet dog forelægges for forsvareren, således at der så  

 tidligt som muligt under sagens behandling gives sigtede adgang til at stille  

 supplerende spørgsmål.
3. Bistand i øvrigt i  

 forbindelse med behandlingen af sager om overtrædelse af  

 dyreværnslovgivningen Som nævnt ovenfor under pkt. 2.2.1. bør anklagemyndigheden ikke  

 rette almindelige forespørgsler til Det Veterinære Sundhedsråd om  

 behandlingen  

 af konkrete sager, herunder f.eks. om, hvilke regler der er relevante for  

 sagen, om formuleringen af tiltalen eller om praksis i lignende sager, sådan  

 som det i et vist omfang forekommer ved samarbejdet med særmyndigheder i  

 særlovssager.
 Sådan almindelig rådgivning med henblik på behandlingen af  

 konkrete sager, der indeholder veterinære spørgsmål, må indhentes hos de  

 offentlige myndigheder, som det påhviler at føre tilsyn med overholdelsen af  

 lovgivningen, jf. herved også RM 6/1994 om samarbejdet i særlovssager med  

 særmyndigheden.
 Fødevareregionernes veterinærafdelinger (tidligere  

 kredsdyrlægerne) og Fødevaredirektoratet vil således i mange tilfælde kunne  

 bistå politiet og anklagemyndigheden i forbindelse med behandlingen af  

 enkeltsager.
4. Straffene i sager  

 om overtrædelse af dyreværnslovgivningen Folketinget har ved flere lejligheder over for  

 Justitsministeriet rejst spørgsmål om strafudmålingen i sager om overtrædelse  

 af dyreværnsloven.
I den anledning har rigsadvokaturen indhentet udtalelser  

 fra flere regionale statsadvokater og en række politimestre.
 Efter en samlet vurdering bl.a. på grundlag af disse udtalelser  

 er det min opfattelse, at det ikke kan afvises, at der et behov for skærpelse  

 af straffene for overtrædelse af dyreværnsloven.
 Det kan således give anledning til tvivl, om bøder på 500 -  

 1.000 kr. for overtrædelse af dyreværnslovens § 28, stk. 1, 1. pkt., om  

  

 uforsvarlig  

 behandling  

 af dyr har fulgt med prisudviklingen, og om bøder af denne  

 størrelse står i rimeligt forhold til bøderne på andre områder.
 Overtrædelser af § 28, stk. 1, 1. pkt., dækker imidlertid over  

 meget forskellige forhold, og Det Veterinære Sundhedsråd karakteriserer i  

 sine  

 udtalelser ofte forholdet som enten uforsvarligt eller  

 groft uforsvarligt.  

 Det er endvidere ikke en betingelse for anvendelse af bestemmelsen, at dyret  

 er forvoldt skade, eller at handlingen har medført smerte for dyret, og der  

 kan således også forekomme mindre strafværdige overtrædelser, hvor en bøde på  

 500 - 1.000 kr. må anses for passende.
Strafpåstanden bør afspejle, om forholdet må anses for  

 uforsvarligt eller groft uforsvarligt, men det er  

 ikke muligt herudover at  

 fastsætte nærmere generelle retningslinier for anklagemyndighedens  

 strafpåstande i disse sager.
På den baggrund er det min opfattelse, at en  

 skærpelse  

 af bødeniveauet må søges gennemført ved en øget opmærksomhed hos  

 anklagemyndigheden  

 med hensyn til sager af denne karakter.
Anklagemyndigheden bør derfor indtil videre indbringe egnede  

 sager om uforsvarlig behandling af dyr, hvor der skønnes at være behov for en  

 højere bøde end den, der hidtil har været anvendt i praksis, for domstolene  

 fremfor at søge sagerne afgjort udenretligt med bødeforelæg.
Endvidere bør  

 anklagemyndigheden være særlig opmærksom på behovet for at anke udvalgte  

 sager  

 til landsretterne med henblik på skærpelse.
 For så vidt angår sager om overtrædelse af dyreværnslovens § 28,  

 stk. 1, 2. pkt., om  

  

 mishandling  

 er det mit indtryk, at der næppe er  

 behov for en generel skærpelse af straffene.
 Der kan imidlertid være grundlag for efter en konkret vurdering  

 i enkelte sager at søge straffen skærpet gennem anke, herunder f.eks. hvis  

 der  

 idømmes bøde eller hæfte, selv om der er tale om et forhold, der henføres  

 under  

 § 28, stk. 1, 2. pkt., hvor der alene er fængsel i strafferammen.
 I øvrigt henledes opmærksomheden på, at der kan være grundlag  

 for at nedlægge påstand om  

  

 frakendelse  

 af retten til at beskæftige sig  

 med dyr efter dyreværnslovens § 29, stk. 1. Sager, hvor der er spørgsmål om  

 frakendelse, skal forelægges for rigsadvokaturen.
For så vidt angår sager om  

  

 transport af dyr, jf.  

 bekendtgørelsen om transport af dyr og bekendtgørelsen om beskyttelse af dyr  

 under transport, bemærkes, at rigsadvokaturen på grundlag af en høring af  

 samtlige regionale statsadvokater har vurderet behovet og muligheden for at  

 fastsætte retningslinier for bødestørrelsen.
Udtalelserne fra  

 statsadvokaterne  

 viste, at der hidtil har været et ganske begrænset antal sager om  

 overtrædelse  

 af de pågældende bekendtgørelser.
Jeg har på den baggrund ikke fundet det muligt at udsende  

 nærmere retningslinier på dette område.
Vejledning om domstolenes praksis kan  

 eventuelt fås ved henvendelse til Fødevaredirektoratet, der vil modtage  

 underretning om samtlige afgørelser, jf. pkt. 6 nedenfor.
 Oplysninger om  

  

 praksis vedrørende strafudmålingen  

 i sager  

 om overtrædelse af dyreværnslovgivningen findes i øvrigt i årsberetningerne  

 fra Det Veterinære Sundhedsråd, der udsendes til samtlige politikredse.
5. Pålæg efter  

 dyreværnsloven I forbindelse med behandlingen af sager om overtrædelse af  

 dyreværnsloven forekommer det, at politiet konstaterer, at dyr er skadede  

 eller syge eller opholder sig under uforsvarlige forhold.
Udover  

 efterforskningen af eventuelle strafbare forhold i den forbindelse bør  

 politiet  

 være opmærksom på, om der er grundlag for  

  

 straks  

 at gribe ind over for  

 sådanne dyrehold.
 Dette kan ske efter bestemmelserne i dyreværnslovens §§ 21 og  

 22, der er sålydende:
"  

  

 § 21. Behandles  

 dyr uforsvarligt, kan politimesteren (politidirektøren) give den ansvarlige  

 pålæg om dyrets behandling.
Er dyret sygt eller kommet uhelbredeligt til  

 skade, kan politimesteren (politidirektøren) meddele pålæg om aflivning af  

 dyret, hvis det vil medføre unødig lidelse at lade det leve.
Stk. 2. Pålæg skal meddeles skriftligt.
Inden der meddeles  

 pålæg, skal politimesteren (politidirektøren) indhente en erklæring fra en  

 dyrlæge og om fornødent fra kredsdyrlægen.
Endvidere skal den, der har  

 ansvaret for dyret, have lejlighed til at udtale sig.
 Stk. 3. Stk. 2 kan fraviges i det omfang, det er nødvendigt for  

 at afværge en væsentlig lidelse for dyret.
Stk. 4. Om omkostninger (udelades) § 22. Efterkommes  

 pålægget efter § 21, stk. 1, 1. pkt., ikke,  

 skal politimesteren (politidirektøren) sørge for dyrenes pasning og kan  

 herunder anbringe dyrene et andet sted.
Efterkommes pålæg efter § 21, stk. 1,  

 2. pkt., ikke, skal politimesteren sørge for, at dyret aflives.
 Stk. 2. Politimesteren (politidirektøren) kan straks eller  

 senere bestemme, at dyrene skal sælges eller aflives, hvis forholdene taler  

 derfor, herunder dyrenes tilstand, udsigten til, at ejeren kan passe dyrene  

 igen, og udgifterne ved dyrenes placering andetsteds.
Stk. 3. Om omkostninger (udelades)." I dyreværnslovens § 23 er der fastsat bestemmelser om adgangen  

 til domstolsprøvelse af pålæg efter § 21 og salg eller aflivning efter § 22.  

 Indbringelse for domstolene har  

  

 ikke  

 opsættende virkning.
 Om pålæg efter § 21 og om anvendelse af beføjelserne i § 22 henvises  

 i øvrigt til Vestre Landsrets kendelse i U 99.2064V.
6. Indberetning til  

 Fødevaredirektoratet om sager vedrørende transport af dyr En transportvirksomhed, der udfører transporter af hvirveldyr,  

 skal være autoriseret hertil.
Autorisation meddeles af Fødevaredirektoratet,  

 der ligeledes har mulighed for under visse omstændigheder at tilbagekalde  

 autorisationen.
Hvis det er det strafbare forhold alene, der skal begrunde en  

 rettighedsfrakendelse, bør spørgsmålet om frakendelse afgøres af retten i  

 forbindelse med straffesagen.
Derimod er der formentlig ikke noget til hinder  

 for, at den administrative myndighed som led i en samlet vurdering af, om der  

 er grundlag for at fratage en autorisation, lader også eventuelle tidligere  

 straffedomme indgå i vurderingen.
Fødevaredirektoratet har derfor behov for at få oplysninger om  

 alle afgørelser i sager vedrørende overtrædelse af reglerne om dyretransport  

 (bekendtgørelsen om transport af dyr og bekendtgørelsen om beskyttelse af dyr  

 under transport), hvor den pågældende ikke bliver frifundet.
Det gælder  

 således også bødeforelæg, der vedtages udenretligt.
 I den anledning skal jeg anmode politimestrene og  

 politidirektøren om, at disse afgørelser indberettes til  

 Fødevaredirektoratet,  

 3. kontor, Mørkhøj Bygade 19, 2860 Søborg.
