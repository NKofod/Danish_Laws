 I medfør af § 1, stk. 1 og 2, § 6, § 7 og § 16, stk. 6, i lov nr. 595 af  

 22. december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m.v. fastsættes:
§ 1.  Skummetmælk, der er forarbejdet til kasein og  

 kaseinater, er genstand for støtte her i landet i henhold til Det europæiske  

 økonomiske Fællesskabs markedsordning for mælk og mejeriprodukter under  

 forudsætning af, at skummetmælken hidrører fra mælk, der er produceret  

 indenfor fællesskabets område.
Det er forbudt at anmode om støtte til  

 skummetmælk af anden oprindelse.
 Stk. 2.  Udover de af Det europæiske økonomiske  

 Fællesskab fastsatte betingelser for ydelse af støtte til skummetmælk, der er  

 forarbejdet til kasein og kaseinater, skal de i §§ 2-4 angivne betingelser  

 være opfyldt.
§ 2.  En virksomhed, der ønsker at opnå støtte til  

 skummetmælk, som virksomheden forarbejder til kasein eller kaseinater, skal  

 registreres hos Statskontrollen med Mejeriprodukter og Æg m.m., Niels  

 Juelsgade 5, 1059 København K.
Anmodning herom skal indsendes til  

 statskontrollen på formular, der rekvireres hos statskontrollen.  

 Statskontrollen tildeler virksomheden et registreringsnummer.
Stk. 2.  Direktoratet for Markedsordningerne udsender  

 vejledning om gældende bestemmelser for ydelse af støtte til skummetmælk, der  

 er forarbejdet til kasein og kaseinater.
Statskontrollen med Mejeriprodukter  

 og Æg m.m. foretager kontrol med overholdelse af ordningens bestemmelser.
§ 3.  Ydelse af støtte til skummetmælk, der er  

 forarbejdet til kasein kaseinater, er bl.a. betinget af, a. at der ikke tidligere er udbetalt støtte til skummetmælken, og b. at prøver af det fremstillede kasein eller kaseinat, udtaget og  

 undersøgt af Statskontrollen med Mejeriprodukter og Æg m.m., viser at de  

 stillede krav er opfyldt.
§ 4.  Virksomheden skal senest 8 hverdage forud for  

 den dag, på hvilken virksomheden ønsker de i § 3, litra b, omhandlede prøver  

 udtaget, fremsætte anmodning herom til Statskontrollen med Mejeriprodukter og  

 Æg m.m. med oplysning om partiets størrelse og sammensætning.
Partier under  

 500 kg må ikke anmeldes til kontrol og prøveudtagning.
 Stk. 2.  Efter udtagning og undersøgelse af prøver samt  

 eftersyn af partiet tilsender statskontrollen virksomheden en kontrolattest,  

 der indeholder oplysning om partiets størrelse, parti- og løbenumre,  

 analyseresultat og klassificering.
§ 5.  Anmodning om støtte skal af virksomheden  

 indsendes til Statskontrollen med Mejeriprodukter og Æg m.m. på formular, der  

 rekvireres hos statskontrollen.
Anmodningen skal omfatte salget af kasein og  

 kaseinater i den foregående kalendermåned og skal affattes på grundlag af  

 oplysningerne i den § 4, stk. 2, omhandlede kontrolattest.
 Stk. 2.  Støttebeløbet udbetales af Direktoratet for  

 Markedsordningerne under forbehold af eventuel senere revisionsanmærkning.
 Stk. 3.  Såfremt det konstateres, at betingelserne for  

 ydelse af støtte ikke har været opfyldt, skal virksomheden efter påkrav fra  

 direktoratet straks tilbagebetale udbetalte støttebeløb med tillæg af en  

 årlig rente, der svarer til den til enhver tid fastsatte officielle diskonto  

 med et tillæg på 2 pct., og som beregnes fra datoen for beløbets udbetaling.
 § 6.  Virksomheden skal i mindst 5 år opbevare  

 optegnelser, købs- og salgsbilag, leveringsbeviser, produktionsbeviser og  

 øvrige relevante dokumenter vedrørende udbetalte støttebeløb.
 Stk. 2.  Rigtigheden af oplysninger, der skal danne  

 grundlag for udbetaling af støtte, kan forlanges bekræftet af  

 statsautoriseret eller registreret revisor.
§ 7.  Overtrædelse af § 4, stk. 1, § 5, stk. 3, og §  

 6, stk. 1, straffes med bøde.
Overtrædelse af § 1, stk. 1, 2. pkt., straffes  

 ligeledes med bøde, medmindre højere straf er forskyldt, jfr. § 16 i lov nr.  

 595 af 22. december 1972 om administration af Det europæiske økonomiske  

 Fællesskabs forordninger om markedsordninger for landbrugsvarer m.v.
 § 8.  Bekendtgørelsen træder i kraft den 5. april  

 1974.
 Landbrugsministeriet, den 5. marts 1974.
 Niels Anker Kofoed.
/J.
Rønning-Petersen.
