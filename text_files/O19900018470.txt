Resumé  


  

 A erhvervede en fast ejendom i marts 1986 og solgte ejendommen i december  

 1987. A  

 havde beboet ejendommen  

 sammen med sin samlever og deres fælles barn.
Told- og Skattestyrelsen  

 meddelte  

 afslag på A's anmodning om dispensation efter ejendomsavancebeskatningslovens  

 § 8, stk. 2. Styrelsen oplyste, at der dispenseres ved opløsning af et fast  

 samlivsforhold mellem to personer, uanset køn og uanset forholdets karakter,  

 og hvad enten samlivsforholdet opløses ved fraflytning eller død.
Styrelsen  

 begrundede afgørelsen med, at det i praksis - med henblik på at sikre, at der  

 kun dispenseres i de tilfælde, hvor samlivet har haft en fastere karakter -  

 kræves, at parterne har ejet ejendommen i sameje.
Den praksis, som Told- og Skattestyrelsen havde givet udtryk for,  

 og hvorefter der kun dispenseres i de tilfælde, hvor samlivet har haft en  

 fastere karakter, gav ikke ombudsmanden anledning til bemærkninger.  

 Ombudsmanden  

 fandt imidlertid, at afgørelsen af, i hvilke tilfælde der foreligger samliv  

 af fastere karakter, må bero på en nærmere vurdering af en række  

 omstændigheder, herunder samlivets varighed, familieforhold og økonomiske  

 forhold.
Ombudsmanden fandt det således ikke holdbart i sig selv at tillægge  

 det forhold, at de samlevende ejer fast ejendom sammen, afgørende betydning  

 for, om der foreligger et fast samlivsforhold.
Dette forhold er hverken en  

 nødvendig eller en i sig selv tilstrækkelig betingelse for at kunne  

 karakterisere et samlivsforhold som værende af fastere karakter.
 Ombudsmanden henstillede til Told- og Skattestyrelsen at tage  

 sagen op til fornyet overvejelse og meddele A en ny afgørelse, der var  

 baseret  

 på en samlet vurdering af A's samlivsforhold. (J. nr. 1990-602-222).
 Manglende konkret afvejning ved dispensationsafgørelse, jf.  

 ejendomsavancebeskatningslovens § 8, stk. 2.
 A klagede  

 over en afgørelse fra Skatteministeriet, Told-og Skattestyrelsen, hvorved  

 styrelsen afslog As anmodning om dispensation fra bestemmelsen i  

 ejendomsavancebeskatningslovens  

 § 8, stk. 1.
 Af sagens akter fremgik det,  

 at skatteadministrationen i As kommune efter bemyndigelse fra  

 ligningskommissionen  

 ændrede As skatteansættelse for indkomståret 1987 således, at fortjenesten  

 ved salg af fast ejendom efter ejendomsavancebeskatningsloven blev opgjort  

 til  

 84.057 kr.
A ansøgte amtsskatteinspektoratet  

 om dispensation efter § 8, stk. 2, i ejendomsavancebeskatningsloven.
A  

 anførte, at A havde erhvervet ejendommen ved skøde tinglyst den 6. marts  

 1986, og havde solgt ejendommen ved slutseddel af 1. december  

 1987. A  

 anførte i skrivelsen bl.a.  

 følgende:
 "... (A) boede sammen  

 med (samleveren), ... og deres fælles barn i ejendommen. (A) og (samleveren)  

 så sig imidlertid nødsaget til at ophæve samlivet på grund af  

 uoverensstemmelser,  

 hvilket var den direkte anledning til salget af ejendommen.
Ejendommen har været benyttet  

 til såvel beboelse som erhverv.
Såvel bolig som erhverv har været (As) og  

 (samleverens). Samleveren har bl.a. forestået autoværkstedet, medens (A) har  

 forestået benzinstationen.
Efter den seneste ejendomsvurdering er mere end  

 halvdelen af den offentlige vurdering henført til beboelsen.
..." Amtsskatteinspektoratet  

 afslog ansøgningen om dispensation.
Inspektoratet anførte bl.a. følgende:
 "I henhold til  

 ejendomsavancebeskatningslovens § 8, stk. 2, kan der dispenseres fra kravet  

 om  

 2 års beboelse i ejertiden, såfremt der foreligger ganske særlige  

 omstændigheder.
 Ifølge sædvanlig praksis kan  

 der dispenseres, når et fast samlivsforhold ophæves, men det er en  

 forudsætning, at begge har ejet en andel af ejendommen.
Det fremgår, at skatteyder  

 har ejet ejendommen... alene, hvorfor der er meddelt afslag." A indbragte  

 amtsskatteinspektoratets afgørelse for Statsskattedirektoratet (nu Told- og  

 Skattestyrelsen). A anførte bl.a. følgende:
"§ 8, stk. 2, er fra  

 lovgivers side særlig tænkt anvendt, hvor ejeren på grund af tjenstlig  

 forflyttelse eller andre særlige forhold er blevet forhindret i at bebo huset  

 i  

 2 år.
Disse forudsætninger for dispensationsreglen er udmøntet i en praksis,  

 hvorefter der gives dispensation ved separation, skilsmisse, dødsfald samt  

 samlivsophævelse.
 For så vidt angår separation  

 og skilsmisse, er det praksis, at der meddeles dispensation, også hvor blot  

 den ene har været skødehaver, men for så vidt angår faste samlivsforhold,  

 antages det i praksis, at dispensation kun kan meddeles, såfremt begge de  

 samlevende har været skødehavere.
 Det er min opfattelse, at  

 denne praksis, for så vidt angår samlevende, er i strid med lovens formål.
 Formålet med  

 dispensationsreglen er, at særlige, udefra kommende omstændigheder, hvorover  

 skatteyder ikke har nogen indflydelse og dermed heller ikke tilsigter  

 skattebesparelse,  

 ikke skal belaste skatteyder med påligning af beskatning af den til handlen  

 medfølgende avance.
 Som bekendt er det en  

 almindelig forvaltningsretlig grundregel, at den praksis,  

 forvaltningsmyndigheder anlægger ved administration af love og  

 bekendtgørelser, skal være saglig i relation til lovens formål.
Det er min opfattelse, også  

 under hensyn til at § 8 ikke omtaler ægtefæller, men ejer og dennes husstand,  

 hvilket i andre juridiske sammenhænge netop betyder samlever, at den  

 forskelsbehandling, der således sker i den af forvaltningsmyndigheden anlagte  

 praksis, ikke er sagligt begrundet, idet man bl.a. har sat "regel over  

 skøn"; herunder den for forvaltningsmyndigheder gældende regel om  

 pligtskøn." Told- og Skattestyrelsen  

 meddelte A, at anmodningen om dispensation ikke kunne imødekommes.
Styrelsen  

 anførte bl.a. følgende:
"Der dispenseres ved  

 opløsning af et fast samlivsforhold mellem 2 personer, uanset køn og uanset  

 forholdets karakter, og hvad enten samlivsforholdet opløses ved fraflytning  

 eller død.
Med henblik på at sikre, at der kun dispenseres i de tilfælde,  

 hvor  

 samlivet har haft en fastere karakter, kræves det i praksis, at parterne har  

 ejet ejendommen i sameje." I klagen til mig anførte A  

 anførte bl.a., at A og samleveren på tidspunktet for samlivets ophævelse  

 havde  

 boet sammen i 10 år og sammen havde drevet virksomhed fra ejendommen.
A  

 anførte endvidere, at forvaltningsmyndigheden ved sit skøn havde ladet sig  

 lede  

 af en fast regel og derved ikke i tilstrækkelig grad havde taget hensyn til  

 de  

 konkrete forhold.
 Told- og Skattestyrelsen  

 anførte i en udtalelse i anledning af klagen til mig bl.a. følgende:
"Efter styrelsens  

 opfattelse er der ikke tale om, at skønnet er lagt under så faste rammer, at  

 den konkrete afgørelse kan anses som mangelfuld.
Af bemærkningerne til  

 lovforslaget til § 8 fremgår, at dispensationsadgangen især tænkes anvendt i  

 forbindelse med forflyttelse og lignende, separation, skilsmisse og dødsfald.
 I Skattedepartementets  

 cirkulære nr. 216 af 17. december 1982 er disse forhold nævnt som kriterier,  

 der kan lægges vægt på som dispensationsgivende.
 Baggrunden for at meddele  

 dispensation ved skilsmisse, separation og dødsfald er, at en  

 beboelsesejendom  

 typisk er anskaffet i fællesskab (uanset tinglyste ejerforhold), og at  

 opløsning af ægteskabet ved skilsmisse eller dødsfald kan anses som en slags  

 bristende (økonomisk) forudsætning for bevarelse af ejendommen som bolig.
En skatteyder kan normalt  

 forvente dispensation i de i Skattedepartementets cirkulære nævnte tilfælde,  

 og der tages normalt ikke stilling til, hvorvidt den efterlevende/fraskilte  

 ægtefælle i det konkrete tilfælde har råd til at beholde ejendommen.  

 Lovbestemmelsens ordlyd "ganske særlige omstændigheder" indicerer,  

 at bestemmelsen skal fortolkes restriktivt.
I praksis gives der imidlertid  

 ikke kun dispensation i de i cirkulæret nævnte tilfælde.
Således har man  

 sidestillet papirløs samlivsophævelse med separation og skilsmisse, men det  

 har været en betingelse for at opnå dispensation, at begge parter har ejet en  

 anpart af ejendommen; såfremt ejendommen alene har tilhørt den ene part, kan  

 der ikke siges at være bristet nogen økonomisk forudsætning for fortsat  

 beboelse uanset samlivsophævelsen.
 Til orientering vedlægges  

 kopi af Ligningsvejledningen 1989, afsnit H 2.1.5.1.
Selvom cirkulæret forudsætter  

 en stram fortolkning af dispensationsadgangen, er det ikke udelukket at  

 dispensere  

 ud over de i cirkulæret nævnte tilfælde, såfremt det konkret findes, at  

 ganske  

 særlige omstændigheder forårsager salget af beboelsesejendommen." Jeg udtalte følgende i en  

 skrivelse til A:
 "Bestemmelsen i § 8,  

 stk. 1 og 2, i ejendomsavancebeskatningsloven (lovbekendtgørelse nr. 558 af  

 16. september 1988), har følgende ordlyd:
"Fortjeneste ved afståelse  

 af en- og tofamilieshuse og ejerlejligheder skal ikke medregnes, hvis ejeren  

 eller dennes husstand har beboet huset eller lejligheden i mindst 2 år af det  

 tidsrum, hvori den pågældende har ejet boligen.
Med hensyn til en- og  

 tofamilieshuse  

 gælder denne fritagelse dog kun, såfremt 1) ...
 2) ...
 3) ...
Stk. 2  


.  

 Når ganske særlige omstændigheder foreligger, kan  

 skatteministeren eller den, ministeren bemyndiger dertil, indrømme hel eller  

 delvis fritagelse i tilfælde, hvor betingelsen i stk. 1, 1. pkt., ikke er  

 opfyldt." Bestemmelsen svarer til § 8 i  

 den tidligere gældende lov nr. 247 af 9. juni 1982 om beskatning ved  

 afståelse  

 af fast ejendom.
 I bemærkningerne til  

 1982-loven (Folketingstidende 1981-82, tillæg A, sp. 4803) er følgende  

 anført:
"Denne  

 dispensationsadgang svarer til den gældende dispensationsadgang i §  

 2 A  

 i lov om særlig indkomstskat.  

 Dispensationsadgangen anvendes navnlig i forbindelse med forflyttelse og  

 lignende, samt ved separation, skilsmisse og dødsfald." Forarbejderne omtaler ikke  

 spørgsmålet om, hvorvidt der kan dispenseres for ejendomsavancebeskatning,  

 for så vidt angår parter i et ægteskabslignende forhold.
Af Skattedepartementets  

 cirkulære nr. 216 af 17. december 1982 fremgår bl.a. følgende under pkt.
I,  

 C,4:
"Fritagelse vil normalt  

 blive indrømmet, såfremt stillingsskifte har nødvendiggjort erhvervelse af  

 anden bolig.
Dispensation gives endvidere i forbindelse med separation,  

 skilsmisse og dødsfald." Det fremgår af Told- og Skattestyrelsens  

 afgørelse..., at der i praksis dispenseres ved "opløsning af et fast  

 samlivsforhold mellem 2 personer, uanset køn og uanset forholdets karakter,  

 og hvad enten samlivsforholdet opløses ved fraflytning eller død". Det  

 tilføjes i afgørelsen, at det med henblik på at sikre, at der kun dispenseres  

 i de tilfælde, "hvor samlivet har haft en  

  

 fastere karakter  

 "  

 (fremhævet af mig), i praksis kræves, at parterne har ejet ejendommen i  

 sameje.
 I Told- og Skattestyrelsens  

 udtalelse ... er det anført, at papirløs samlivsophævelse sidestilles med  

 separation  

 og skilsmisse, men at det har været en betingelse for at opnå dispensation,  

 at begge parter har ejet en anpart af ejendommen.
 Den praksis, som Told- og  

 Skattestyrelsen gav udtryk for i sin afgørelse..., og hvorefter der kun  

 dispenseres i de tilfælde, hvor samlivet har haft en fastere karakter, kan  

 ikke  

 give mig anledning til bemærkninger.
Afgørelsen af, i hvilke  

 tilfælde der foreligger samliv af fastere karakter, må efter min opfattelse  

 bero på en vurdering af en række omstændigheder i det enkelte tilfælde:  

 Samlivets varighed, familieforhold og økonomiske forhold.
Det er således ikke  

 holdbart i sig selv at tillægge det forhold, at de samlevende ejer fast  

 ejendom sammen, afgørende betydning for, om der foreligger et fast  

 samlivsforhold.  

 Dette forhold er hverken en nødvendig eller i sig selv tilstrækkelig  

 betingelse for at kunne karakterisere et samlivsforhold som værende af  

 fastere karakter.
 Jeg har gjort Told- og  

 Skattestyrelsen bekendt med min opfattelse.
 Jeg må lægge til grund, at  

 det udslaggivende i den foreliggende sag for den afgørelse, der er truffet,  

 har været den blotte konstatering af, at de samlevende ikke ejede fast  

 ejendom  

 sammen.
 Jeg har samtidig hermed  

 henstillet til Told- og Skattestyrelsen at tage sagen op til fornyet  

 overvejelse og meddele Dem en afgørelse, der er baseret på en samlet  

 vurdering  

 af Deres klients samlivsforhold, jf. ovenfor.
 Jeg har udbedt mig  

 underretning om styrelsens fornyede afgørelse.
..." Told- og Skattestyrelsen  

 meddelte mig herefter, at en bedømmelse af A's og samleverens økonomiske  

 forhold ud fra oplysninger indeholdt i selvangivelserne sandsynliggjorde, at  

 det på tidspunktet for købet i 1986 af ejendommen havde været en væsentlig  

 forudsætning for A, at samleveren ved driften af erhvervsdelen af ejendommen  

 kunne bidrage økonomisk til, at familien kunne bo i ejendommen.
Told- og  

 Skattestyrelsen anså det herefter for sandsynliggjort, at ophævelsen af  

 samlivet havde nødvendiggjort salget af ejendommen, og at de i  

 ejendomsavancebeskatningslovens § 8, stk. 2, krævede "ganske særlige  

 omstændigheder" måtte anses for opfyldt.
Told- og Skattestyrelsen  

 tilbagekaldte det tidligere givne afslag på A's anmodning om dispensation  

 efter  

 ejendomsavancebe-skatningslovens § 8, stk. 2.
 Jeg meddelte Told- og  

 Skattestyrelsen, at jeg havde taget det oplyste til efterretning.
