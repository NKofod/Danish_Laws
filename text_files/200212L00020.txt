Fremsat den 3. oktober 2002 af  

 finansministeren (Thor Pedersen) Forslag til Lov om ændring af lov om  

 tjenestemandspension, lov om  

 vederlag og pension m.v. for ministre og lov om  

 åremålsansættelse af tjenestemænd og ansatte  

 på  

 tjenestemandslignende vilkår (Ændringer som følge af  

 førtidspensionsreformen, ændringer om tillæg til  

 pensionister under 65 år hhv. 67 år samt ændringer som  

 følge af indførelse af nye lønsystemer i staten) § 1 I lov om tjenestemandspension, jf. lovbekendtgørelse nr. 724 af 9.  

 september 1993 om tjenestemandspension, som ændret ved lov nr. 316 af  

 14. maj 1997, § 1 i lov nr. 346 af 2. juni 1999 og lov nr. 333 af 16.  

 maj 2001, foretages følgende ændringer :
 1. I § 5, stk. 1, indsættes efter 2.  

 pkt.:
»Tjenestemænd, der aflønnes efter et  

 lønsystem, der ikke er baseret på skalatrin, henføres til  

 pensionsgivende skalatrin efter regler, der fastsættes i henhold til  

 §§ 45-47 i lov om tjenestemænd.« 2. I § 6 indsættes efter stk. 3 som nye  

 stykker:
»Stk. 4. Til egenpensionister, der er afskediget på  

 grund af helbredsbetinget utjenstdygtighed, er fratrådt den 1. juli  

 1999 eller tidligere, har fået tilkendt førtidspension efter lov  

 om social pension før denne dato, og som fylder 65 år i perioden  

 1. juli 2004 til 30. juni 2006, ydes tillæg i henhold til stk. 3  

 til det 67. år.
Til egenpensionister, der er pensioneret fra en  

 stilling på Færøerne omfattet af denne lov, og som er  

 ansat i denne stilling før den 1. juli 1999, ydes tillæg i  

 henhold til 1. pkt. indtil opnåelse af folkepensionsalderen, dog  

 længst indtil det 67. år.
Stk. 5. Finansministeren fastsætter efter indhentet  

 udtalelse fra Lønningsrådet regler om fastsættelse af det  

 i stk. 4, 1. pkt., nævnte tillæg, med henblik på at  

 foretage tilpasning af tillægget til førtidspensionens  

 grundbeløb, som indtægtsreguleres efter §§ 19, 28 og 31 i  

 lov om social pension som bekendtgjort ved lovbekendtgørelse nr. 615  

 af 26. juni 2001, jfr. § 6 i lov nr. 285 af 25. april 2001, samt  

 administrative retningslinier for overgangsordningens  

 gennemførelse.« Stk. 4 og 5 bliver herefter stk. 6 og 7.
 3. § 7 affattes således:
 »§ 7. En tjenestemand, der  

 er under 60 år, og hvis erhvervsevne er nedsat til en tredjedel eller  

 derunder, har ved afsked af denne årsag ret til en pension, som  

 fastsættes på grundlag af den pensionsalder, han ville have  

 opnået ved forbliven i tjeneste indtil det tidspunkt, da han skulle  

 have været afskediget fra sin stilling på grund af alder.
Stk. 2. Stk. 1 finder ikke anvendelse, hvis  

 tjenestemanden inden for en periode på 10 år fra  

 ansættelsen afskediges på grund af en lidelse, der var  

 lægeligt konstateret ved ansættelsen.
Det samme er  

 tilfældet, hvis afskedigelsen er begrundet i en følgesygdom af  

 en på ansættelsestidspunktet lægeligt konstateret  

 risikofaktor.
Stk. 3. Finansministeren kan, hvor særlige forhold taler  

 derfor, bestemme, at stk. 1 kan finde anvendelse, hvor fratræden  

 sker efter det fyldte 60. år.« 4. § 24, stk. 3, 4. pkt. affattes  

 således:
»Såfremt den pågældendes erhvervsevne er  

 nedsat til halvdelen eller derunder på grund af helbredsmæssige  

 forhold, kan finansministeren dog efter indhentet udtalelse fra  

 Helbredsnævnet bestemme, at pensionen udbetales fra den 1. i  

 måneden efter, at sag herom er rejst over for finansministeren.« 5. I § 24, stk. 5, 2. pkt., ændres  

 »§ 6, stk. 4 og 5« til: »§ 6, stk. 6 og 7«.
 6. I § 32 indsættes som nyt stk. 3:
»Stk. 3. Finansministeren fastsætter regler om  

 afholdelse af udgifter til tilvejebringelse af helbredsoplysninger m.v.« § 2 I lov om vederlag og pension m.v. for ministre, jf.  

 lovbekendtgørelse nr. 1019 af 17. november 2000, som ændret ved  

 lov nr. 453 af 7. juni 2001, foretages følgende ændring:
 § 4, stk. 1, affattes således:
»En minister, som har haft mindst 1 års funktionstid  

 som minister, er berettiget til egenpension.
Egenpensionen udbetales fra den  

 1. i måneden efter, at vedkommende er fyldt 60 år.
Såfremt  

 den pågældendes erhvervsevne er nedsat til halvdelen eller  

 derunder på grund af helbredsmæssige forhold, kan  

 finansministeren dog efter indhentet udtalelse fra Helbredsnævnet  

 bestemme, at pensionen udbetales fra den 1. i måneden efter, at sag  

 herom er rejst over for finansministeren.
Egenpension udbetales dog tidligst  

 fra udløbet af det tidsrum, hvori vedkommende har ret til  

 eftervederlag efter § 3, stk. 1.
§ 3 I lov om åremålsansættelse af tjenestemænd og  

 ansatte på tjenestemandslignende vilkår, jf.  

 lovbekendtgørelse nr. 680 af 17. september 1998, som ændret ved  

 § 4 i lov nr. 346 af 2. juni 1999, foretages følgende  

 ændring:
 I § 7, stk. 3, ændres »§ 6, stk. 4« til:  

 »§ 6, stk. 6«.
§ 4 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 3, gælder ikke for  

 tjenestemænd, der efter reglerne i lov om social pension er tilkendt  

 førtidspension, invaliditetsydelse eller bistands- og  

 plejetillæg, eller for hvem der er påbegyndt sag herom inden den  

 1. januar 2003. For disse tjenestemænd gælder de hidtidige regler  

 i § 7 i lov om tjenestemandspension.
Bemærkninger til lovforslaget Almindelige bemærkninger 1. Oversigt over lovforslaget Tilpasning til nye lønsystemer Gennem de senere år er der for store grupper af  

 statsansatte, herunder tjenestemænd, aftalt nye lønsystemer til  

 erstatning for det eksisterende lønsystem, der er baseret på et  

 skalatrinsystem omfattende 55 skalatrin.
Der stilles forslag om, at den  

 pensionsmæssige henføring til skalatrin for tjenestemænd  

 på nye lønsystemer fastsættes ved aftale mellem  

 Finansministeren og tjenestemændenes centralorganisationer i henhold  

 til tjenestemandslovens regler herom.
Tillæg til tjenestemandspensioner indtil det 65. hhv. 67.  

 år Siden 1994 har der til tjenestemandspensionister  

 været ydet et tillæg til pensionen indtil pensionistens 67.  

 år, fra hvilket tidspunkt pensionisten normalt blev berettiget til  

 folkepension.
Ved en lovændring i 1999 nedsattes  

 folkepensionsalderen til 65 år for personer, der er født den 1.  

 juli 1939 og senere.
Ved en samtidig ændring af  

 tjenestemandspensionsloven ændredes det nævnte tillæg til  

 tjenestemandspensioner fra at blive ydet indtil det 67. år til at blive  

 ydet indtil det 65. år for tjenestemandspensionister, der er  

 født den 1. juli 1939 eller senere.
 I tilknytning til overenskomst- og aftalefornyelserne i  

 staten pr. 1. april 2002 har finansministeren som et resultat af  

 forhandlingerne givet tilsagn om at søge lovhjemmel for enkelte  

 overgangsordninger vedrørende ændringen af tillæggets  

 varighed.
Konsekvenser af førtidspensionsreformen Kvalificeret svagelighedspension, hvorved forstås en  

 svagelighedspension, der beregnes på grundlag af en til den pligtige  

 afgangsalder fremregnet pensionsalder, ydes efter den gældende  

 bestemmelse i tjenestemandspensionslovens § 7 ved afskedigelse på  

 grund af et konstateret erhvervsevnetab på mindst 2/3 og tilkendelse af  

 mellemste eller højeste førtidspension efter lov om social  

 pension.
Førtidspensionsreformen, der træder i kraft  

 den 1. januar 2003, ophæver begreberne mellemste og højeste  

 førtidspension.
Mellemste og højeste førtidspension  

 efter den hidtidige lov om social pension tilkendes, hvis erhvervsevnen er  

 nedsat med mindst 2/3. Ved førtidspensionsreformen erstattes  

 erhvervsevnetabskriteriet af et arbejdsevnekriterium.
 Førtidspensionsreformen nødvendiggør  

 derfor en ændring af tjenestemandspensionslovens regler om kvalificeret  

 svagelighedspension.
Der stilles forslag om, at kvalificeret  

 svagelighedspension i henhold til tjenestemandspensionslovens § 7  

 fremover fortsat ydes på grundlag af et erhvervsevnetab på  

 afskedigelsestidspunktet på mindst 2/3, når afskedigelse sker  

 eller er sket af denne grund.
Bedømmelsen af erhvervsevnetabet  

 foretages efter forslaget på grundlag af en vurdering i Nævnet  

 for Helbredsbedømmelser i Tjenestemandssager (Helbredsnævnet).
2. Tilpasning til nye lønsystemer Tjenestemænd har traditionelt været  

 aflønnet efter et skalatrinsystem, der med undtagelse af de  

 højest placerede stillinger er baseret på, at oprykning til  

 højere trin sker på grundlag af erhvervet anciennitet, medmindre  

 der sker et egentligt avancement til højere stilling.
Retten til  

 tjenestemandspension er baseret på det samme skalatrinsystem,  

 således at pensionens størrelse udover optjent pensionsalder  

 afledes af det skalatrin, som tjenestemanden lønmæssigt har  

 opnået på pensioneringstidspunktet.
Der er således en  

 entydig sammenhæng mellem den opnåede skalatrinsløn og  

 retten til pension.
 I de senere år har behovet for en større  

 individualisering af løndannelsen og for i højere grad at kunne  

 tilgodese særlige kvalifikationer, særlig indsats, rekruttering  

 og fastholdelse mv. ført til en udvikling af nye lønsystemer i  

 staten, der ikke er baseret på skalatrin og derfor ikke er baseret  

 på en overvejende anciennitetsmæssig lønudvikling.
 De nye lønsystemer aftales for de enkelte  

 større eller mindre grupper af medarbejdere, og den nærmere  

 udformning af lønsystemerne vil derfor afspejle dels de  

 forhandlingsmæssige muligheder, dels de for den enkelte gruppe af  

 medarbejdere gældende særlige forhold.
 I forbindelse med overenskomst- og aftalefornyelserne  

 på det statslige arbejdsmarked pr. 1. april 2002 har parterne  

 drøftet en tilpasning af tjenestemandspensionssystemet til de nye  

 lønsystemer, der er nødvendiggjort af, at der ikke  

 længere består den hidtidige entydige sammenhæng mellem  

 lønmæssig placering i skalatrinsystemet og retten til  

 tjenestemandspension.
Der er herunder opnået enighed om et sæt  

 principielle retningslinier for en sådan tilpasning.
Retningslinierne  

 tager udgangspunkt i, at tjenestemandspensionsretten fortsat relateres til  

 det skalatrinsystem, der fortsat vil skulle finde anvendelse for  

 tjenestemandsgrupper, der ikke overgår til nye lønsystemer.
For  

 de grupper, der overgår til nye lønsystemer, vil der herefter  

 være behov for at træffe bestemmelser om den  

 skalatrinsmæssige udvikling i pensionsretten.
Dette kan ske enten ved  

 en videreførelse af et anciennitetsprincip uden tilknytning til en  

 lønmæssigt baseret anciennitetsudvikling eller ved en  

 fastlæggelse af de løndele i det nye lønsystem, der skal  

 indgå i den pensionsgivende løn, der danner grundlag for  

 beregningen af tjenestemandspension.
I de principielle retningslinier, hvorom  

 der ved overenskomst- og aftalefornyelsen blev opnået enighed, er den  

 første model valgt for så vidt angår personalegrupper,  

 inden for hvilke der fremover ikke vil ske nyansættelse på  

 tjenestemandsvilkår, mens den anden model er valgt for grupper, inden  

 for hvilke der fortsat vil ske tjenestemandsansættelse.
 De nye lønsystemer må forventes i årene  

 fremover at gennemgå en dynamisk udvikling og er som nævnt i  

 høj grad tilpasset de enkelte gruppers særlige forhold.
 Der er derfor behov for en fleksibel og smidig procedure  

 for fastlæggelse af regler om, hvordan de enkelte tjenestemænd  

 på nye lønsystemer i pensionsmæssig henseende  

 henføres til det fortsat opretholdte skalatrinsystem.
 Det vurderes, at dette mest hensigtsmæssigt kan ske  

 ved, at de nødvendige regler fastlægges i en tæt  

 sammenhæng med fastlæggelsen af lønvilkårene, og der  

 stilles derfor forslag om, at henføringen til skalatrin sker ved  

 aftale i overensstemmelse med reglerne i tjenestemandslovens §§ 45-47,  

 der vedrører indgåelse af aftaler om løn- og andre  

 ansættelsesvilkår for tjenestemænd.
 Størrelsen af den pensionsgivende løn  

 på de enkelte skalatrin og den løbende regulering af  

 tjenestemandspensioner vil fortsat skulle fastsættes af  

 finansministeren efter indhentet udtalelse fra  

 Lønningsrådet.
3. Tillæg til tjenestemandspensioner indtil det 65. hhv. 67.  

 år Ændringen i 1999 af det i  

 tjenestemandspensionslovens § 6, stk. 3, nævnte tillæg  

 til tjenestemandspensionen for pensionister under 67 år, havde  

 sammenhæng med nedsættelsen af folkepensionsalderen fra 67 til 65  

 år for personer, der er født den 1. juli 1939 og senere.
Da  

 folkepensionens grundbeløb overstiger det maksimale tillæg efter  

 § 6, stk. 3, var de samlede ændringer for den altovervejende  

 del af tjenestemandspensionisterne forbundet med en  

 indtægtsfremgang.
 Tjenestemandspensionister, der er under 67 år, og  

 som modtager førtidspension efter lov om social pension, uanset efter  

 hvilken sats, oppebærer imidlertid førtidspensionens  

 grundbeløb, der er af samme størrelse som folkepensionens  

 grundbeløb, og som ydes indtil folkepensionsalderen, hvorefter det  

 bortfalder og erstattes af folkepension.
 Da opnåelse af folkepension for denne gruppe derfor  

 ikke i sig selv medfører nogen indtægtsfremgang, vil et  

 ophør allerede ved det 65. år af det særlige tillæg  

 til tjenestemandspensionen udgøre et indtægtstab svarende til  

 tillægget i 2 år.
 Denne problemstilling har været rejst ved  

 forhandlingerne med CFU om aftale- og overenskomstfornyelsen for statens  

 ansatte pr. 1. april 2002, og der er herunder opnået enighed om, at der  

 søges etableret en overgangsordning for en nærmere  

 afgrænset gruppe af de berørte personer.
 I lov om social pension etableredes i forbindelse med  

 nedsættelse af folkepensionsalderen en overgangsordning for personer,  

 der er født den 1. juli 1939 eller senere, og som har fået  

 tilkendt førtidspension eller invaliditetsydelse med virkning fra  

 før den 1. januar 2003, og som umiddelbart inden overgang til  

 folkepension har modtaget førtidsbeløb,  

 invaliditetsbeløb eller erhvervsudygtighedsbeløb.  

 Overgangsordningen indebærer, at de nævnte personer bevarer disse  

 ydelser som 65- og 66-årige.
Den overgangsordning for tjenestemænd, som der er  

 enighed med CFU om at søge etableret, omfatter en snævrere  

 personkreds, idet den er afgrænset til førtidspensionerede  

 tjenestemænd, der 1.	er afskediget på grund af svagelighed, 2.	er fratrådt den 1. juli 1999 eller tidligere, 3.	har fået tilkendt førtidspension efter lov om social  

 pension før denne dato, og 4.	fylder 65 år i perioden 1. juli 2004 - 30. juni 2006 Det foreslåede omfang af overgangsordningen beror  

 bl.a. på en afvejning af de forventninger, en tjenestemand kan have  

 på baggrund af de regler, der gælder på relevante  

 tidspunkter.
Dette synspunkt betinger de kriterier, der er anført  

 under 1.-3.
Dernæst beror det på en afvejning af den tid,  

 en person har til at indrette sig på konsekvenserne af en ændret  

 lovgivning.
Den nugældende retstilstand har været kendt siden  

 lovændringen i 1999, hvor folkepensionsalderen blev nedsat og har  

 virkning for tjenestemandspensionister, der fylder 65 år den 1. juli  

 2004 eller senere.
Tjenestemandspensionister, der bliver berørt af den  

 omhandlede problemstilling, har således som udgangspunkt haft en  

 periode på mindst 5 år til at indrette sig på de  

 ændrede forhold.
Ved den påtænkte ændring  

 forlænges denne periode til mindst 7 år.
 Statens tjenestemænd på Færøerne  

 er omfattet af den generelle lov om pension for statens tjenestemænd og  

 dermed af de nævnte regler om ændring af tillægget fra at  

 blive ydet til det 67. år til at blive ydet til det 65. år.  

 Folkepensionsalderen på Færøerne er imidlertid ikke nedsat  

 til 65 år, og spørgsmålet om en overgangsordning for  

 statens tjenestemænd på Færøerne har været  

 inddraget i forhandlingerne mellem finansministeren og CFU om aftale- og  

 overenskomstfornyelsen for statens ansatte pr. 1. april 2002. Der er herved  

 opnået enighed om at søge tilvejebragt lovhjemmel til, at  

 statens tjenestemænd på Færøerne, der er ansat  

 før den 1. juli 1999, bevarer tillægget indtil opnåelse af  

 folkepensionsalderen, dog længst indtil det 67. år.
4. Konsekvenser af førtidspensionsreformen Kvalificeret svagelighedspension, hvorved forstås en  

 svagelighedspension, der beregnes på grundlag af en til den pligtige  

 afgangsalder fremregnet pensionsalder, ydes efter den gældende  

 bestemmelse i tjenestemandspensionslovens § 7, hvor  

 tjenestemanden · · · · Ved førtidspensionsreformens ikrafttræden den  

 1. januar 2003 erstattes erhvervsevnetabskriteriet af et  

 arbejdsevnekriterium, og førtidspensionssatserne (almindelig,  

 forhøjet almindelig, mellemste og højeste) erstattes af  

 én sats.
 Arbejdsevne defineres som »evnen til at kunne opfylde de  

 krav, der stilles på arbejdsmarkedet for at kunne udføre  

 forskellige konkret specificerede arbejdsopgaver med henblik på at  

 opnå indtægt til selvforsørgelse«.
 Førtidspension skal tilkendes, når  

 arbejdsevnen ikke kan gøre en person i stand til at varetage en  

 jobfunktion, der giver pågældende mulighed for helt eller delvis  

 at kunne forsørge sig selv.
Allerede under den nuværende retstilstand  

 gælder det, at behandling af sag om førtidspension ikke kan  

 påbegyndes, før alle aktiverings-, revaliderings- og  

 behandlingsmæssige samt andre foranstaltninger har været  

 afprøvet.
I vurderingen heraf har lægelige oplysninger i praksis  

 spillet en fremtrædende rolle ved tilkendelse af førtidspension.  

 Ved reformen tilsigtes bl.a., at arbejdsmarkedsforhold, aktiverings- og  

 revalideringsmuligheder m.v. styrkes i vurderingen, således at de  

 lægefaglige forklaringer bliver et delelement blandt en række  

 social- og arbejdsmarkedsfaglige forklaringsfaktorer, når arbejdsevnen  

 skal vurderes.
 Det er desuden gjort mere eksplicit, hvordan  

 sagsbehandlingen skal foretages, og hvordan dokumentationsgrundlaget skal  

 udarbejdes.
 Med det udgangspunkt, at der fortsat skal være  

 mulighed for en forhøjet tjenestemandspension (kvalificeret  

 svagelighedspension) som følge af et nærmere præciseret  

 erhvervsevnetab eller en manglende arbejdsevne, har det været  

 overvejet, om der fremover fortsat skal være tale om en sammenkobling  

 med førtidspensionssystemet efter lov om social pension, eller om  

 kvalificeret svagelighedspension fortsat skal kunne opnås på  

 grundlag af et erhvervsevnetab på mindst 2/3, men fremover baseret  

 på en selvstændig lægelig vurdering i  

 tjenestemandspensionssystemet.
 Spørgsmålet om, hvorvidt ydelse af  

 kvalificeret svagelighedspension til tjenestemænd fortsat skal knyttes  

 til tilkendelse af førtidspension efter lov om social pension, men nu  

 efter det nye arbejdsevnekriterium, har været forhandlet med  

 tjenestemændenes centralorganisationer (CFU) i forbindelse med aftale-  

 og overenskomstfornyelserne i staten pr. 1. april 2002.
 CFU har herunder gjort gældende, at en retstilstand,  

 hvorefter ydelse af kvalificeret svagelighedspension til tjenestemænd  

 (fortsat) gøres betinget af tilkendelse af social  

 førtidspension, men nu efter det nye arbejdsevnekriterium, betragtes  

 som en alvorlig forringelse for tjenestemænd.
 Der er herved særligt peget på, at der  

 allerede efter den gældende lov kan hengå meget lang tid  

 før tjenestemanden kender sin endelige pensionsretlige stilling efter  

 tjenestemandspensionsloven, og at det efter førtidspensionsreformen  

 kan befrygtes, at dette tidsmæssige problem forstærkes.
 Socialministeriet har herom udtalt, at det er  

 særdeles vanskeligt at foretage sammenligninger på tværs af  

 reglerne om førtidspension (før og efter  

 førtidspensionsreformen). Det ændrede tilkendelseskriterium vil  

 iflg. sagens natur have konsekvenser for, hvem der kan tilkendes  

 førtidspension, men efter Socialministeriets opfattelse er der endnu  

 ikke grundlag for at kunne vurdere præcist, hvordan gruppen af kommende  

 førtidspensionister ser ud i forhold til den nuværende gruppe af  

 modtagere af mellemste og højeste førtidspension.
Endvidere indføres der en sagsbehandlingsmetode,  

 som skal anvendes i sager om revalidering, fleksjob og førtidspension  

 (kan desuden anvendes i sager om sygedagpenge, aktivering m.v.). Hensigten  

 hermed er at opnå et mere sammenhængende og målrettet  

 sagsbehandlingsforløb, og det er forventningen, at den samlede  

 sagsbehandlingstid vil blive reduceret, når de nye regler er  

 implementeret.
Det er således ikke Socialministeriets forventning, at  

 der gennemsnitligt vil gå længere tid, inden der kan tages  

 stilling til spørgsmålet om tilkendelse af  

 førtidspension.
 CFU har endvidere henvist til, at retten til kvalificeret  

 svagelighedspension efter det hidtil gældende erhvervsevnetabskriterium  

 er en integreret del af det samlede sæt af  

 ansættelsesvilkår, der gælder for tjenestemænd, hvad  

 enten disse er fastsat ved lov eller i henhold til indgåede aftaler, og  

 at betingelserne for opnåelse af kvalificeret svagelighedspension ikke  

 bør ændres som følge af ændringer i anden  

 lovgivning, der ikke specielt vedrører tjenestemænd.
Retten til kvalificeret svagelighedspension for  

 tjenestemænd har siden tjenestemandsreformen i 1969 været baseret  

 på konstateringen af et erhvervsevnetab på mindst 2/3. Ved en  

 lovændring i 1994 blev retten formelt gjort betinget af, at den  

 pågældende blev tilkendt mellemste eller højeste sociale  

 førtidspension.
Det var ved lovændringen anført, at  

 bedømmelsen af erhvervsevnenedsættelsen hhv. efter den sociale  

 pensionslov og efter den beskrivelse af bedømmelsen af erhvervsevnen  

 for tjenestemænd, der af tjenestemandskommissionen i 1965 blev lagt til  

 grund for tjenestemandsreformen i 1969, stort set var sammenfaldende.
 Det forhold, at ydelse af kvalificeret svagelighedspension  

 siden 1994 også formelt har været betinget af tilkendelse af  

 mellemste eller højeste sociale førtidspension, indebærer  

 således principielt ikke nogen ændring af de materielle  

 betingelser, der i 1969 fastlagdes for ydelse af kvalificeret  

 svagelighedspension, men sikrede mod at to offentlige myndigheder på  

 grundlag af oplysninger om tjenestemandens helbredsforhold nåede til  

 forskellige vurderinger af det erhvervsevnetab, der såvel efter  

 tjenestemandspensionsloven som efter lov om social pension er  

 afgørende for den pågældendes pensionsmæssige  

 rettigheder.
 Efter tjenestemandspensionslovens regler er det en  

 betingelse for at yde kvalificeret svagelighedspension, at erhvervsevnetabet  

 på mindst 2/3 forelå på afskedstidspunktet, og at  

 afskedigelsen var begrundet med dette erhvervsevnetab.
 Hvis mellemste eller højeste førtidspension  

 efter lov om social pension tilkendes efter fratrædelsen, foretager  

 Helbredsnævnet en vurdering af, om disse krav om samtidighed og  

 årsagssammenhæng er opfyldt, og i bekræftende fald ydes  

 kvalificeret svagelighedspension fra samme tidspunkt som  

 førtidspensionen, jfr. tjenestemandspensionslovens § 7,  

 stk. 2.
 En fastholden af kravet om, at ydelse af kvalificeret  

 svagelighedspension forudsætter, at betingelserne herfor var opfyldt  

 på fratrædelsestidspunktet, ville ved en fortsat tilknytning til  

 førtidspension efter lov om social pension rejse  

 spørgsmål om, hvordan denne betingelses opfyldelse  

 konstateres.
 Helbredsnævnet, hvori primært lægelig  

 sagkundskab er repræsenteret, vil ikke være et egnet organ til  

 denne vurdering af arbejdsevnen, hvori de lægefaglige forklaringer  

 alene bliver et delelement blandt en række social- og  

 arbejdsmarkedsfaglige forklaringsfaktorer.
 De bidragsdefinerede arbejdsmarkedspensionsordninger, der  

 bl.a. pensionssikrer det statsansatte personale, der er ansat på  

 overenskomstmæssige vilkår, har også hidtil normalt anvendt  

 et erhvervsevnetab på 2/3 som kriterium for ydelse af  

 invalidepension.
 De for Finansministeriet foreliggende oplysninger med  

 hensyn til, hvordan disse ordninger vil drage konsekvensen af den sociale  

 førtidspensionsreform, tyder på, at den altovervejende tendens  

 er, at såvel de privatejede forsikringsselskaber, der også  

 pensionssikrer grupper af statsansatte, og pensionskasser, der pensionssikrer  

 funktionærer, f.eks. akademikere, i hvert fald indtil videre vil  

 fastholde erhvervsevnetabskriteriet og foretage en selvstændig  

 lægelig vurdering af erhvervsevnetabet.
 Ud fra en samlet vurdering af de foreliggende hensyn, og  

 de synspunkter, der er gjort gældende, er det fundet rigtigst  

 også på tjenestemandspensionsområdet at fastholde det  

 hidtidige erhvervsevnetabskriterium og basere bedømmelsen heraf  

 på en lægelig vurdering foretaget af Helbredsnævnet.
 Med de forskellige kriterier for tilkendelse af hhv.  

 kvalificeret svagelighedspension og social førtidspension vil der ikke  

 være samme betænkelighed ved en selvstændig stillingtagen  

 på dette grundlag i tjenestemandspensionssystemet, som tilfældet  

 er efter de gældende regler om tilkendelse af social  

 førtidspension.
 Der vil dog ikke kunne bortses fra, at tidlig tilkendelse  

 af kvalificeret svagelighedspension vil kunne lægge pres på de  

 sociale myndigheder og derved påvirke indkøringen af den sociale  

 pensionsreform.
 Det er derfor væsentligt at vurdere, om der herved  

 skabes alvorlige uhensigtsmæssigheder i samspillet mellem  

 tjenestemandspensionslovgivningen og den sociale pensionslovgivning.
I bemærkningerne til lovforslaget om  

 førtidspensionsreformen er anført, at regeringen og  

 forligspartierne er enige om, at gennemførelsen af aftalen om det  

 rummelige arbejdsmarked og førtidspensionsreformen skal følges  

 tæt.
Det var ligeledes anført, at såfremt  

 forudsætningerne for aftalen viser sig ikke at holde, har  

 forligspartierne en forpligtelse til at finde en løsning.
Endelig var  

 der enighed om, at der skal udarbejdes en redegørelse til Folketinget  

 i folketingsåret 2006/7 om udviklingen på det rummelige  

 arbejdsmarked og på førtidspensionsområdet.
 Finansministeriet vil i tilknytning hertil foretage en  

 vurdering af samspillet mellem tjenestemandspensionsloven og  

 førtidspensionsreformen, og vil i relevant omfang overveje eventuel  

 ændring af tjenestemandspensionsloven.
 Efter de regler, der gælder for løn- og  

 ansættelsesvilkår ved ansættelse i fleksjob, ydes der  

 normalt løn for fuldtidsbeskæftigelse efter gældende  

 overenskomst for det pågældende job, selv om arbejdsforpligtelsen  

 i fleksjobbet er reduceret.
For tjenestemænd, der modtager svagelighedspension  

 eller anden aktuel pension som følge af afskedigelse af en  

 tjenestemanden utilregnelig årsag, gælder det princip, at  

 pensionen kun inddrages, hvis pensionisten på ny ansættes i en  

 tjenestemandspensionsberettigende stilling.
Ved ansættelse i fleksjob  

 oppebæres pensionen således ubeskåret.
Der vil herved kunne  

 opstå situationer, hvor tjenestemandspensionister under sådan  

 ansættelse i fleksjob opnår en samlet indkomst direkte eller  

 indirekte fra det offentlige, der - for en reduceret arbejdsbyrde -  

 overstiger den løn, der normalt er knyttet til det  

 pågældende ansættelsesforhold ved  

 fuldtidsbeskæftigelse Efter nærværende lovforslag vil der ikke  

 længere være en formel sammenknytning mellem betingelserne for  

 tilkendelse af førtidspension efter lov om social pension og  

 kvalificeret svagelighedspension efter tjenestemandspensionsloven.
Det vil  

 derfor kunne forekomme, at tjenestemænd, der får kvalificeret  

 svagelighedspension, men som fortsat kan udnytte en resterhvervsevne,  

 ansættes i offentligt støttede fleksjob, hvorved den  

 nævnte mulighed for overkompensation øges.
En afskaffelse eller afdæmpning af denne  

 overkompensation kunne ske ved at ændre det grundlæggende princip  

 om, at tjenestemandspension oppebæres uafhængig af andre  

 indtægtsarter.
Nogle arbejdsmarkedspensionsordninger uden for  

 tjenestemandsområdet har således vedtaget regler, hvorefter  

 invalidepension ikke kan ydes til personer, der ansættes i  

 fleksjob.
 Der stilles ikke forslag herom i lovforslaget, men  

 Finansministeriet vil iværksætte et udredningsarbejde med henblik  

 på eventuelle tiltag, der skal sikre en rimelig balance mellem den  

 samlede indtægt fra det offentlige og arbejdsforpligtelsen i fleksjob  

 på den ene side og et hensyn til at opretholde et incitament for  

 tjenestemandspensionister til at udnytte en resterhvervsevne på den  

 anden side.
En tjenestemand, der har optjent mindst 3 års  

 pensionsalder, og som fratræder sin stilling uden ret til en aktuelt  

 løbende egenpension, erhverver ret til en opsat pension, der beregnes  

 på grundlag af den på fratrædelsestidspunktet opnåede  

 pensionsalder.
Den opsatte pension har efter den hidtil gældende lov  

 kunnet komme til udbetaling før opnåelse af sædvanlig  

 pensioneringsalder, hvis den pågældende blev tilkendt  

 førtidspension efter lov om social pension som følge af nedsat  

 erhvervsevne på grund af helbredsmæssige forhold.
Som en naturlig konsekvens af, at  

 erhvervsevnetabskriteriet fastholdes i relation til kvalificeret  

 svagelighedspension foreslås det, at erhvervsevnetabskriteriet  

 ligeledes fastholdes i relation til aktualisering af den opsatte pension, og  

 således at afgørelsen heraf træffes af finansministeren  

 efter indhentet udtalelse fra Helbredsnævnet.
Da den opsatte pension  

 hidtil er blevet aktualiseret, uanset hvilken type førtidspension den  

 pågældende er blevet tilkendt af rent helbredsmæssige  

 årsager, og da førtidspension af denne årsag hidtil har  

 kunnet ydes på grundlag af et erhvervsevnetab på mindst 50 pct.,  

 foreslås det, at opsat pension fremtidig skal kunne aktualiseres, hvis  

 den pågældendes erhvervsevne er nedsat til halvdelen eller  

 derunder på grund af helbredsmæssige forhold.
Konsekvensændringer i anden lovgivning I § 2 stilles forslag om konsekvensændring af  

 lov om vederlag og pension m.v. for ministre svarende til ændringen i  

 tjenestemandspensionsloven som nævnt i § 1, nr. 4. Endvidere  

 stilles i § 3 forslag om ændring af en paragrafangivelse i lov om  

 åremålsansættelse af tjenestemænd og ansatte på  

 tjenestemandslignende vilkår.
6. Økonomiske konsekvenser for det offentlige På det statslige område vil ændringerne  

 af tjenestemandspensionsloven medføre nedennævnte merudgifter,  

 der vedrører både tjenestemænd i staten og folkekirken,  

 som er omfattet af tjenestemandspensionsloven, og andre grupper med statslig  

 tjenestemandspensionsret, herunder civilarbejdere og tjenestemænd i  

 folkeskolen m.v., jf. finanslovens § 36. Pensionsvæsenet.
 Forslaget om at etablere hjemmel til, at en tilpasning af  

 tjenestemandspensionssystemet til nye lønsystemer kan ske ved aftale,  

 er alene en procedureregel og medfører ikke i sig selv mer- eller  

 mindreudgifter.
 Forslaget om, at 2 årgange af  

 tjenestemandspensionister med førtidspension efter lov om social  

 pension kan bevare tillæg til tjenestemandspensionen indtil det fyldte  

 67. år, skønnes at medføre merudgifter på i alt ca.  

 50 mio. kr. fordelt over årene 2004   2008 som nedenfor anført,  

 idet det herved er forudsat, at de i betragtning kommende pensionister  

 aldersmæssigt fordeler sig jævnt over perioden.
År 2004 2005 2006 2007 2008 Udgift mill. kr.
1,5 12,5 22, 0 12,5 1,5 Forslaget om, at tjenestemandspensionister  

 på Færøerne, der er ansat før 1. juli 1999, kan  

 bevare tillæg til tjenestemandspensionen indtil opnåelse af  

 folkepensionsalderen, vil omfatte ca. 150 tjenestemænd.
Tillægget  

 udgør pr. 1. april 2002 ca. 35.000 kr. årligt, og den samlede  

 udgift til ydelse af tillægget i 2 år for den enkelte  

 tjenestemand vil derfor udgøre ca. 10 mill. kr. fordelt over de  

 kommende år i takt med, at de pågældende fylder 65  

 år.
I 2004 forventes udgiften at udgøre under 100.000 kr., i  

 2005 ca. 200.000 kr. og i 2006 ca. 300.000 kr.
 Forslaget om at fastholde erhvervsevnetab på mindst  

 2/3 som kriterium for ydelse af kvalificeret svagelighedspension, men nu  

 på grundlag af en selvstændig vurdering i Helbredsnævnet,  

 vil principielt ikke give grundlag for mindre- eller merudgifter, da  

 tilkendelseskriteriet er uændret.
 Dog må der påregnes en merudgift foranlediget  

 af, at kvalificeret svagelighedspension hidtil er blevet ydet med virkning  

 fra tidspunktet for tilkendelse af førtidspension efter lov om social  

 pension, hvor den efter den foreslåede retstilstand vil blive ydet fra  

 tidspunktet for afskedigelsen.
Endvidere må der påregnes merudgifter til  

 tilvejebringelse af helbredsoplysninger til brug for behandling i  

 Helbredsnævnet, som efter den nuværende retstilstand er  

 tilvejebragt af de sociale myndigheder i forbindelse med behandling af  

 spørgsmålet om førtidspension.
De samlede merudgifter til  

 dette forslag skønnes ikke at overstige 10 mill. kr. årligt.
(Amts)kommunale tjenestemænd, for hvem  

 (amts)kommunerne afholder udgifter til pension, er ikke omfattet af  

 lovforslaget.
De kommunale organer har oplyst, at de agter at  

 gennemføre ændringer i de respektive pensionsregulativer og  

 -vedtægter for tjenestemænd i (amts)kommunerne, der svarer til  

 ændringerne i lovforslaget, og at det i § 1, nr. 2, stillede  

 forslag skønnes at udgøre en engangsudgift på ca. 20  

 mill. kr. fordelt over 5 år.
For den øvrige del af forslaget kan  

 den (amts)kommunale merudgift skønnes at udgøre ca. 4 mill. kr.  

 årligt.
7. Administrative konsekvenser for det offentlige Forslaget om at etablere hjemmel til, at en tilpasning af  

 tjenestemandspensionssystemet til nye lønsystemer kan ske ved aftale,  

 vil ikke medføre en administrativ merbelastning, men vil  

 tværtimod muliggøre en mere smidig procedure end den  

 lovmæssige regulering, der vil være alternativet.
 Forslaget om, at 2 årgange af  

 tjenestemandspensionister med førtidspension efter lov om social  

 pension kan bevare tillæg til tjenestemandspensionen indtil det fyldte  

 67. år, vil medføre et vist administrativt merarbejde med hensyn  

 til fremfinding af de relevante personer, idet personkredsen bl.a. er  

 afgrænset ved, at de modtager social førtidspension, hvilket  

 forhold ikke er registreret i den tjenestemandspensionsanvisende myndigheds  

 systemer.
 Endvidere vil der såvel for denne gruppe som for de  

 omhandlede tjenestemænd på Færøerne skulle ske en  

 systemmæssig registrering af deres ret til at oppebære  

 tillægget i yderligere 2 år.
Forslaget om at fastholde erhvervsevnetab på mindst  

 2/3 som kriterium for ydelse af kvalificeret svagelighedspension, men nu  

 på grundlag af en selvstændig vurdering i Helbredsnævnet,  

 vil medføre en administrativ merbelastning af Helbredsnævnet og  

 dettes sekretariat, der i mindre omfang vil modsvares af et faldende behov  

 for kommunikation med de sociale myndigheder 8. Økonomiske og administrative konsekvenser for erhvervslivet  

 og miljømæssige konsekvenser Forslaget har ingen erhvervsøkonomiske konsekvenser  

 og ingen administrative konsekvenser for erhvervslivet.
 Forslaget har ingen miljømæssige  

 konsekvenser.
9. Administrative konsekvenser for borgerne Forslaget har ingen administrative konsekvenser for  

 borgerne 10. Forholdet til EU-retten Lovforslaget indeholder ikke EU-retlige aspekter.
11. Høring Forslaget i § 2 om ændring i lov om vederlag og  

 pension m.v. for ministre er medtaget efter aftale med Statsministeriet.
Lovforslaget har været i høring hos  

 Centralorganisationernes Fællesudvalg, Statsansattes Kartel,  

 Statstjenestemændenes Centralorganisation II, Tjenestemænds og  

 Overenskomstansattes Kartel, Akademikernes Centralorganisation,  

 Socialministeriet, Kommunernes Landsforening, Amtsrådsforeningen i  

 Danmark, Københavns kommune, Frederiksberg Kommune, Kommunernes  

 Lønningsnævn, Hovedstadens Sygehusfællesskab, Kommunale  

 Tjenestemænd og Overenskomstansatte, Københavns og  

 Frederiksbergs Fællesrepræsentation,  

 Forhandlingsfællesskabet for Hovedstadens Sygehusfællesskab,  

 Grønlands Hjemmestyre og Færøernes Landsstyre Lovforslagets konsekvenser i  

 hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for det offentlige - Ca. 70 mill. kr. over 5 år, og en varig merudgift  

 på ca. 14 mill. kr. årligt Administrative konsekvenser for staten Smidigere procedurer for tilpasning til nye  

 lønsystemer Merbelastning for Helbredsnævnet og den  

 pensionsanvisende myndighed Økonomiske og administrative konsekvenser for  

 erhvervslivet og miljømæssige konsekvenser - - Konsekvenser for borgerne - - Forholdet til EU-retten - - Bemærkninger til lovforslagets  

 enkelte bestemmelser Til § 1 Til nr. 1.
 Der henvises til lovforslagets almindelige  

 bemærkninger.
 Til nr. 2.
Efter lov om social pension indtægtsreguleres  

 førtidspensionens grundbeløb på grundlag af personlig  

 indkomst, herunder pension fra bl.a. tjenestemandspensionsordningen,  

 kapitalindkomst og aktieindkomst.
For 2002 gælder, at  

 grundbeløbet reduceres med 60 kr. for hver 100 kr., en gifts  

 pensionists personlige indkomst overstiger 151.400 kr., og  

 grundbeløbet bortfalder helt ved en personlig indkomst på  

 238.900 kr. og derover.
For enlige/samlevende pensionister er  

 fradragsgrænsen 223.200 kr. og bortfaldsgrænsen 310.700 kr.
Sigtet med den foreslåede overgangsordning er, at de  

 førtidspensionister, der ønskes tilgodeset, såvel har  

 fået førtidspension tilkendt, men også faktisk får  

 den udbetalt, idet det til grund for overgangsordningen liggende hensyn ikke  

 er til stede, hvis pensionisten ikke faktisk oppebærer  

 førtidspensionens grundbeløb.
Der er derfor behov for mere  

 detaillerede regler om fastsættelse af det tillæg til  

 tjenestemandspensionen, der kan ydes til det 67. år, der dels sikrer,  

 at der tages fornødent hensyn til den nævnte samordning, dels  

 sikrer rimeligt administrerbare regler.
 Der er tillige behov for fastsættelse af procedurer  

 for fremfinding af de i betragtning kommende pensionister, idet de ikke i  

 tjenestemandspensionsordningens udbetalingssystemer er registreret som  

 førtidspensionister efter lov om social pension.
 Det foreslås, at finansministeren bemyndiges til  

 efter indhentet udtalelse fra Lønningsrådet at fastsætte  

 de her omhandlede regler.
Forslaget vedrørende tjenestemænd på  

 Færøerne indebærer, at tillægget kun kan ydes til  

 det 67. år, når tjenestemandspensionisten ikke er berettiget til  

 folkepension.
Tager en af de af forslaget berørte personer bopæl  

 i Danmark og dér er berettiget til folkepension før det 67.  

 år, bortfalder tillægget.
Til nr. 3 Bestemmelsen er affattet som før ændringen i  

 1994, hvor ydelse af kvalificeret svagelighedspension formelt blev gjort  

 betinget af, at den pågældende blev tilkendt mellemste eller  

 højeste førtidspension efter lov om social pension.
Den  

 gældende § 7, stk. 2, om ydelse af kvalificeret  

 svagelighedspension i tilfælde, hvor mellemste eller højeste  

 førtidspension blev tilkendt med virkning fra et tidspunkt, der  

 lå efter afskedigelsen, foreslås at udgå som følge  

 af, at betingelsen om tilkendelse af mellemste eller højeste  

 førtidspension foreslås ophævet.
Under den hidtidige retstilstand har der udviklet sig en  

 praksis, hvorefter grundlaget for afskedigelse, der er begrundet i et stort  

 sygefravær, men hvor Helbredsnævnet ikke har fundet, at der  

 foreligger utjenstdygtighed på grund af sygdom, og hvor afskedigelse  

 derfor er sket på grund af uegnethed, er blevet genoptaget til  

 revurdering, hvis den pågældende efterfølgende er blevet  

 tilkendt mellemste eller højeste førtidspension.
I  

 sådanne tilfælde er der efterfølgende blevet ydet  

 kvalificeret svagelighedspension, hvis Helbredsnævnet på det nu  

 foreliggende lægelige grundlag vurderer, at tjenestemandens  

 erhvervsevne allerede på afskedigelsestidspunktet var nedsat med mindst  

 2/3 på grund af den lidelse, der var årsag til afskedigelsen.
 Også efter forslaget vil der kunne opstå  

 tilfælde, typisk hvor der foreligger nye lægelige oplysninger,  

 hvor det vil være relevant at foretage en revurdering af de  

 helbredsmæssige forhold på afskedigelsestidspunktet, og der er  

 med forslaget ikke tilsigtet nogen ændring af den hidtidige praksis for  

 sådan genoptagelse og eventuel efterfølgende omberegning af  

 pensionen.
Efter den gældende praksis vil der, hvis  

 Helbredsnævnet har vurderet, at tjenestemanden er utjenstdygtig, kunne  

 ske afskedigelse, uanset at det fulde grundlag for en endelig lægelig  

 vurdering til brug for fastlæggelse af tjenestemandens pensionsret  

 endnu ikke foreligger.
Denne praksis forudsættes opretholdt,  

 således at en afskedigelse, for hvilken grundlaget foreligger  

 konstateret, ikke udstrækkes unødvendigt med øgede  

 lønomkostninger for ansættelsesmyndigheden til følge.  

 Konstateres der efterfølgende et erhvervsevnetab på mindst 2/3,  

 vil pensionen blive omberegnet til kvalificeret svagelighedspension med  

 virkning fra fratrædelsestidspunktet.
I § 7, stk. 3, foreslås en mindre  

 justering af betingelsen for undtagelsesvis at yde kvalificeret  

 svagelighedspension, selv om den pågældende er fyldt 60 år.  

 Det er således fundet bedst stemmende med den praksis, der har udviklet  

 sig, at foreslå bestemmelsen formuleret således, at ordene  

 »ganske« (særlige forhold) og »umiddelbart« (efter det fyldte 60.  

 år) udgår.
Undtagelsesbestemmelsen vil typisk finde anvendelse,  

 hvor en i forhold til aldersgrænsen for sen afgørelse skyldes  

 forhold, der ikke kan lægges tjenestemanden til last.
 Til nr. 4.
Bestemmelsen vedrører aktualisering af udbetaling  

 af en opsat pension før opnåelse af sædvanlig  

 pensioneringsalder.
Der henvises til de almindelige bemærkninger.
Hvis  

 den tidligere tjenestemand flere gange forelægger sag for  

 finansministeren om aktualisering af den opsatte pension, udbetales pensionen  

 fra den 1. i måneden efter den forelæggelse, ved hvilken det for  

 udbetalingen nødvendige erhvervsevnetab konstateres Til nr. 5.
 Forslaget er en konsekvensrettelse af stk.-nummereringen,  

 jf. § 1, nr. 4.
 Til nr. 6.
Efter gældende regler afholder  

 ansættelsesmyndigheden udgifter til indhentelse af nødvendige  

 helbredsoplysninger, bortset fra en indledende lægeerklæring ved  

 ansøgt afsked, hvortil udgiften afholdes af tjenestemanden selv.
I  

 sager, hvor der efter afskedigelsen opstår spørgsmål om  

 ret til kvalificeret svagelighedspension, vil det lægelige grundlag  

 være tilvejebragt i forbindelse med behandling af sagen om  

 førtidspension efter lov om social pension, og der vil kun helt  

 undtagelsesvis være behov for indhentelse af supplerende  

 oplysninger.
 Efter lovforslaget må det forventes, at  

 Helbredsnævnet normalt vil skulle tage stilling til  

 helbredsmæssige forhold, før der er tilvejebragt lægeligt  

 grundlag til brug for stillingtagen til eventuel førtidspension efter  

 lov om social pension, hvorfor helbredsoplysningerne i sådanne  

 tilfælde skal tilvejebringes til brug for vurderingen i  

 Helbredsnævnet.
Det foreslås, at finansministeren bemyndiges til at  

 fastsætte regler om afholdelse af udgifter til indhentelse af  

 helbredsoplysninger.
Princippet vil fortsat være, at  

 ansættelsesmyndigheden afholder udgifter til helbredsoplysninger, der  

 tilvejebringes i tilknytning til selve afskedigelsesforløbet, hvad  

 enten det sker før eller efter afskedigelsen.
Hvis tjenestemanden på et senere tidspunkt  

 ønsker sin sag genoptaget på grundlag af eventuelle nye  

 helbredsoplysninger, vil princippet være, at tjenestemanden selv  

 afholder udgifter til tilvejebringelse af dokumentationen herfor.
Det samme  

 gælder i tilfælde, hvor sag om aktualisering af opsat pension  

 forelægges finansministeren, jfr. § 1, nr. 4.
Til § 2 I henhold til § 4, stk. 1, i lov om vederlag og  

 pension mv. for ministre kan en ministerpension komme til udbetaling  

 før det 60. år, hvis vedkommende får tilkendt social  

 førtidspension som følge af nedsat erhvervsevne på grund  

 af helbredsmæssige forhold.
Bestemmelsen foreslås ændret af  

 de samme grunde som er anført ad § 1, nr. 4, jf. de hertil  

 knyttede bemærkninger.
Til § 3 Forslaget er en konsekvens af ændringen af  

 stk.-nummereringen, jfr. § 1, nr. 2.
Til § 4 Ændringen af reglerne om tilkendelse af  

 førtidspension efter lov om social pension, der begrunder  

 lovforslagets § 1, nr. 5, gælder ikke for personer, der er  

 tilkendt førtidspension, invaliditetsydelse eller bistands- og  

 plejetillæg, eller for hvem der er påbegyndt sag herom inden den  

 1. januar 2003. Lovforslagets § 4, stk. 2, indebærer, at  

 ydelse af kvalificeret svagelighedspension sker efter de hidtidige regler for  

 tjenestemænd, der er tilkendt førtidspension eller for hvem sag  

 herom er rejst før den 1. januar 2003, og der er således  

 sammenhæng mellem ikrafttrædelsesreglerne for  

 førtidspensionsreformen og ændringen af reglerne om ydelse af  

 kvalificeret svagelighedspension til tjenestemænd.
Bilag 1 Lovforslaget sammenholdt med gældende  

 lov Gældende formulering Lovforslaget § 1 I lov om tjenestemandspension, jf. lovbekendtgørelse nr. 724 af 9.  

 september 1993 om tjenestemandspension som ændret ved lov nr. 316 af  

 14. maj 1997, § 1 i lov nr. 346 af 2. juni 1999 og lov nr. 333 af 16.  

 maj 2001, foretages følgende ændringer :
§ 5, stk. 1. Finansministeren fastsætter efter  

 indhentet udtalelse fra Lønningsrådet den pensionsgivende  

 løn, der for hvert skalatrin lægges til grund ved beregning af  

 pensionen.
En tjenestemands pensionsgivende løn er den pensionsgivende  

 løn på det opnåede skalatrin forøget med eventuelt  

 personligt pensionsgivende tillæg i henhold til tjenestemandslovens  

 § 55.
 1. I § 5, stk. 1, indsættes efter 2. pkt.:
»Tjenestemænd, der aflønnes efter et  

 lønsystem, der ikke er baseret på skalatrin, henføres til  

 pensionsgivende skalatrin efter regler, der fastsættes i henhold til  

 §§ 45-47 i lov om tjenestemænd.« § 6.--- Stk. 3. Til egenpensionister ydes indtil det  

 67. år et tillæg, der for hvert års pensionsalder  

 udgør 1/37 af 23.500 kr. i årligt grundbeløb.
 2. I § 6 indsættes efter stk. 3 som  

 nye stykker:
Stk. 4. Når en tjenestemand begærer afsked efter  

 at være fyldt 60 år, nedsættes pensionen beregnet efter  

 stk. 1-3 i forhold til den tid, der står tilbage, indtil han  

 fylder 65 år eller opnår den lavere alder, ved hvilken han skulle  

 have været afskediget.
Nedsættelsen af pensionen beregnes  

 samtidig med denne og reguleres efter § 27.
»Stk. 4. Til egenpensionister, der er afskediget på  

 grund af helbredsbetinget utjenstdygtighed, er fratrådt den 1. juli  

 1999 eller tidligere, har fået tilkendt førtidspension efter lov  

 om social pension før denne dato, og som fylder 65 år i perioden  

 1. juli 2004 til 30. juni 2006, ydes tillæg i henhold til stk. 3  

 til det 67. år.
Til egenpensionister, der er pensioneret fra en  

 stilling på Færøerne omfattet af denne lov, og som er  

 ansat i denne stilling før den 1. juli 1999, ydes tillæg i  

 henhold til 1. pkt. indtil opnåelse af folkepensionsalderen, dog  

 længst indtil det 67. år.« Stk. 5. Bestemmelserne i §§ 45-47 i lov om  

 tjenestemænd finder anvendelse ved fastsættelse af fradraget  

 efter stk. 4.
Stk. 5. Finansministeren fastsætter efter indhentet  

 udtalelse fra Lønningsrådet regler om fastsættelse af det  

 i stk. 4, 1.pkt., nævnte tillæg, med henblik på at  

 foretage tilpasning af tillægget til førtidspensionens  

 grundbeløb, som indtægtsreguleres efter §§ 19, 28 og 31 i  

 lov om social pension som bekendtgjort ved lovbekendtgørelse nr. 615  

 af 26. juni 2001, jfr. § 6 i lov nr. 285 af 25. april 2001, samt  

 administrative retningslinier for overgangsordningens  

 gennemførelse.« Stk. 4 og 5 bliver herefter stk. 6 og 7.
 § 7. En tjenestemand, der er under 60 år, og som  

 tilkendes mellemste eller højeste social førtidspension, fordi  

 erhvervsevnen er nedsat til en tredjedel eller derunder, har ved afsked af  

 denne årsag ret til en pension, som fastsættes på grundlag  

 af den pensionsalder, han ville have opnået ved forbliven i tjeneste  

 indtil det tidspunkt, da han skulle have været afskediget på  

 grund af alder.
 3. § 7 affattes således:
 »§ 7. En tjenestemand, der  

 er under 60 år, og hvis erhvervsevne er nedsat til en tredjedel eller  

 derunder, har ved afsked af denne årsag ret til en pension, som  

 fastsættes på grundlag af den pensionsalder, han ville have  

 opnået ved forbliven i tjeneste indtil det tidspunkt, da han skulle  

 have været afskediget fra sin stilling på grund af alder.
Stk.2. Tilkendes den i stk. 1 nævnte sociale  

 førtidspension fra et tidspunkt, der ligger efter afskedstidspunktet,  

 kan finansministeren efter indhentet udtalelse fra Helbredsnævnet  

 bestemme, at pension kan ydes efter stk. 1, hvis tjenestemandens  

 erhvervsevne allerede på afskedstidspunktet var nedsat med mindst to  

 tredjedele på grund af den lidelse, der var årsag til  

 afskedigelsen.
Pension i henhold til stk. 1 ydes da fra samme tidspunkt  

 som den sociale førtidspension.
Stk. 2. Stk. 1 finder ikke anvendelse, hvis  

 tjenestemanden inden for en periode på 10 år fra  

 ansættelsen afskediges på grund af en lidelse, der var  

 lægeligt konstateret ved ansættelsen.
Det samme er  

 tilfældet, hvis afskedigelsen er begrundet i en følgesygdom af  

 en på ansættelsestidspunktet lægeligt konstateret  

 risikofaktor.
Stk. 3. Stk. 1 og 2 finder ikke anvendelse, hvis  

 tjenestemanden inden for en periode af 10 år fra ansættelsen  

 afskediges på grund af en lidelse, der var lægeligt konstateret  

 ved ansættelsen.
Det samme er tilfældet, hvis afskedigelsen er  

 begrundet i en følgesygdom af en på ansættelsestidspunktet  

 lægeligt konstateret risikofaktor.
Stk. 3. Finansministeren kan, hvor særlige forhold  

 taler derfor, bestemme, at stk. 1 kan finde anvendelse, hvor  

 fratræden sker efter det fyldte 60 år.« Stk. 4. Finansministeren kan, hvor ganske særlige  

 forhold taler derfor, bestemme, at stk. 1 og 2 kan finde anvendelse,  

 hvor fratræden sker umiddelbart efter det fyldte 60 år.
§ 24.--- Stk. 3, 4. pkt.
Såfremt den pågældende får  

 tilkendt social førtidspension som følge af nedsat erhvervsevne  

 på grund af helbredsmæssige forhold, udbetales pensionen dog fra  

 samme tidspunkt som førtidspensionen 4. § 24, stk. 3, 4. pkt. affattes således:
»Såfremt den pågældendes erhvervsevne er  

 nedsat til halvdelen eller derunder på grund af  helbredsmæssige  

 forhold, kan finansministeren dog efter indhentet udtalelse fra  

 Helbredsnævnet bestemme at pensionen udbetales fra den 1. i  

 måneden efter, at sag herom er rejst over for finansministeren. .« § 24.--- Stk. 5, 2. pkt.:
 Hvor udbetaling af den opsatte pension sker før det  

 67. år efter stk. 3, 1. pkt., nedsættes pensionen i forhold  

 til den tid, der står tilbage, indtil han fylder 67 år, efter  

 regler som fastsat i henhold til § 6, stk. 4 og 5.
 5. I § 24, stk. 5, 2. pkt., ændres  

 »§ 6, stk. 4 og 5« til: »§ 6, stk. 6 og 7«.
 § 32. Til brug ved afgørelser, som efter denne lov  

 beror på en helbredsbedømmelse, kan finansministeren forlange  

 sådanne helbredsoplysninger, som han anser for nødvendige, samt  

 kræve, at den pågældende underkaster sig særlige  

 undersøgelser, eventuelt under indlæggelse til observation  

 på hospital.
 Stk. 2. Helbredsoplysninger tilvejebragt til brug for  

 afgørelser om ret til pension kan kun videregives, hvis tjenestemanden  

 eller tjenestemandspensionisten har givet samtykke hertil.
 6. I § 32 indsættes som nyt stk. 3:
»Stk. 3. Finansministeren fastsætter regler om  

 afholdelse af udgifter til tilvejebringelse af helbredsoplysninger m.v.« § 2 I lov om vederlag og pension m.v. for ministre, jfr.  

 lovbekendtgørelse nr. 1019 af 17. november 2000, som ændret ved  

 lov nr. 453 af 7. juni 2001, foretages følgende ændring:
§ 4. En minister, som har haft mindst 1 års funktionstid  

 som minister, er berettiget til egenpension.
Egenpensionen udbetales fra den  

 1. i måneden efter, at vedkommende er fyldt 60 år, eller fra det  

 tidligere tidspunkt, fra hvilket vedkommende får tilkendt social  

 førtidspension som følge af nedsat erhvervsevne på grund  

 af helbredsmæssige forhold.
Egenpension udbetales dog tidligst fra  

 udløbet af det tidsrum, hvori vedkommende har ret til eftervederlag  

 efter § 3, stk. 1.
 § 4, stk. 1, affattes således:
»En minister, som har haft mindst 1 års funktionstid  

 som minister, er berettiget til egenpension.
Egenpensionen udbetales fra den  

 1. i måneden efter, at vedkommende er fyldt 60 år.
Såfremt  

 den pågældendes erhvervsevne er nedsat til halvdelen eller  

 derunder på grund af helbredsmæssige forhold, kan  

 finansministeren dog efter indhentet udtalelse fra Helbredsnævnet  

 bestemme, at pensionen udbetales fra den 1. i måneden efter, at sag  

 herom er rejst over for finansministeren.
Egenpension udbetales dog tidligst  

 fra udløbet af det tidsrum, hvori vedkommende har ret til  

 eftervederlag efter § 3, stk. 1.« § 3 I lov om åremålsansættelse af tjenestemænd og  

 ansatte på tjenestemandslignende vilkår, jf.  

 lovbekendtgørelse nr. 680 af 17. september 1998, som ændret ved  

 § 4 i lov nr. 346 af 2. juni 1999 foretages følgende  

 ændring:
§ 7.--- Stk. 3. Bestemmelsen i tjenestemandspensionslovens § 6,  

 stk. 4, finder ikke anvendelse ved udbetaling af pension efter  

 stk. 1 og 2.
 I § 7, stk. 3, ændres »§ 6,  

 stk. 4« til »§ 6, stk. 6«.
§ 4 Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 3, gælder ikke for  

 tjenestemænd, der efter reglerne i lov om social pension er tilkendt  

 førtidspension, invaliditetsydelse eller bistands- og  

 plejetillæg, eller for hvem der er påbegyndt sag herom inden den  

 1. januar 2003. For disse tjenestemænd gælder de hidtidige regler  

 i § 7 i lov om tjenestemandspension.
