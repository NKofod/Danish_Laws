Værdiansættelse af aktier -	Ændring af ligningsvejledningens tekst om  

 værdiansættelse af aktier.
Referencer:  LV 1994 A.K.8  S.F.1.2.3.3  S.G.2.4.7.1 I Ligningsvejledningen for Aktionærer og Selskaber 1992, afsnit  

 S.F.1.2.3.3 er anført følgende:
'Såfremt overdragelseskursen er opgjort i overensstemmelse med  

 reglerne i skd-cirkulære af 17. november 1982, pkt. 17,  

 vedrørende værdiansættelsen af aktiver og passiver i  

 dødsboer m.m. og ved gaveafgiftsberegning, vil kursen bortset fra  

 ekstreme tilfælde ikke blive kritiseret skattemæssigt, hvorved  

 forudsættes kontant berigtigelse af købesummen.' Denne tekst udgår og erstattes af følgende tekst:
'I henhold til skd-cirkulære nr. 185 af 17. november 1982, pkt. 17,  

 vedrørende værdiansættelsen af aktiver og passiver i  

 dødsboer m.m. og ved gaveafgiftsberegning, skal  

 værdiansættelsen for unoterede aktier ske efter aktiernes  

 handelsværdi.
Såfremt en handelsværdi for aktierne ikke i  

 øvrigt kan udfindes, vil en kurs udregnet efter Ligningsrådets  

 retningslinjer for beregning af formueskattekursen kunne anvendes ved  

 værdiansættelsen.
En kurs, der er opgjort i overensstemmelse med reglerne i ovennævnte  

 cirkulære, pkt. 17, kan ligeledes danne grundlag for aktiernes  

 værdiansættelse, når aktierne overdrages.
En række  

 forhold kan dog medføre, at kursen anses for uegnet som udtryk for  

 aktiernes værdi i handel og vandel.
Som eksempel kan nævnes en  

 efter selskabets forhold usædvanlig ændring i selskabets  

 udbyttepolitik eller skattemæssige af- og nedskrivninger.' Ligningsvejledningens afsnit S.G.2.4.7.1 om tilsidesættelse af  

 aktiers overdragelseskurs og afsnit A.K.8 om bindende forhåndsbesked  

 vedrørende værdiansættelsesspørgsmål  

 ændres i overensstemmelse med ovenstående ændring af afsnit  

 S.F.1.2.3.3.
