 Med Hensyn til de Tilfælde, hvor Auctioner over faste Eiendomme begiæres  

 holdte udenfor den Jurisdiction, hvorunder disse ere beliggende, bliver  

 følgende anordnet:
1.) Skiønt det i Almindelighed er tilladt at lade Auction over en fast  

 Eiendom holde udenfor den Jurisdiction, hvorunder samme er beliggende, saa  

 kan dog, forsaavidt vedkommende Panthavere ikke have givet deres Samtykke  

 til, at Auctionen saaledes afholdes i en fremmed Jurisdiction, Eiendommen  

 ikke derved bortsælges, undtagen paa saadanne Vilkaar, at de nyde fuld  

 Betaling for deres Pantefordringer.
Imidlertid skal foranførte Indskrænkning  

 ikke være anvendelig, naar Auctionen over en Landeiendom holdes i nærmeste  

 Kiøbsted.
2.) Auctionsbetienterne i den Jurisdiction, hvorunder Eiendommen ligger,  

 skal være berettigede til at afholde Auctionen, uagtet samme foregaaer ved en  

 fremmed Jurisdiction, og skal da, foruden fulde Gebyhrer efter Anordningerne,  

 byde fri Reise til og fra det Sted, hvor Auctionen holdes.
Men, dersom de  

 enten ikke ere villige til at giøre denne Reise, eller Auctions-Reqvirenten,  

 for at undgaae Reise-Udgifterne, hellere vil have Auctionen afholdt ved  

 Auctionsretten i det District, hvor samme foregaaer, da haver denne at  

 forrette Auctionen.
3.) I det sidstnævnte Tilfælde bør dog Auctionsretten i den Jurisdiction,  

 hvorunder Eiendommen ligger, nyde ethvert Gebyhr, ligesaafuldt, som om  

 Auctionen af den var forrettet.
Derhos bør Auctions-Reqvirenten til den  

 Embedsmand, der virkelig foretter Auctionen, udrede det Gebyhr, som bestemmes  

 i Sportelreglem. 22 Mart. 1814. 113 §, og det, hvad enten Eiendommen sælges  

 eller ikke, ligesom han og bør give denne fri befordring, hvis han har Reise  

 at giøre til Auctionsstedet.
Saa bør og Reqvirenten, strax efter at  

 Eiendommen er bortsolgt ved Auction, tilstille Auctionsretten i det District,  

 hvorunder Eiendommen er beliggende, Auctionsforretningen in forma beskreven,  

 hvilken denne da haver at indføre i sin Auctions-Protocol, ligesom det og  

 tilfalder den i sin Tid at udstæde Auctions-Skiødet.
