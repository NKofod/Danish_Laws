Bekendtgørelse om ændring af bekendtgørelse om Register for Udenlandske Tjenesteydere (RUT-registret) § 1 I bekendtgørelse nr. 627 af 24. juni 2019 om Register for Udenlandske Tjenesteydere (RUT-registret), foretages følgende ændringer:
 1. Indledningen affattes således:
»I medfør af § 5, stk. 6, § 7 a, stk. 5 og 6, § 7 c, stk. 1, 3 og 4, og § 10 b i lov om udstationering af lønmodtagere m.v., jf. lovbekendtgørelse nr. 1144 af 14. september 2018, som ændret ved lov nr. 870 af 14. juni 2020, lov nr. 1641 af 19. november 2020 og lov nr. 1939 af 15. december 2020, fastsættes:« 2. Overalt i bekendtgørelsen ændres »(RUT-registret)« til: »(RUT)«.
3. Overalt i bekendtgørelsen ændres »lovens« til: »lov om udstationering af lønmodtagere m.v.« 4. § 2 affattes således:
 »§ 2. En udenlandsk virksomhed, der ved udførelse af arbejde i Danmark leverer tjenesteydelser, skal anmelde virksomheden til registret, jf. kapitel 3.
 Stk. 2. Udenlandske selvstændigt erhvervsdrivende uden ansatte, der ved udførelse af arbejde i Danmark, leverer tjenesteydelser inden for nærmere bestemte risikobrancher jf. bekendtgørelse om anmeldelsespligt til Registret for Udenlandske Tjenesteydere (RUT) for selvstændigt erhvervsdrivende uden ansatte, skal anmelde sig til RUT, jf. lov om udstationering af lønmodtagere m.v. § 7 a, stk. 6.
 Stk. 3. En virksomhed skal ikke optages i registret og foretage anmeldelse efter stk. 1-2, jf. § 7 b i lov om udstationering af lønmodtagere m.v., hvis:
1) leveringen af tjenesteydelsen ikke varer over 8 dage, 2) leveringen af tjenesteydelsen sker som led i levering af et teknisk anlæg eller en teknisk installation, og 3) lønmodtageren eller den selvstændige virksomhed, i medfør af regler fastsat af lov om udstationering af lønmodtagere m.v. § 7 a, stk. 6, har til opgave og er specialiseret i eller kvalificeret til at montere, installere, efterse, reparere eller informere om et teknisk anlæg eller en teknisk installation i Danmark.
Stk. 4. Levering af en tjenesteydelse i form af vejtransport af gods eller passagerer er ikke omfattet af anmeldelsespligten, jf. lov om udstationering af lønmodtagere m.v. § 7 b, stk. 2.« 5. § 3, nr. 2, affattes således:
»2) Udenlandske selvstændigt erhvervsdrivende uden ansatte, der ved udførelse af arbejde i Danmark, leverer tjenesteydelser inden for nærmere bestemte risikobrancher jf. bekendtgørelse om anmeldelsespligt til Registret for Udenlandske Tjenesteydere (RUT) for selvstændigt erhvervsdrivende uden ansatte.« 6. I § 3, nr. 3, ændres »§ 7 a, stk. 3« til: »§ 7 a, stk. 2«.
 7. I § 3, nr. 5, ændres »§ 7 a, stk. 2, nr. 2, 3 og 4 og § 7 a, stk. 3, nr. 2, 3 og 5« til: »§ 7 a, stk. 2, nr. 2, 3 og 5 og regler fastsat i medfør af lov om udstationering af lønmodtagere m.v. § 7 a, stk. 6«.
8. I § 6, stk. 1, ændres »Registret indeholder følgende data om virksomhedens kontaktperson på ydelsen:« til: » For virksomheder med ansatte indeholder registret følgende data om en kontaktperson på ydelsen:« 9. I § 14, stk. 1, nr. 1, udgår »S«.
§ 2 Bekendtgørelsen træder i kraft den 1. januar 2021.
