Ændring  

 af praksis medførte, at medlems ansøgning om efterløn var indgivet for sent.  

 Ankenævnet antog, at medlemmet ville have søgt rettidigt, og gav dispensation  

 for den for sene ansøgning Ankenævnet har behandlet Deres klage på møde den 17. marts 2005.
Nævnet traf denne A F G Ø R E L S E De bliver stillet som om de havde søgt om efterløn den xxx.
 De får dermed ret til efterløn før tidspunktet for Deres  

 skriftlige ansøgning.
B E G R U N D E L S E Arbejdsmarkedets Ankenævn har ved sin afgørelse lagt til grund,  

 at:
   

 	  

 De i forbindelse med  

 ophøret af Deres ansættelsesforhold fik oplyst af a-kassen, at De ikke kunne  

 oppebære efterløn for en periode på 6 måneder, på grund af Deres  

 fratrædelsesgodtgørelse.
   

 	  

 De derfor ikke ansøgte  

 om efterløn i forbindelse med ophøret af Deres ansættelsesforhold.
   

 	  

 De ansøgte om efterløn  

 i god tid før De ville kunne oppebære efterløn.
   

 	  

 Det må anses som  

 sandsynligt, at De ville have ansøgt senest xxx, såfremt De havde været  

 bekendt  

 med de nuværende regler for fratrædelsesgodtgørelse på daværende tidspunkt.
   

 	  

 Der i reglerne er  

 mulighed for at dispensere i særlige tilfælde.
 Arbejdsmarkedets Ankenævn har ved afgørelsen lagt vægt på, at De  

 er uden skyld i den sene ansøgning, idet dette anses for at skyldes en  

 kombination af (korrekt) vejledning fra a-kassen og en efterfølgende ændring  

 i  

 praksis vedrørende fratrædelsesgodtgørelse, der fik betydning for Deres sag.
 Arbejdsmarkedets Ankenævn mener derfor, at De skal have  

 dispensation jf. lov om arbejdsløshedsforsikring m. v. § 74 c, stk. 3. Dermed  

 kan De opnå ret til efterløn fra den 1. december 2001.
 Arbejdsmarkedets Ankenævn skal bemærke, at der ved afgørelsen ikke  

 er taget stilling til fra hvilket tidspunkt, De konkret kan oppebære  

 efterløn.
 Arbejdsmarkedets Ankenævn skal henvise til lov om arbejdsløshedsforsikring  

 m. v. jf. lovbekendtgørelse nr. 603 af 25. juni 2001, § 74 c, stk. 2 og 3.
 Arbejdsmarkedets Ankenævn ændrer således Arbejdsdirektoratets  

 afgørelse af 28. december 2004.
På ankenævnets vegne Jxxx xxx De kan læse om afgørelsens faktiske og retlige grundlag på de  

 følgende sider.
 Kopi til:
XXX XXX 1. Sagsforløb Arbejdsdirektoratet fremstillede sagen på denne måde:
 Det fremgår af sagen at xxx den xxx skrev til Dem, at De kunne fratræde  

 med udgangen af xxx, og at De ville få en fratrædelsesgodtgørelse svarende  

 til  

 6 måneders løn.
De ansøgte den 22. januar 2002 om at overgå til efterløn fra den  

 1. februar 2002.
A-kassen traf den 6. februar 2002 afgørelse om at De tidligst  

 kunne få udbetalt efterløn fra den 1. juni 2002. Dette var begrundet i at De  

 ved Deres arbejdsophør modtog 6 måneders fratrædelsesgodtgørelse.
De skulle  

 desuden have fradrag for optjent ferie, og der ville derfor først ske  

 udbetaling  

 af efterløn fra den 8. juli 2002.
 De klagede den 1. oktober 2004 over den afgørelse, De havde fået  

 om mod- regning af Deres fratrædelsesgodtgørelse i efterlønnen.
 A-kassens afdeling traf den 11. oktober 2004 afgørelse om, at  

 Deres efterlønsudbetaling var blevet genberegnet, og at De ville modtage  

 efterløn fra den 1. februar 2002 uden at Deres fratrædelsesgodtgørelse ville  

 få  

 betydning for efterlønnen.
De klagede den 15. oktober 2004 over afgørelsen.
De skrev at De  

 fik Deres første pension udbetalt den 1. december 2001, og De mener, at De  

 har  

 ret til efterløn fra denne dato.
 A-kassens hovedledelse traf den 25. oktober 2004 afgørelse om, at  

 De havde ret til efterløn fra den 1. februar 2002. Begrundelsen var at De  

 først  

 havde søgt fra denne dato.
De klagede den 28. oktober 2004 over hovedledelsens afgørelse.
De  

 skrev at De modtog Deres efterlønsbevis den 13. februar 2001. De fik i august  

 måned  

 2001 en opsigelse fra Post Danmark med virkning fra den 30. november 2001. De fik samtidig oplyst, at De ville få et halvt års  

 fratrædelsesgodtgørelse.
Det var derfor klart, at De skulle søge om efterløn  

 fra den 1. december 2001. Så fik De oplyst at med de regler, som var gældende  

 på daværende tidspunkt, ville De ikke få efterløn før der var gået et halvt  

 år  

 fra den 1. december 2001, så der skulle bare foreligge en ansøgning i god tid  

 før den 1. juni 2002. De skrev at hvis de regler, som gælder nu, også havde  

 været gældende i 2001, ville De naturligvis have ansøgt om efterløn fra den  

 første dag, hvor De blev pensioneret.
A-kassen oversendte den 4. november 2004 sagen til direktoratet.  

 A-kassen fastholdt sin afgørelse Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 28. december 2004 denne afgørelse:
 Direktoratet har truffet følgende:
A F G Ø R E L S E De har tidligst ret til efterløn fra den 1. februar 2002.
B E G R U N D E L S E Grunden til afgørelsen er, at De har søgt om efterløn fra den 1.  

 februar 2002.
 Det fremgår af § 74 c, stk. 2, at efterløn ydes efter skriftlig  

 ansøgning, som skal indgives til a-kassen, og at efterløn tidligst kan ydes  

 fra  

 det tidspunkt, hvor a-kassen har modtaget ansøgningen.
 Da De først har ansøgt om efterløn fra den 1. februar 2002, kan De  

 tidligst få efterløn fra denne dato.
 Direktoratet er opmærksom på Deres bemærkninger om, at hvis de  

 regler, som gælder nu, også havde været gældende på daværende tidspunkt,  

 ville  

 De havde søgt om efterløn på fra den første dag, hvor De var pensioneret,  

 altså  

 fra den 1. december 2001.
 Det skal dertil bemærkes at a-kassens afgørelse af 6. februar 2002  

 blev truffet på baggrund af den praksis, som var gældende på daværende  

 tidspunkt.
Det forhold, at Arbejdsmarkedets Ankenævn senere har ændret sin  

 praksis med hensyn til fradrag for fratrædelsesgodtgørelse til tjenestemænd,  

 kan ikke ændre på, at efterløn tidligst kan ydes fra  

 ansøgningstidspunktet. 3. Klagen til ankenævnet Medlemmet klagede ved brev af 5. januar 2005 over Arbejdsdirektoratets  

 afgørelse.
 Klage over afgørelse fra Arbejdsdirektoratet 28. december 2004.
 Sag 06653-0944 HFJ.
Jeg skal hermed fastholde min påstand om, at hvis den ændrede praksis  

 havde været gældende da jeg fik tilkendt pension, ville min ansøgning havde  

 foreligget samme dag som pensionen blev påbegyndt. 4. Arbejdsdirektoratets  

 bemærkninger til klagen Arbejdsdirektoratet oversendte sagen ved brev af 10. januar 2005 med  

 følgende kommentarer:
 Direktoratet sender klage over afgørelse af 28. december 2004.
Der er ikke kommet nye oplysninger, der giver direktoratet  

 anledning til at ændre afgørelsen.
 Det skal bemærkes, at på det tidspunkt, hvor medlemmet fratrådte  

 sit arbejde (1. december 2001), var praksis i overensstemmelse med a-kassens  

 afgørelse af 6. februar 2002. Der ses således ikke at være sket en forkert  

 vejledning af medlemmet i forhold til den dagældende praksis om fradrag for  

 fratrædelsesgodtgørelse til tjenestemænd.
 Også i februar 2002 kunne efterløn først ydes fra det tidspunkt,  

 hvor a-kassen havde modtaget ansøgningen, jf. lovens 74 c, stk. 2.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. 5. Nyt efter klagen Der er intet nyt efter klagen 6. Regler Lov om  

 arbejdsløshedsforsikring m. v. jf. lovbekendtgørelse nr. 603 af 25. juni  

 2001,  

 § 74 c, stk. 2 og 3.
Overgang til efterløn § 74 c Stk. 2.  

  

 Efterløn ydes efter skriftlig ansøgning, som  

 skal indgives til medlemmets arbejdsløshedskasse, inden retten til dagpenge  

 eller overgangsydelse ophører.
For medlemmer omfattet af § 74 a,  

 stk. 5 eller stk. 7, skal ansøgningen indgives, inden medlemmet  

 fylder 60 år.
Efterløn kan tidligst ydes fra det tidspunkt, hvor kassen har  

 modtaget ansøgningen.
Stk. 3.  

  

 Direktøren for Arbejdsdirektoratet kan i  

 særlige tilfælde tillade, at et medlem, der ikke har ansøgt rettidigt, jf.  

 stk. 2, kan overgå til efterløn.
Direktøren for Arbejdsdirektoratet kan  

 efter forhandling med Landsarbejdsrådet fastsætte regler om, at et medlem kan  

 overgå til efterløn, selv om der ikke er sket en indberetning af værdien af  

 pensionsformuen, jf. § 74 a, stk. 1, nr. 5.
