 I medfør af § 1, stk. 3, § 2 og § 18 i lov om videregående  

 teknikeruddannelser m.v., jf. lovbekendtgørelse nr. 370 af 30. maj 1990,  

 fastsættes:
Uddannelsen § 1.  Landmålingsteknikeruddannelsen varer 1 år som  

 heltidsuddannelse og består af 6 måneders lønnet praktik på en eller flere  

 erhvervsvirksomheder efterfulgt af en skoledel på 6 måneder.
I skoledelen  

 indgår et afslutningsprojekt.
 § 2.  Ved afslutningen af uddannelsen til  

 landmålingstekniker skal den studerende kunne indsamle, bearbejde og  

 præsentere geografiske data, samt medvirke ved løsning af administrative  

 opgaver vedrørende fast ejendom.
 § 3.  Uddannelsen indeholder:
Stk. 2.  Praktik gennemføres på grundlag af en aftale  

 mellem den studerende og en arbejdsgiver.
Praktikdelen har nær tilknytning  

 til uddannelsens skoledel og gennemføres hos landinspektør, arkitektfirma,  

 rådgivende ingeniørfirma, teknisk forvaltning, anden offentlig institution  

 el.lign.
Stk. 3.  Teknikerudvalget kan fastsætte vejledende  

 retningslinier for praktikkens mål og indhold.
Teknikerudvalget sørger for,  

 at vejledningen er tilgængelig for virksomheder, studerende og skoler.
Skolen  

 afgør, om og i hvilket omfang den studerendes beskæftigelse kan godkendes som  

 praktik i uddannelsen.
Afgørelsen træffes efter skriftlig erklæring fra  

 virksomheden og den studerende om beskæftigelsens indhold og varighed.
§ 4.  Skolen kan efter lov om åben uddannelse udbyde  

 uddannelsen som deltidsuddannelse og udbyde hele uddannelsen eller dele af  

 den som enkeltfag.
Som deltidsuddannelse kan uddannelsens varighed højst  

 udstrækkes til 3 år.
Skolen udsteder eksamensbevis for uddannelsen som  

 helhed, når alle enkeltfagsprøver er bestået inden for 4 år.
Der forudsættes  

 samme arbejdsindsats for de studerende som i heltidsuddannelsen.
Skolen kan  

 optage ansøgere til et enkeltfag, selv om enkelte af adgangskravene til  

 heltidsuddannelsen ikke er opfyldt.
 Stk. 2.  Reglerne for heltidsuddannelsen finder i øvrigt  

 tilsvarende anvendelse for deltidsuddannelse og enkeltfagsundervisning.
Adgangsbetingelser § 5.  Adgang til uddannelsen forudsætter, at ansøgeren  

 har Stk. 2.  Adgang efter stk. 1 forudsætter yderligere, at  

 ansøgeren mindst har et alment niveau svarende til en gennemført  

 erhvervsuddannelse med matematik, dansk og naturfag på grundfagsniveau.
§ 6.  Ansøgere med en gymnasial uddannelse eller  

 erhvervsuddannelse, som ikke har adgang til uddannelsen efter § 5, har  

 adgang, når de har § 7.  Regler om ansøgningsfrister og optagelse er  

 fastsat i bekendtgørelse om videregående teknikeruddannelser og uddannelser  

 på konstruktørniveau.
Undervisningen § 8.  Undervisningsemnernes mål, herunder omfang og  

 niveau, er fastsat i uddannelsesplanen, bilag 1.
Stk. 2.  Ca. 15 pct. af skoledelen er valgfag.  

 Valgfaget, dets mål, prøveform og den studerendes karakter påføres  

 eksamensbeviset, men indgår ikke i beregningen af, om eksamen er bestået.  

 Skolen udbyder mindst 2 valgfag.
Formålet med valgfagene er, at den  

 studerende supplerer Eksamen § 9.  Regler om indstilling til eksamen, censorer,  

 prøver, eksamensopgaver, bedømmelse, karaktergivning, fritagelse for prøver,  

 sygeeksamen m.v. er fastsat i bekendtgørelse om eksamensordningen og  

 uddannelses- og eksamensbeviser for de videregående teknikeruddannelser m.v.  

 og bedømmelsesplanen, bilag 2.
 § 10.  I eksamen indgår følgende karakterer:
 § 11.  Eksamenskaraktererne gives på grundlag af de  

 prøver, der afholdes efter bedømmelsesplanen, bilag 2. Eksamen er bestået,  

 når hver af de 2 eksamenskarakterer efter 13-skalaen er mindst 6.
Forsøg og dispensation § 12.  Undervisnings- og Forskningsministeriet kan  

 efter indstilling fra teknikerudvalget tillade, at bekendtgørelsens  

 bestemmelser fraviges som led i forsøg.
Tilladelsen gives for en begrænset  

 tid på grundlag af en forsøgsplan.
 Stk. 2.  Undervisnings- og Forskningsministeriet kan i  

 særlige tilfælde dispensere fra bekendtgørelsens bestemmelser efter  

 indstilling fra skolen.
Klageadgang § 13.  Klager over skolens afgørelser i henhold til  

 bekendtgørelsen indgives til skolen.
Hvis en klage ikke tages til følge, og  

 klageren fastholder klagen, videresender skolen klagen og en udtalelse til  

 Undervisnings- og Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
Ikrafttræden og overgangsbestemmelser § 14.  Bekendtgørelsen træder i kraft den 1. januar  

 1993.
 Stk. 2.  Bekendtgørelse nr. 666 af 18. december 1984 om  

 uddannelse af landmålingsteknikere ophæves.
 Stk. 3.  For studerende, der har begyndt uddannelsen før  

 1. januar 1993, kan skolen tilpasse valgfagenes omfang.
Undervisnings- og Forskningsministeriet,  

 den 15. december 1992 Bertel Haarder / Merete Friberg Bilag 1 Bekendtgørelse om landmålingsteknikeruddannelsen 15. december 1992 UDDANNELSESPLAN LANDMÅLINGSTEKNIKERUDDANNELSEN 1. afsnit Introduktion Uddannelsesplanen angiver undervisningsemnerne og deres mål.
Målene er det  

 faglige niveau, de studerende skal nå, og de skal sammen med uddannelsens  

 formål anvendes ved skolens organisering og planlægning af undervisningen.  

 Skolen udarbejder en lokal undervisningsplan, der angiver skemafagene,  

 hvordan hvert emne indgår i undervisningen, og hvordan kursusarbejder og  

 projektet indpasses i det samlede undervisningsforløb.
Desuden angives  

 valgfagene, deres mål, omfang, prøve m.v., og hvordan de indgår i  

 uddannelsen.
 Uddannelsesmodellen viser landmålingsteknikeruddannelsens opbygning:
2. afsnit Emneoversigt I nedenstående skemaer er vist de emner, der indgår i uddannelsen, og  

 fagområdernes omtrentlige procentvise andel af den del af skoledelen, der  

 ikke anvendes til valgfag og udarbejdelse af afslutningsprojekt.
--------------------------------------------------------------------- --------------------------------------------------------------------- 3. afsnit Undervisningsmål Alment fagområde Grundlæggende matematik Målet er, at den studerende får det nødvendige, matematiske grundlag for  

 de øvrige matematiske emner.
Trigonometri Målet er, at den studerende i relevante praktiske sammenhænge kan 1. anvende trigonometriske funktioner ved beregning af  

 retvinklede og vilkårlige trekanter, 2. løse opgaver ved hjælp af relationerne mellem de  

 trigonometriske funktioner, 3. beregne arealer og 4. anvende additionsformler.
Plangeometri Målet er, at den studerende kan bearbejde og optegne grafiske billeder på  

 baggrund af lineære funktioner, andengradspolynomiet, cirklens ligning og  

 polære koordinater.
Transformation Målet er, at den studerende matematisk og grafisk kan transformere  

 funktioner mellem forskelligt orienterede koordinatsystemer.
Informationsteknologi Målet er, at orientere den studerende om de muligheder der findes for  

 anvendelse af informationsteknologi til løsning af fagligt relevante opgaver.
Landmålingsteknik Landmåling Målet er, at den studerende 1. orienteres om geodætiske grundbegreber, 2. kan foretage valg af metode og instrumenter i  

 relation til givne nøjagtighedskrav og vurdere udførte målingers kvalitet, 3. kan foretage punktbestemmelser ved polygoner og  

 hovedpunktsnet, 4. kan udføre matrikulære og tekniske opmålinger,  

 herunder nivellementer, 5. kan udføre afsætningsopgaver i forbindelse med  

 byggeri, tekniske anlæg m.v., 6. kan anvende informationsteknologi ved løsning af  

 landmålingsopgaver, herunder præsentation af opmålings- og kortdata, og 7. kan redegøre for funktion, anvendelse, justering og  

 opbevaring af instrumenter og andre redskaber.
Fotogrammetri Målet er, at den studerende 1. orienteres om de grundlæggende begreber inden for  

 fotogrammetri og dens anvendelse ved opmåling og kortfremstilling, 2. orienteres om det udstyr og de instrumenter, der  

 anvendes i forbindelse med fotogrammetrisk fremstilling af kort m.v., og 3. kan udføre de nødvendige signalarbejder i  

 forbindelse med flyvefotografering.
Kartografi Målet er, at den studerende kan 1. redegøre for de almindeligt anvendte korttyper, 2. vurdere mulighederne for anvendelse af korttyperne  

 og eventuelt andet kortmateriale i forbindelse med planlægnings- og  

 projekteringsopgaver, og 3. medvirke ved udarbejdelsen af enkle tematiske kort.
Anlægsteknik Målet er, at den studerende kan vurdere anlægsprojekter med henblik på  

 løsning af afsætningstekniske opgaver.
Matrikelvæsen/jura Matrikelvæsen Målet er, at den studerende kan 1. redegøre for sammenhængen mellem matrikelregistret,  

 tingbøgerne og andre ejendomsregistre (landinformationssystemer), 2. fremskaffe relevant information om faste ejendomme  

 i forbindelse med matrikulære opgaver og andre opgaver vedrørende fast  

 ejendom, 3. redegøre for den ejendomsretlige procedure, der er  

 nødvendig for ændring af faste ejendommes grænser som følge af aftale, hævd,  

 ekspropriation m.v., og 4. medvirke ved udfærdigelse af de kort og andre  

 dokumenter, der er nødvendige for en matrikulær sags gennemførelse.
Forvaltningskundskab Målet er, at orientere den studerende om 1. den offentlige forvaltnings placering i  

 retssystemet, dens kilder og opbygning, og 2. de regler, der gælder for den offentlige  

 sagsbehandling, herunder retssikkerhedsgarantier.
Arealanvendelse/miljøret Målet er, at den studerende kan 1. redegøre for den offentlige fysiske planlægning og  

 den dertil knyttede lovgivning vedrørende anvendelse af fast ejendom, 2. vurdere muligheden for at realisere et projekt  

 (udstykning, vejanlæg, bebyggelse m.v.) i overensstemmelse med gældende  

 planer og lovbestemmelser, og 3. medvirke ved løsning af administrative opgaver  

 inden for arealanvendelseslovgivningen.
Bilag 2 Bekendtgørelse om landmålingsteknikeruddannelsen 15. december 1992 BEDØMMELSESPLAN LANDMÅLINGSTEKNIKERUDDANNELSEN 1. Prøver Prøver efter bedømmelsesplanen Kursusarbejders varighed er den samlede arbejdstid, som for hver  

 studerende forudsættes at medgå til at udarbejde de kursusarbejder, der er  

 udpeget til bedømmelsen.
Projektets varighed er den forudsatte samlede  

 arbejdstid for hver studerende.
Valgfag Prøve i valgfag holdes ved afslutningen af valgfagsundervisningen.
Når  

 faget er et fag fra en anden uddannelse, holdes prøven efter de regler, der  

 gælder for faget i den pågældende uddannelse.
Når valgfaget et lokalt  

 fastsat, bestemmer skolen prøvens form efter reglerne i bekendtgørelse om  

 eksamen og om uddannelses- og eksamensbeviser i de videregående  

 teknikeruddannelser m.v.
--------------------------------------------------------------------- --------------------------------------------------------------------- 2. Bedømmelse Projektet og den tilknyttede mundtlige prøve bedømmes samlet af  

 projektvejlederen og 2 censorer, hvoraf den ene skal være fra erhvervslivet.
3. Eksamenskarakterer Prøvekarakterne er eksamenskarakterer.
Karakterskema --------------------------------------------------------------------- --------------------------------------------------------------------- K: kursusarbejder M: mundtlig prøve P: projekt * Karaktererne skal være mindst 6, jf. § 11.
