 Forbrugerombudsmanden udtalte på baggrund af en henvendelse, at der  

 ikke i medfør af markedsføringsloven kan stilles et generelt krav om, at  

 importerede varer skal være mærket med oprindelseslandets navn, men at der  

 alene vil kunne skrides ind over for betegnelser, reklameudsagn og lignende,  

 der indebærer en risiko for vildledning af forbrugerne.
 »Dronning kippers« - røgede sildefileter fra  

 Vesttyskland.
 FO modtog en forespørgsel fra Landsforeningen Dansk Arbejde om  

 færdigvarer, fremstillet i udlandet og markedsført her i landet under  

 varenavne, som er indarbejdet i forbrugernes bevisthed som dækkende produkter  

 fremstillet her i landet.
FO oplyste, at der efter hans opfattelse ikke i medfør af  

 markedsføringsloven kan stilles et generelt krav om, at importerede varer  

 skal være mærket med oprindelseslandets navn, men at der alene vil kunne  

 skrides ind over for betegnelser, reklameudsagn og lignende, der indebærer  

 risiko for vildledning af forbrugerne.
Det oplystes i denne forbindelse, at  

 bestemmelserne i markedsføringslovens § 1 og § 2, stk. 1-3, vil kunne  

 anvendes til at modvirke vildledning med hensyn til varers oprindelsesland.
 Om angivelserne på en fremsendt emballage af »Dronning kippers«,  

 hvoraf det fremgik, at varen var »fremstillet i Vesttyskland«,  

 udtalte FO, at oplysningen om varens fremstillingssted burde gives med mindst  

 samme tydelighed som angivelsen på emballagens overside om firmaets navn og  

 hjemsted.
 »Original fransk flute - fremstillet i Danmark.
 En forbruger klagede til FO over, at et dansk firma NN markedsførte flute  

 under en urigtig og vildledende varebetegnelse, der gav indtryk af, at fluten  

 var bagt i Frankrig.
 Mærkningen på flutens emballage var følgende: »NN - original fransk  

 flute«.
 Fluten var fremstillet her i landet i NN's eget fabriksanlæg efter en  

 original, fransk bageforskrift og -metode på grundlag af franske  

 råmaterialer.
Da bearbejdningen af de nævnte råmaterialer fandt sted her i landet, og  

 denne bearbejdning førte til fremstilling af et nyt produkt, en NN flute, var  

 det FO's opfattelse, at produktets oprindelsesland måtte antages at være  

 Danmark.
Det måtte derfor anses for urigtigt og vildledende og dermed i strid  

 med markedsføringslovens § 2, stk. 1, at udbyde brødet til salg under  

 varebetegnelsen: »NN - original fransk flute«, og FO henstillede,  

 at selskabet for fremtiden undlog at markedsføre brødet under denne  

 betegnelse.
 (* 1) Offentliggjort i Forbrugerombudsmandens Årsberetning 1979-1980, side  

 101.
