Cirkulære om Arbejdsformidlingens  

 administration i forbindelse med aktiveringsordning ved hjemmehjælp og  

 dagpasning af børn Til AF-kontorerne Dette cirkulære indeholder retningslinjer for  

 Arbejdsformidlingens (AF) administration m.v. i forbindelse med lov nr. 480  

 af 24. juni 1992 om aktiveringsordning ved hjemmehjælp og dagpasning af  

 børn og de hermed forbundne ændringer af arbejdstilbudsloven  

 (lov nr. 469 af 24. juni 1992 om ændring af arbejdstilbudsloven) og  

 arbejdstilbudsbekendtgørelsen (bekendtgørelse nr. 557 af 23.  

 juni 1992 om ændring af bekendtgørelse om arbejdstilbud m.v.  

 samt tilhørende vejledning nr. 91 af 23. juni 1992).
 Som bilag til cirkulæret vedlægges de  

 EDB-mæssige retningslinjer til administrationen af ordningen.
I.
Formålet med aktiveringsordningen For at udvide kapaciteten på hjemmehjælps- og  

 dagpasningsområdet er der indført en forsøgsordning,  

 hvorefter forsikrede, dagpengeberettigede ledige hjemmehjælpere,  

 sygehjælpere, pædagoger og pædagogmedhjælpere med en  

 ledighed på mindst 13 uger frem til den 1. januar 1994 får  

 mulighed for at være beskæftiget i op til 12 måneder inden  

 for hjemmehjælps- og dagpasningsområdet, mens kommunen får  

 et tilskud fra staten finansieret af den lediges dagpenge.
Ordningen er  

 frivillig for den ledige.
 Ordningen administreres af Indenrigsministeriet/kommunerne  

 og arbejdsløshedskasserne/DfA.
II.
Afs opgaver.
AF er ikke tillagt nogen formel rolle i forbindelse med  

 ansættelse af ledige efter denne aktiveringsordning.
Ansættelse  

 af ledige efter denne ordning kan således ske gennem  

 arbejdsløshedskasserne.
 Det er arbejdsløshedskasserne, der på  

 anmodning fra kommunen eller eventuelt på forespørgsel fra AF,  

 træffer afgørelse om ledighedsbetingelserne er opfyldt, jf.  

 Direktoratet for Arbejdsløshedsforsikringens bekendtgørelse af  

 31. juli 1992 om aktiveringsordning ved hjemmehjælp og dagpasning af  

 børn (arbejdsløshedskassernes forpligtelser, de  

 dagpengemæssige konsekvenser m.v.).
Arbejdsløshedskasserne skal endvidere til AF  

 indberette interesserede ledige, der har mulighed for at blive omfattet af  

 ordningen, og som opfylder ledighedskravene.
Den ledige registreres med en  

 kontantkode "ønsker aktivering" (019).
 AF kan derfor som led i AFs sædvanlige service  

 formidle arbejdskraft til oprettede stillinger indenfor aktiveringsordningen.  

 I disse tilfælde betragtes kommunens ordre som en åben jobordre,  

 og AF kan bede ledige, der er indberettet som interesserede, rette  

 henvendelse til kommunen eller sende formidlingsrelevante oplysninger til  

 kommunen.
 Det bemærkes, at det er kommunerne, der  

 skønner om de ledige har de fornødne kvalifikationer til at  

 bestride et job som f. eks. hjemmehjælper,  

 pædagogmedhjælper m.v.
 På en række områder gælder der  

 særlige regler inden for arbejdstilbudsområdet for de aktiverede  

 efter denne ordning.
 Vejledning.
Arbejdsformidlingen skal ved 3 måneders samtalen  

 orientere de relevante ledighedsgrupper om muligheden for at blive aktiveret  

 efter denne ordning og om hvad det betyder i forhold til atb-reglerne.
Ved 3  

 måneders samtalen efter 1. atb, skal den ledige underrettes om, at  

 aktivering efter 1. atb i mere end 3 måneder kvalificerer til 2. atb,  

 men at man herved mister retten til et utb.
 Da selve ordningen i øvrigt administreres af  

 kommunerne og arbejdsløshedskasserne, og da  

 arbejdsløshedskasserne har pligt til at oplyse de relevante ledige om  

 ordningen, kan der henvises hertil, hvis der ønskes vejledning om  

 ordningens indhold og betingelserne for at deltage.
 Indplacering i ATB-reglerne.
 Arbejdsformidlingens regionskontor modtager senest  

 samtidig med tiltrædelsen underretning fra kommunalbestyrelsen om, at  

 en ledig vil blive beskæftiget efter aktiveringsordningen.  

 Underretningen sker på et skema, der indeholder oplysning om  

 beskæftigelsens påbegyndelse, omfang og ophør, samt  

 pågældendes falddato.
 Under aktiveringen betragtes den aktiverede som ledig, og  

  pågældende skal være tilmeldt AF og stå til  

 rådighed, men skal ikke være aktivt arbejdssøgende.
Den ledige registreres under aktiveringen med en  

 særlig ledighedskode "aktiveret". (05) Ledige, der bliver aktiveret efter denne ordning, bevarer  

 rettigheder og pligter ifølge arbejdstilbudsreglerne.
De rettigheder,  

 der opstår i aktiveringsperioden, får om nødvendigt  

 først virkning ved aktiveringsperiodens ophør.
 Arbejdsløshedskasserne skal indberette de  

 aktiverede på normal vis efter § 105 i  

 arbejdstilbudsbekendtgørelsen.
 AF skal underrette de aktiverede om de rettigheder, som  

 arbejdsløshedskasserne har indberettet om i henhold til § 105. De  

 ledige skal således tilbydes en samtale om atb, utb osv, men de ledige  

 kan vælge at udskyde samtalen og arbejdstilbuddet eller  

 uddannelsestilbuddet til aktiveringens ophør.
De aktiverede skal derfor have tilsendt et regionalt  

 udformet indkaldelsesbrev eller det aktuelle AF-MATCH brev med en  

 tilføjelse om muligheden for udskydelse, og om at den ledige skal  

 henvende sig til AF, hvis samtalen ønskes udskudt på grund af  

 aktiveringen.
Den ledige skal samtidig underrettes om, at det ikke får  

 konsekvenser at udskyde tilbuddet.
 Ledige, der endnu ikke har gennemført en 3  

 måneders samtale, vil blive udtrukket til en sådan på trods  

 af aktiveringen, og den ledige skal have tilbudt samtalen, men kan  

 vælge at få den udskudt til efter aktiveringens ophør.
Ledige, der inden aktiveringen er blevet tilbudt et  

 konkret atb eller utb kan udskyde dette efter reglerne i  

 arbejdstilbudsbekendtgørelsens § 17, stk. 9 og § 34. Ledige, der er  

 indkaldt til en 3 måneders samtale, kan ligeledes om nødvendigt  

 få udskudt denne.
Det anbefales dog, at AF søger at  

 gennemføre samtalen inden aktiveringen.
 Der er intet til hinder for, at AF afholder samtalerne  

 under aktiveringen, f. eks. hvis den aktiverede ønsker dette, ligesom  

 den ledige kan vælge at benytte sig tilbuddet om arbejde eller  

 uddannelse og ophøre i aktiveringsordningen.
I de tilfælde, hvor ophør af en aktivering  

 før 1. atb er tæt på eller sammenfaldende med  

 pågældendes falddato, påhviler det AF at placere den ledige  

 i et arbejdstilbud senest samtidig med falddatoen, idet den ledige ikke er  

 berettiget til ventedagpenge indtil 1. atb tilbydes.
I disse tilfælde  

 er det nødvendigt at indkalde pågældende til en samtale  

 på AF under aktiveringen.
Ophør i aktiveringsordningen vil   uanset  

 årsagen hertil   ikke berøre den lediges rettigheder efter  

 arbejdstilbudsloven.
Det vil sige, at selvom ophør med aktivering kan  

 tilregnes den ledige, får det ingen konsekvenser efter  

 arbejdstilbudsreglerne.
