Betænkning afgivet af Socialudvalget den  

 17. maj 2001 Betænkning over Forslag til folketingsbeslutning om  

 ændring af efterlevelseshjælp og efterlevelsespension [af Aase D.
Madsen (DF) m.fl.] 1. Udvalgsarbejdet Beslutningsforslaget blev fremsat den 28. februar 2001 og  

 var til 1. behandling den 26. april 2001. Efter 1. behandling blev  

 beslutningsforslaget henvist til behandling i Socialudvalget.
 Beslutningsforslaget skal ses i sammenhæng med de af  

 Dansk Folkeparti samtidigt fremsatte beslutningsforslag: Forslag til  

 folketingsbeslutning om videreførelse af ledsageordningen efter  

 folkepensionsalderens indtræden (B 132), forslag til  

 folketingsbeslutning om ændring af tidspunktet for ophør af  

 udbetaling af pension (B 134) og forslag til folketingsbeslutning om  

 genindførelse af det dobbelte personfradrag for efterlevende  

 ægtefæller (B 135).
Møder Udvalget har behandlet beslutningsforslaget i 2  

 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Vibeke Pedersen, Tarm.
Spørgsmål Udvalget har stillet 8 spørgsmål til  

 socialministeren til skriftlig besvarelse, som ministeren har besvaret.
Et af  

 spørgsmålene og svaret herpå er optrykt som bilag 2 til  

 betænkningen.
2. Indstillinger og politiske bemærkninger Et flertal i udvalget (udvalget med undtagelse af  

 DF og KRF) indstiller beslutningsforslaget til forkastelse.
 Venstres og Det Konservative Folkepartis medlemmer af  

 udvalget kan ikke støtte beslutningsforslaget, idet partierne  

 vedstår forliget fra december 1999 med regeringen om  

 efterlevelsesydelsen, der inførtes til erstatning for  

 efterlevelsespensionen.
 Efterlevelsesydelsen er en hjælp, som i  

 modsætning til efterlevelsespensionen også tilfalder  

 efterlønsmodtagere og andre med små indkomster, hvilket Venstre  

 og Det Konservative Folkeparti lægger stor vægt på.
 Venstre og Det Konservative Folkeparti har noteret sig, at  

 socialministeren under førstebehandlingen i Folketinget gav tilsagn om  

 at se på den kritik, som er rejst omkring den dokumentation, som  

 kommunerne kræver, inden udbetaling kan finde sted.
 Venstre og Det Konservative Folkeparti er enig i, at der  

 sker en forenkling til lettelse for den efterladte.
 Et mindretal i udvalget (DF og KRF) indstiller  

 beslutningsforslaget til vedtagelse uændret.
 Dansk Folkepartis medlem af udvalget udtaler, at de tre  

 beslutningsforslag skal ses i sammenhæng.
Formålet med beslutningsforslagene B 133, B 134 og B  

 135 er at fjerne de forringelser for efterlevende, der blev gennemført  

 med den såkaldte dødemandspakke (lovforslag nr.
L 118, L 137 og  

 L 138 fra Folketingets samling 1999-2000). Der blev af socialministeren  

 allerede i forbindelse med de såkaldte ældrehøringer givet  

 tilsagn om, at der i forbindelse med sidste års finanslov ville blive  

 foretaget justeringer af dødemandspakken.
Dette er som bekendt ikke  

 sket, hvorfor Dansk Folkeparti med beslutningsforslagene vil forsøge  

 at holde ministeren fast på sit løfte ved at ophæve den  

 gældende lovgivning på området.
Det blev under  

 førstebehandlingen oplyst, at denne tilbageføring af  

 regelsættet ville betyde en merudgift for staten på 172 mio. kr.  

 Det vil sige, at der reelt er sket økonomiske forringelser for de  

 efterlevende af samme størrelsesorden på trods af, at der blev  

 indført en trangsbestemt efterlevelseshjælp og at samboende blev  

 ligestillet med ægtefæller i forskellige sammenhænge.
Derfor ønsker Dansk Folkeparti, at hele  

 dødemandspakken ophæves, specielt set på baggrund af  

 regeringens beslutning om, at pensioner fra 1. januar 1999 skulle  

 bagudbetales i stedet for forudbetales.
Dette indebar en betydelig  

 likviditetsmæssig fordel for statskassen og en klar forringelse for nye  

 pensionister.
Samtidig skete der en ligestilling mellem gifte og samlevende,  

 hvilket medførte en markant reduktion i udgifterne til  

 pensionstillæg.
Det er derfor oplagt, at regeringen hermed har  

 fået et hængeparti over for de samlevende i forbindelse med  

 muligheden for at få udbetalt den trangsbestemte  

 efterlevelseshjælp, der ligger i dødemandspakken.
 Det opleves i øvrigt som belastende og ydmygende,  

 at den efterlevende efter dødsfaldet skal udfylde indviklede skemaer  

 til kommunen for eventuelt at kunne få efterlevelseshjælpen.
Det er Dansk Folkepartis opfattelse, at det merprovenu,  

 som staten har oppebåret, ved at samlevende stilles som  

 ægtefæller i økonomisk henseende, kan anvendes til en  

 efterlevelsespension for samlevende.
Dansk Folkeparti ser således  

 gerne, at der ved en tilbageførelse til den tidligere retstilstand  

 samtidig sker en forbedring for de samlevende pensionister, samt at der ydes  

 en trangsbestemt efterlevelseshjælp til andre grupper end  

 pensionister.
Dansk Folkeparti ønsker ligeledes at  

 præcisere, at det ikke kan accepteres, at den allerede forudbetalte  

 pension, der er blevet udbetalt til den efterlevende, skal tilbagebetales til  

 det offentlige fra dødsdagen.
For de bagudbetalte pensioner er det  

 desuden uacceptabelt, at pensionsudbetalingen standses dagen efter  

 dødsdagen, og at der ikke udbetales pension dødsmåneden  

 ud.
Dødemandspakken indebærer, at den hidtidige  

 automatiske udbetaling af tre måneders efterlevelsespension for  

 pensionister bortfalder.
Og det i en situation, hvor den efterlevende i den  

 første tid efter dødsfaldet burde have et krav på at have  

 den tryghed, det giver at vide, at de økonomiske vilkår er  

 uændrede i de første tre måneder.
For de store faste  

 udgifter ændrer sig jo ikke fra dødsdagen.
Husleje,  

 forsikringer, tv-licens osv. skal stadig betales, selv om den efterlevende nu  

 er enlig.
Det dobbelte personfradrag er ligeledes bortfaldet.
Dansk Folkeparti er i øvrigt tilfreds med, at der  

 fra flere partiers side ved førstebehandlingen af forslaget er blevet  

 givet tilsagn om, at der vil ske justeringer af dødemandspakken.
Det  

 kan som et minimum ske ved, at dødemandspakkens merprovenu på  

 172 mio. kr. tilbageføres til pensions- og  

 efterlevelsesydelsesområdet, således at dødemandspakkens  

 urimelige økonomiske virkninger minimeres.
 I modsat fald vil Dansk Folkeparti igen fremsætte  

 forslag på området i næste folketingssamling.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Jørn Pedersen (S)  

  Inger Bierbaum (S)  Karen J.
Klint (S)  

  Grete Schødts (S)  Jytte Andersen (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) nfmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 133 Bilagsnr.
Titel 1 Henvendelse af 26/4-01fra Vibeke Pedersen, Tarm 2 Spm. 1 om tilbagebetaling af udbetalt pension, til socialministeren Spm. 2 om størrelsen af det provenu, som staten har modtaget i  

 forbindelse med tilbagebetalingen, til socialministeren Spm. 3, om statens provenu som følge af pensionsudbetalingen for  

 alle bagudbetalte pensioner stopper dagen efter dødsfaldet, til  

 socialministeren Spm. 4 om, hvor meget der er udbetalt i efterlevelseshjælp, til  

 socialministeren Spm. 5 om, hvor meget der er udbetalt i efterlevelsespension i år  

 1999/2000, til socialministeren Spm. 6 om, hvor stor en udgift det har medført, at efterlevende  

 pensionister er blevet opreguleret til pension for enlige, til  

 socialministeren Spm. 7 om specifikation af den forventede offentlige merudgift på  

 172 mio. kr., hvis reglerne i dødemandspakken ophæves, til  

 socialministeren Spm. 8 om, hvilke justeringer der er foretaget i forbindelse med den  

 nugældende dødemandspakke som følge af de oplysninger,  

 der er kommet frem på ældrehøringerne, til  

 socialministeren 3 1. udkast til betænkning 4 Svar på spm. 1 om tilbagebetaling af udbetalt pension, fra  

 socialministeren Svar på spm. 2 om størrelsen af det provenu, som staten har  

 modtaget i forbindelse med tilbagebetalingen, fra socialministeren Svar på spm. 3, om statens provenu som følge af  

 pensionsudbetalingen for alle bagudbetalte pensioner stopper dagen efter  

 dødsfaldet, fra socialministeren Svar på spm. 4 om, hvor meget der er udbetalt i  

 efterlevelseshjælp, fra socialministeren Svar på spm. 5 om, hvor meget der er udbetalt i efterlevelsespension  

 i år 1999/2000, fra socialministeren Svar på spm. 6 om, hvor stor en udgift det har medført, at  

 efterlevende pensionister er blevet opreguleret til pension for enlige, fra  

 socialministeren Svar på spm. 7 om specifikation af den forventede offentlige  

 merudgift på 172 mio. kr., hvis reglerne i dødemandspakken  

 ophæves, fra socialministeren Svar på spm. 8 om, hvilke justeringer der er foretaget i forbindelse  

 med den nugældende dødemandspakke som følge af de  

 oplysninger, der er kommet frem på ældrehøringerne, fra  

 socialministeren 5 2. udkast til betænkning Bilag 2 Et af udvalgets spørgsmål til socialministeren  

 og dennes svar herpå Spørgsmål 7 og svaret herpå er optrykt efter  

 ønske fra Dansk Folkeparti.
 Spørgsmål 7:
 Det er blevet oplyst, at den offentlige udgift ved at  

 ophæve virkningerne af L 118, L 137 og L 138, vedtaget i samlingen  

 1999-2000, samlet set vil betyde en offentlig merudgift på 172 mio. kr.  

 Denne merudgift bedes specificeret.
 Svar:
Det er tidligere blevet oplyst, at den samlede offentlige  

 udgift ved at ophæve virkningerne af L 137 og L 138 vedtaget i  

 samlingen 1999-2000, samlet vil betyde en offentlig merudgift på 172  

 mio. kr.
Merudgiften udspecificeres i nedenstående oversigt.
Mio. kr.
PL-2001 Virkning ved ophævelse af:
Folkepension - Genindførelse af  

 efterlevelsespension 138,2 L 137 - Ophør af  

 pensionsudbetaling 136,4 L 138 - Opregulering til enlig -3,2 L 137 Førtidspension - Genindførelse af  

 efterlevelsespension 16,6 L 137 - Ophør af  

 pensionsudbetaling 32,8 L 138 - Opregulering til enlig -1,2 L 137 Pension, samlet merudgift 319,6 Efterlevelseshjælp -147,6 L 137 Samlet effekt 172,0 Merudgift v. ophævelse af L 137 2,8 L 138 169,2 Jf. besvarelsen af spørgsmål nr. 4 er  

 skønnet over udgifterne til efterlevelseshjælp i 2001 sat til  

 ca. 110 mio. kr. (PL-2001). På sigt forventes udgifterne dog at stige  

 til ca. 147,6 mio. kr. om året (PL-2001), hvorfor udgiften til  

 efterlevelseshjælp i oversigten er sat til dette beløb.
