Cirkulære om udgiftsstop og  

 videreførselsadgang (Til samtlige ministerier og styrelser mv.) § 1. Med henblik på at gennemføre et  

 udgiftsstop fastsættes i §§ 2-5 en række begrænsninger  

 i adgangen til at disponere over givne bevillinger i resten af 2001. I  

 § 6 fastsættes regler for disponeringen under den midlertidige  

 bevillingslov for 2002. Endvidere fastsættes der i § 7  

 nærmere regler om adgangen til at videreføre mindreforbrug fra  

 2001 til 2002.
Driftsområdet § 2. Der kan ikke foretages dispositioner på  

 25.000 kr. eller derover vedrørende køb, indgåelse af  

 driftskontrakter og nye lejemål samt øvrige nye forpligtelser  

 med udgiftsvirkning i 2001 eller efterfølgende finansår.
For  

 forsvaret, kriminalforsorgen, politiet og bevillinger af typen  

 statsvirksomhed gælder en grænse på 250.000 kr.
 Stk. 2. Der kan ikke foretages ansættelser, medmindre  

 der er tale om besættelse af stillinger efter offentligt opslag med  

 ansøgningsfrist den 12. december 2001 eller tidligere.
 Stk. 3. Undtaget fra stk. 1 og 2 er aktiviteter, der  

 følger direkte af regeringsdannelsen, eller som vurderes at være  

 nødvendige i forbindelse med forberedelsen og gennemførelsen af  

 Danmarks EU-formandskab.
Tilskudsområdet § 3. Der kan ikke træffes afgørelser  

 om at yde tilskud.
Dette gælder, uanset om det pågældende  

 tilskud udgiftsføres som tilsagn eller på  

 udbetalingstidspunktet.
 Stk. 2. Undtaget fra stk. 1 er driftstilskud og  

 taxametertilskud samt tilskud, staten er forpligtet til at yde efter  

 gældende lov eller EU-retsakter.
Anlægsområdet § 4. Der kan ikke indgås nye kontrakter om  

 gennemførelse af anlægsarbejder.
Dispensation § 5. Finansministeriet kan dispensere fra  

 bestemmelserne i §§ 2-4.
 Stk. 2. Dispensationer vil kun kunne gives, såfremt  

 begrænsningerne vil være i strid med gældende  

 bevillingsforudsætninger eller lovgivningen i øvrigt, eller  

 såfremt der foreligger helt særlige forhold.
Dispositioner under den midlertidige bevillingslov for  

 2002 § 6. Efter § 1 i den midlertidige  

 bevillingslov for 2002 kan der afholdes de udgifter, der er nødvendige  

 for at opretholde og videreføre ministeriers, styrelsers og  

 øvrige statsinstitutioners og virksomheders drift samt andre  

 foranstaltninger iværksat med hjemmel i lov, tidligere bevillingslov  

 eller given bevilling i øvrigt.
Der skal tages hensyn til besparelser  

 eller produktivitetsforbedringer i forhold til 2001, som indarbejdes på  

 regeringens forslag til finanslov for 2002.
 Stk. 2. Der skal herudover udvises tilbageholdenhed med at  

 foretage særlige dispositioner under den midlertidige bevillingslov,  

 hvorfor der kun kan disponeres i tilfælde, der er omfattet af  

 §§ 2-4, efter forudgående tilslutning fra Finansministeriet.
Videreførsel til 2002 § 7. I forbindelse med bevillingsafregningen for  

 2001 foretages en særskilt vurdering af, i hvilket omfang uforbrugte  

 bevillinger kan videreføres til 2002. Finansministeriet  

 fastsætter nærmere retningslinjer herfor.
Frem til det tidspunkt,  

 hvor bevillingsafregningen er godkendt, vil uforbrugte bevillinger fra 2001  

 eller tidligere ikke kunne disponeres.
Ikrafttrædelse § 8. Cirkulæret træder i kraft straks.
