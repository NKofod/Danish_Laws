Skattefritagelse Der skal samtidig gøres opmærksom på, at den  

 afgrænsning af lande med ulandsstatus, der er nævnt i  

 ligningsvejledningen, D.F. 3, alene er gældende i forbindelse med  

 udenlandske studerendes skattefrihed for stipendier i Danmark.
Hvis en kommune på grundlag af ligningsvejledningens definition  

 under D.F 3 tidligere måtte have tilladt skattefritagelse ved  

 udsendelse til f.eks.
Irak, skal tilladelsen ikke omgøres, bortset fra  

 tilfælde, hvor den pågældende person endnu ikke måtte  

 have disponeret på grundlag af den meddelte skattefritagelse.
I  

 tilfælde, hvor en udsendt person efter tidspunktet for  

 nærværende offentliggørelse søger udsendelsen til  

 nogle af de i overskriften nævnte lande forlænget, skal  

 skattefritagelse for forlængelsesperioden i alle tilfælde  

 afslås.
 Kommunerne bør derfor i sådanne tilfælde give  

 individuel underretning til personer, der tidligere har modtaget tilladelse  

 til skattefritagelse, om, at skattefritagelsen alene er givet for den  

 ansøgte periode og bortfalder, såfremt perioden  

 forlænges.
 Hvis der i øvrigt opstår tvivl om et lands status som uland,  

 samt hvorvidt den udsendte persons arbejde er et led i Danmarks  

 internationale udviklingsopgaver, henstilles det til kommunerne at rette  

 henvendelse til Udenrigsministeriet, indtil Styrelsen bliver i stand til at  

 offentliggøre en generel beskrivelse herom.
