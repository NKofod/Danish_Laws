Klageren K påklagede foretagne renteændringer vedrørende K's billån  

 hos pengeinstituttet P.
K fik delvis medhold i klagen.
 Kendelse af 26. oktober 1992 i sag nr. 28/1992 (Udlån, renteforhøjelse).
Pengeinstituttet P ydede i juni 1986 klageren K og dennes ægtefælle et lån  

 på 121.039 kr.
Renten var oplyst til 11% p.a., ligesom det fremgik, at lånet  

 forrentedes med den af P til enhver tid fastsatte rente.
Lånets løbetid ville  

 med uændret rente og ydelse udgøre ca. 9 1/2 år.
Efter at K havde modtaget årsopgørelse for 1990, hvor restgælden oplystes  

 til 102.054,98 kr., ligesom renten var anført til 17,5%, henvende K sig til  

 P.
P tilbød herefter i december 1991 at nedsætte renten til 15,5%, samt  

 godtgøre K et renteløb på 5.000 kr. i 1991 på baggrund af, at K ikke var  

 gjort bekendt med den årlige rente ved årsopgørelserne i 1989 og 1990.
 K indbragte sagen for Ankenævnet med påstand om, at P tilpligtedes at  

 nedsætte lånets rentesats.
 P nedlagde påstand om frifindelse.
Under sagens forberedelse oplyste P, at K's lån var oprettet som et  

 »Privatlån biler«.
Frem til udgangen af 1989 fulgte K's lån stort  

 set udviklingen i renten af nyetablerede billån.
I slutningen af 1989 blev  

 det besluttet, at renten på en række ældre billån, herunder K's, skulle  

 tillempes renten for privatlån, hvilket gennemførtes i første halvår af 1990.
 Ankenævnets afgørelse var således:
»Ankenævnet finder, at P ikke har været berettiget til at forhøje  

 renten på K's lån, der er etableret som et »Privatlån biler«,  

 således at den svarer til renten for »Privatlån«, samtidig med at  

 man har fastholdt et væsentligt lavere renteniveau for senere etablerede  

 »Privatlån biler«.
Det bemærkes herved, at P ikke har anført nogen  

 begrundelse for den foretagne forhøjelse af renten for visse ældre billån.
Det fremgår af den fremlagte oversigt, at renten på K's lån frem til den  

 30. marts 1990 stort set har fulgt renten på nyetablerede billån, medens den  

 fra denne dato har været væsentligt højere.
Efter det anførte finder  

 Ankenævnet herefter, at K har krav på, at lånets rente fra den 30. marts 1990  

 nedsættes til den rentesats, der til enhver tid har været gældende for  

 »Privatlån biler«, jvf. oversigten.' (* 1) Offentliggjort i Fagskrift for Finansvæsen og Ankenævnets  

 årsberetning for 1992.
