 Vedlagt fremsendes til AF-regionskontorernes orientering skrivelse af 7.  

 marts 1986 fra arbejdsministeriets departement og skrivelse af 19. februar  

 1986 fra finansministeriet, lønnings- og pensionsdepartementet vedlagt bilag  

 om turnustillæg til overneskomstansatte AC'r med rådighedstillæg, der pr. 1.  

 april 1986 opfylder betingelserne for at oppebære et sådant tillæg.
 Endvidere fremsendes finansministeriet, lønnings- og  

 pensionsdepartementets cirkulære om omflytning af overenskomstansatte  

 sekretærer og fuldmægtige i staten (turnusordning) af 6. februar 1985, LP nr.  

 131/85, der indeholder den i bilagets stk. 5 omtalte aftale af 7. maj 1985  

 med tilhørende retningslinier.
 For så vidt angår betingelserne for pr. 1. april 1986 at oppebære  

 turnustillæg for allerede overenskomstansatte AC'r med rådighedstillæg inden  

 for AF henvises primært til omhandlede bilag samt til § 3 i nævnte  

 retningslinier, se side 7 i finansministeriet, lønnings- og  

 pensionsdepartementets cirkulære af 6. december 1985.
 Såfremt der på AF-regionskontorerne skulle være overenskomstansatte AC'r,  

 der mener sig berettiget til pr. 1. april 1986 at oppebære turnustillæg,  

 bedes pågældende medarbejder udfylde vedlagte skema, der i underskreven stand  

 og med kontorets anbefaling/afslag snarest indsendes til arbejdsdirektoratet.
 Kontoret beholder selv kopi af det underskrevne skema.
 Såfremt arbejdsdirektoratet er enig i, at der tilkommer pågældende et  

 turnustillæg, meddeles dette til kontoret, der herefter indberetter  

 løn-tillægget til SCL via arbejdsdirektoratet.
 Opmærksomheden henledes på, at eventuelle lønudgifter i forbindelse med  

 turnustillægs-ordningen skal afholdes inden for AF-regionskontorernes  

 budgetramme.
 P.D.V.
 E.B.
