(Til landets apoteker) Med virkning fra 1. juli 1989 træder de nye medicintilskudsregler i kraft,  

 den såkaldte »800 kr.'s regel«.
 Administrationen af ordningen forudsætter, at den ekspederede recept eller  

 en kopi heraf udleveres til patienten.
 Efter gældende regler, jfr. §§ 36-37 i Sundhedsstyrelsens bekendtgørelse  

 om rekvirering og udlevering af lægemidler, skal recepter, herunder  

 telefonrecepter, på § 5-ordinationer annulleres efter første ekspedition og  

 tilbageholdes med henblik på opbevaring på apoteket i 1 år, resp. indsendelse  

 til Sundhedsstyrelsen, jfr. § 32.
 Med henblik på at muliggøre administrationen af »800 kr.'s  

 reglen« tillader Sundhedsstyrelsen hermed, at annulleringsstemplede  

 telefonrecepter på § 5-ordinationer samt kopier af annulleringsstemplede  

 »§ 5-checks« udleveres til patienten.
