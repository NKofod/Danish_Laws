Resumé Nogle grundejere klagede over en beslutning om ekspropriation til  

 anlæggelse af en sti.
De var  

 utilfredse  

 med stiens linjeføring.
Stiens begyndelsespunkt var angivet i en lokalplan  

 for  

 området hvorimod selve linjeføringen ikke var angivet.
Vejdirektoratet, som ikke i første omgang var i  

 besiddelse af lokalplanen, lagde afgørende vægt på at linjeføringen var  

 omfattet af lokalplanen.
Ombudsmanden udtalte at direktoratet burde have  

 sikret  

 sig at det virkelig forholdt sig således.
 Efter at direktoratet havde indhentet et eksemplar af  

 lokalplanen, fastholdt direktoratet at stiprojektet var omfattet.  

 Ombudsmanden  

 kritiserede at direktoratet ikke havde været tilstrækkelig omhyggelig ved  

 vurderingen af spørgsmålet.
 Sammenfattende var det ombudsmandens opfattelse at  

 Vejdirektoratets afgørelser var truffet på et forkert grundlag, og han  

 henstillede at direktoratet traf en ny afgørelse i sagen. (J.nr.  

 2000-3589-516).
Ekspropriation til stianlæg.
Utilstrækkelig sagsoplysning.  

 Vildfarelse Det fremgik  

 af sagen at Hvalsø Kommune den 25. august 1998 traf beslutning om at anlægge  

 en  

 sti fra ( ) til ( ), og at den nødvendige arealerhvervelse skete ved  

 ekspropriation.
Den 9. november 1998 blev der  

 afholdt åstedsforretning hvor ejerne af matrikel nr. ( ) og ( ), Nr.
Hvalsø  

 By,  

 Kirke Hvalsø, deltog.
 I brev af 6. december 1998  

 protesterede de nævnte ejere mod den påtænkte ekspropriation.
 Den 15. december 1998 traf  

 kommunen endelig beslutning om ekspropriation på grundlag af den fremlagte  

 plan, og i brev af 11. januar 1999 blev de berørte ejere orienteret herom.
I brev af 8. februar 1999  

 klagede A - en landbrugsorganisation - på vegne af ejerne af matr.nr. ( ) og  

 ( ) til Vejdirektoratet.
A anførte bl.a. at stianlægget ville være i strid  

 med  

 fredningen på en del af ejendommen, og at det ville indebære en stærk  

 værdiforringelse af ejendommen.
Stien ville komme urimeligt nær på  

 ejendommens  

 bygninger og stuehus.
A foreslog en anden linjeføring.
Hvalsø Kommune udtalte i brev  

 af 6. juli 1999 til Vejdirektoratet at kommunen beklageligvis ikke havde  

 været  

 opmærksom på fredningskendelsen.
En del af stien ville derfor blive flyttet  

 til  

 matr.nr. ( ), således at stien ikke ville berøre matr.nr. ( ) som var  

 omfattet  

 af fredningskendelsen. Ønsket om et alternativt stiforløb kunne ikke  

 imødekommes.
I brev af 23. september 1999  

 fastholdt A klagen.
A anførte desuden at As forslag om en anden  

 linjeføring  

 var sammenfaldende med kommunens trafik- og hastighedsmålinger.
A bad  

 Vejdirektoratet om at foretage besigtigelse af området.
 I sin afgørelse af 24. maj  

 2000 anførte Vejdirektoratet bl.a. følgende:
 Foreningen finder, at en  

 alternativ stiføring vist på et medsendt kortbilag langs skellet mellem  

 ejendommen matr.nr. ( ) og udstykningen frem til (X)-vej vil være mere  

 hensigtsmæssig.  

 Ifølge kortbilaget vil den af kommunen vedtagne ca. 375 m lange sti ved dette  

 forslag blive afløst af en ca. 280 m lang sti, hvorefter stitrafikanterne vil  

 være henvist til at benytte en ca. 400 m lang strækning af (X)-vej.
 Det fremgår i øvrigt af  

 sagsmaterialet, at stiprojektet med den vedtagne linieføring indgår i  

 kommunens  

 lokalplan ( ).
 Vejdirektoratet kan som  

 klagemyndighed efter § 4, stk. 1, i lov om offentlige veje (vejloven) alene  

 tage stilling til retlige spørgsmål, det vil sige til om afgørelsen er  

 lovlig.
 Efter lovens § 4, stk. 2, kan  

 Vejdirektoratet dog for så vidt angår ekspropriationsbeslutninger efter  

 lovens  

 § 49 tillige tage stilling til det af kommunen udøvede skøn.
 Vejdirektoratet har  

 konstateret, at kommunen har ændret ekspropriationsindgrebet vedrørende  

 matr.nr. ( ), således at det ikke længere omfatter den del af ejendommen, der  

 er omfattet af en fredningskendelse.
 Vejdirektoratet har noteret  

 sig, at det materiale, kommunen har udsendt i forbindelse med  

 ekspropriationen,  

 herunder selve ekspropriationsbeslutningen, ikke er forsynet med angivelse af  

 hjemmel for ekspropriationsindgrebet, således som dette kræves i medfør af  

 forvaltningslovens § 24, stk. 1.
Vejdirektoratet har i det i  

 kopi vedlagte brev gjort kommunen opmærksom på den manglende  

 hjemmelsangivelse.  

 Vejdirektoratet finder dog ikke, at fejlen har haft betydning for afgørelsens  

 indhold.
Der er derfor ikke grundlag for at pålægge kommunen at genoptage  

 sagen  

 med henblik på at træffe en ny afgørelse med fyldestgørende  

 hjemmelsangivelse.
 Da kommunens  

 ekspropriationsbeslutninger i anledning af stiprojektet er truffet med  

 hjemmel  

 i vejlovens § 43, stk. 1, og i overensstemmelse med fremgangsmåden i  

 vejlovens  

 kap. 5, kan Vejdirektoratet konstatere, at beslutningen om at ekspropriere  

 areal fra Deres klienters ejendom er lovlig.
Vejdirektoratet lægger i  

 øvrigt til grund, at  

  

 den omhandlede stiføring har været fastlagt en årrække i en  

 lokalplan for området at  

  

 kommunen i forbindelse med vedtagelse af lokalplanen har  

 foretaget den nødvendige vurdering af, hvilken linieføring, der bedst muligt  

 opfylder behovet for en forbindelse for gående og cyklende mellem ( ) og ( ),  

 og at  

  

 ekspropriationen, der er udført med hjemmel i vejlovens § 43,  

 sikrer, at lokalplanens intentioner realiseres.
Vejdirektoratet har herefter  

 ikke grundlag for at kritisere det skøn, der ligger til grund for den valgte  

 linieføring, og dermed heller ikke grundlag for at ændre kommunens  

 ekspropriationsbeslutning. I brev af 7. september 2000  

 bad A Vejdirektoratet om at genoptage sagen.
A anførte bl.a. at stiprojektet  

 ikke sås omfattet af lokalplan ( ). A tilføjede i brev af 21. september 2000  

 at  

 arbejdet med stien nu var påbegyndt.
 Den 20. september 2000 sendte  

 kommunen kopi af lokalplan ( ) samt udsnit af kommuneplan 1996-2008 til  

 Vejdirektoratets juridiske konsulent.
 Vejdirektoratet meddelte A i  

 brev af 11. oktober 2000 at det ikke fandt grundlag for at tillægge  

 anmodningen  

 om genoptagelse opsættende virkning.
 Vejdirektoratet oplyste i  

 brev af 26. oktober 2000 til A bl.a. at Vejdirektoratet i anledning af  

 As  

 anmodning om genoptagelse indhentede kopi af lokalplanen og udsnit af  

 kommuneplanen.
 I brev af 17. november 2000  

 udtalte Vejdirektoratet bl.a. følgende:
 For så vidt angår Deres  

 anbringende om at stiprojektet ikke er omfattet af lokalplan nr. ( ), må  

 Vejdirektoratet henvise til lokalplanens side 2 og planens bilag 1, hvor  

 stien  

 er angivet, for så vidt angår bilaget med sit begyndelsespunkt ved teksten  

 sti  

 til ( ) og ( ).
 Vejdirektoratet er af den  

 opfattelse, at der i sagen ikke er fremkommet nye oplysninger, der kan  

 begrunde, at Vejdirektoratet træffer fornyet afgørelse i sagen.
Vejdirektoratet fastholder  

 derfor den trufne afgørelse af 24. maj 2000. A klagede herefter til mig i  

 brev af 24. november 2000 og 22. december 2000. A anførte bl.a. at der ikke  

 var  

 behov for stien, heller ikke af sikkerhedsmæssige grunde.
Efter at have gennemgået  

 sagens akter bad jeg Vejdirektoratet og Hvalsø Kommune om en udtalelse.
Jeg  

 bad  

 særligt myndighederne udtale sig om beslutningsgrundlaget for afgørelsen.
I brev af 31. januar 2001  

 udtalte kommunen at den gule markering på side 2 i lokalplanen ikke fulgte  

 den  

 besluttede linjeføring, og at dette var en fejlfortegning.
Markeringen var  

 udført af kommunen og havde til hensigt at tydeliggøre stiens forløb uden for  

 lokalplanafgrænsningen.
 Vejdirektoratet udtalte i  

 brev af 15. marts 2001 bl.a. følgende:
 For så vidt angår Deres  

 spørgsmål om grundlaget for Vejdirektoratets afgørelse bemærkes, at det  

 fremgår  

 af sagens akter, særlig indstillinger af 25. august og 15. december 1999  

[skal  

 være 1998; min tilføjelse] til kommunalbestyrelsen, at stiprojektet udføres i  

 henhold til lokalplan nr. ( ), ( ), samt af brev af 20. januar 1996 fra en  

 borger til kommunen, at lokalplan ( ) har skabt en forventning om en sti fra  

 ( ) til ( ).
 De to førstnævnte bilag blev  

 af Vejdirektoratet sendt til klagernes repræsentant til partshøring ved brev  

 af  

 2. august 1999 uden at oplysningerne om, at stien var omfattet af  

 lokalplanen,  

 blev anfægtet.
 På denne baggrund fandt  

 Vejdirektoratet det ubetænkeligt ved sin afgørelse af 24. maj 2000 at lægge  

 til  

 grund, at der var tale om sti anlagt i henhold til lokalplan ( ) ikke mindst  

 set i lyset af, at klagerne var bistået af en professionel repræsentant.  

 Vejdirektoratet fandt det dermed ubetænkeligt også at lægge til grund, at  

 kommunen i overensstemmelse med formålsbestemmelsen i planlovens § 1, havde  

 foretaget en samfundsmæssig helhedsvurdering, herunder foretaget en vurdering  

 af behovet for en sti mellem ( ) og ( ) ud fra de hensyn kommunen i øvrigt  

 skal  

 varetage efter planloven.
 Først efterfølgende har  

 klagernes repræsentant anfægtet rigtigheden af oplysningen om, at stien er  

 omfattet af lokalplanen.
 I forbindelse hermed  

 konstaterede Vejdirektoratet, at stien ikke lå inden for lokalplanens  

 grænser,  

 men alene på kortbilag 2 er angivet med sit begyndelsespunkt i udkanten af  

 lokalplanområdet og beskrevet som en sti til ( ). Hertil kommer, at stien med  

 den valgte linieføring er tilsluttet (X-vej) på en strækning, hvor vejen  

 forløber  

 gennem denne skov på et sted, hvor vejen slår et knæk for at løbe tværs  

 gennem  

 skoven.
Endvidere bemærkes, at  

 formålet med anlæg af separate stier normalt er at adskille de såkaldte svage  

 trafikanter fra de såkaldte stærke trafikanter af færdselsmæssige eller  

 tryghedsmæssige grunde.
Dette generelle formål må formodes at blive mere  

 eller  

 mindre forspildt ved at vælge løsninger, som foreslået af klageren, hvor  

 stien  

 over en længere strækning vil udgøre en del af en vej, uanset om den  

 pågældende  

 vej i øvrigt betragtes som farlig eller ej. I brev af 19. april 2001  

 kommenterede A Vejdirektoratets brev, og i brev af 15. juni 2001 kom kommunen  

 med bemærkninger til As brev.
 A fremsatte i brev af 7.  

 september 2001 yderligere bemærkninger.
Ombudsmandens udtalelse Regelgrundlaget Efter § 43, stk. 1, 1. pkt., i lov om offentlige veje (lovbekendtgørelse nr.  

 671 af 19. august 1999) kan vedkommende vejbestyrelse iværksætte  

 ekspropriation til offentlige vej- og stianlæg når almenvellet kræver det.
 Fremgangsmåden er nærmere beskrevet i lovens kapitel 5.
Efter samme lovs § 4, stk. 2, kan vejbestyrelsers afgørelser efter § 49, dvs.  

 ekspropriationsbeslutninger, påklages til trafikministeren som har delegeret  

 kompetencen til Vejdirektoratet.
Klageadgangen er ikke begrænset til at angå  

 retlige spørgsmål.
Vejdirektoratet kan således efterprøve sagen fuldt ud.
Kommunens sagsbehandling Vejdirektoratet har påtalt at kommunens afgørelse om ekspropriation ikke var  

 tilstrækkelig begrundet, jf. forvaltningslovens § 24. Jeg er enig i dette.
Kommunen har desuden i forbindelse med klagesagen påført lokalplanens side 2  

 en fejlagtig angivelse af stiforløbet.
Dette anser jeg for uheldigt, navnlig  

 da sagen jo angik stiens linjeføring.
 Jeg har gjort kommunen bekendt med min opfattelse, men foretager mig  

 herudover ikke mere vedrørende dette punkt.
 Kommunens sagsbehandling giver mig herudover ikke anledning til bemærkninger.
Vejdirektoratets afgørelse og  

 sagsbehandling Vejdirektoratet  

 lagde i sin afgørelse af 24. maj 2000 afgørende vægt på  

  

 at  

  

 stiføringen var fastlagt i lokalplanen,  

  

 at  

  

 kommunen i forbindelse med vedtagelse af lokalplanen havde  

 foretaget den nødvendige vurdering af hvilken linjeføring der bedst muligt  

 opfyldte behovet for en forbindelse for gående og cyklende, og  

  

 at  

  

 ekspropriationen sikrede at  

 lokalplanens intentioner blev realiseret.
 Vejdirektoratet var på  

 tidspunktet for afgørelsen ikke i besiddelse af lokalplanen.
Det fremgår af lokalplanen at  

 der var planlagt en sti til ( ) og ( ), og begyndelsespunktet var angivet i  

 planens bilag 1 i udkanten af planområdet.
Stiens linjeføring var derimod  

 ikke  

 omfattet af lokalplanen.
Vejdirektoratet har i sin  

 udtalelse anført at det fandt det ubetænkeligt at lægge til grund at stien  

 var  

 anlagt i henhold til lokalplanen.
Direktoratet henviser til sagens akter,  

 bl.a.  

 en indstilling af 15. december 1998. Denne indstilling nævner imidlertid ikke  

 lokalplanen.
Det er dog korrekt at indstillingen af 25. august 1998 og brev  

 af  

 20. januar 1996 omtaler lokalplanen.
Direktoratet anfører desuden at De ikke  

 anfægtede oplysningerne ved partshøringen af 2. august 1999, og at De bistod  

 som professionel repræsentant.
I forvaltningsretten gælder  

 som et grundlæggende princip at det påhviler den enkelte  

 forvaltningsmyndighed  

 selv at fremskaffe fornødne oplysninger om de foreliggende sager.
Jeg  

 henviser  

 til Kaj Larsen mfl., Forvaltningsret (1994), s. 297. Princippet hører til de  

 såkaldte garantiforskrifter hvis iagttagelse generelt er af væsentlig  

 betydning  

 for afgørelsers lovlighed og rigtighed.
Utilstrækkelig sagsoplysning vil  

 kunne  

 bevirke at afgørelsen må tilsidesættes som ugyldig.
Hvilke oplysninger der er  

 fornødne ved behandlingen af en sag, afhænger af den konkrete sag.
Uanset at  

 lokalplanen er omtalt i visse af sagens akter, er det min opfattelse at  

 Vejdirektoratet,  

 som jo lagde afgørende vægt på at linjeføringen var omfattet af lokalplanen,  

 burde have sikret sig at det virkelig forholdt sig således.
Jeg anser det for  

 kritisabelt at direktoratet undlod dette.
 Jeg har gjort direktoratet  

 bekendt med min opfattelse.
Da direktoratet traf  

 afgørelse den 17. november 2000, var direktoratet i besiddelse af  

 lokalplanen.  

 Ikke desto mindre fastholdt direktoratet at stiprojektet var omfattet af  

 lokalplanen.
Dette viser at direktoratet ikke har været tilstrækkelig  

 omhyggelig  

 ved vurderingen af spørgsmålet, og jeg anser dette forhold for meget  

 kritisabelt.
 Jeg har gjort direktoratet  

 bekendt med min opfattelse.
Sammenfattende er det min  

 opfattelse at Vejdirektoratets afgørelser er truffet på et forkert grundlag,  

 og  

 jeg har derfor henstillet til direktoratet at det genoptager sagen og træffer  

 en ny afgørelse i lyset af det jeg har anført. I brev af 11. december 2002  

 meddelte Vejdirektoratet mig at det - på et nyt grundlag - havde truffet en  

 ny  

 afgørelse i sagen.
 Jeg meddelte herefter  

 Vejdirektoratet at jeg på det foreliggende grundlag ikke foretog mig mere i  

 den  

 konkrete sag.
