Kendelse fra Pressenævnet i sag nr.  

 58/2002 [En kvinde   K] har klaget til Pressenævnet over et  

 læserbrev bragt i Frederiksborg Amts Avis den 27. april 2002, idet hun  

 mener, at god presseskik er tilsidesat.
 Læserbrevet med overskriften  

 "Miljøsvineri!" havde følgende indhold:
"Læserne skriver Stenløse: [K] og  Peter  Due har tilsyneladende  

 ikke fulgt med i byrådets beslutning om at den projekterede belysning  

 og bygning på golfbanen er blevet afvist.
 At [K] og  Peter  Due ikke på noget punkt kan  

 modsige de af undertegnede fremførte synspunkter i golfbane-debatten  

 understreger kun deres hjælpeløshed og mangel på  

 forståelse og indsigt.
 Når [K] tager afstand fra, hvad der efter hendes  

 opfattelse skæmmer det åbne land, er det komplet ufatteligt, at  

 man på [K]s ejendom "[husnavn]" på [vejnavn og nr.]  

 anlægger en "Autobahn" på et enestående  

 følsomt naturområde   en vej fyldt med bygningsaffald og  

 murbrokker m.v.
 Det må da være en klar opgave for  

 lokalkomiteen at få standset dette utilgivelige miljøsvineri og  

 få protestindsamlerne mod golfbanen til at protestere mod dette  

 frygtelige naturstridige vejanlæg.
 Moral er godt [K]   Dobbeltmoral er ikke dobbelt så  

 godt.
Tage  Hansen Varsøgård Søsum" Klageren har anført, at der er grænser for,  

 hvad en regionalavis kan viderebringe af useriøse beskyldninger mod en  

 almindelig borger, der deltager i en offentlig debat om et lokalplansforslag.  

 Det er helt igennem uetisk at bladet bringer et læserbrev, der  

 udskriger klager og hendes sagesløse familie med navn og adresse som  

 miljøsvin.
 Klageren har videre anført, at hun har talt med  

 bladets chefredaktør og områderedaktør, der begge har  

 tilkendegivet, at indlægget er på kanten af det tilladelige, men  

 ikke bryder loven.
Klager har valgt ikke at svare på  

 debatindlægget, da det vil afspore debatten totalt.
Bladet har i  

 øvrigt på intet tidspunkt orienteret sig hos klager, inden man  

 optog bladet.
 Bladet har anført, at det er bladets holdning at  

 bringe synspunkter   også selv om de er nærgående, men i  

 øvrigt relevante for debatten, som i dette tilfælde går  

 på, hvad der skæmmer det åbne land   golfbane eller  

 vejanlæg.
Bladet har oplyst, at klager selv tidligere har skrevet  

 debatindlæg i sagen.
Indlægget den 27. april 2002 er svar  

 herpå, hvilket må forventes om et så hedt emne, der optager  

 mange beboere i hele området, hvad enten de er for eller imod  

 anlæggelsen af golfbanen.
 Bladet har i øvrigt anført, at man har  

 tilbudt klager, at hun kunne svare på indlægget, hvilket ikke er  

 sket.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
 Det er Pressenævnets opfattelse, at  

 læserbrevsdebatten må have vide rammer, og læserbreve  

 indeholder   efter sagens natur   ofte mere vurderende og kommenterende  

 bemærkninger end redaktionelle artikler.
 Nævnet finder, at læserbrevet   og herunder  

 den anvendte overskrift   ikke har en sådan karakter, at bladet ved at  

 bringe dette har handlet i strid med god presseskik.
 Afsagt den 19. juni 2002.
