 I medfør af § 7, stk. 5, nr. 3, i lov om landbrugsejendomme, jf.  

 lovbekendtgørelse nr. 769 af 24. august 1994, og efter bemyndigelse,  

 fastsættes:
§ 1.  Ved udarbejdelse af sædskifte- og gødningsplaner  

 samt gødningsregnskaber i henhold til bekendtgørelse om grønne marker,  

 sædskifte- og gødningsplaner samt gødningsregnskaber i jordbruget skal  

 behovet for tilførsel af kvælstof til de enkelte afgrøder fastlægges i  

 overensstemmelse med normerne i bilag 1, kolonne 3, 5, 7 og 9. Afgrænsningen  

 af de enkelte områder sker kommunevis.
I bilag 2 er vist, til hvilket  

 klimaområde de enkelte kommuner henføres.
Normerne for bedriften fastlægges  

 ud fra den kommune, hvor hovedparten af bedriftens areal er beliggende.
 Stk. 2.  Normen for vandet sandjord kan kun anvendes,  

 såfremt der foreligger dokumentation for, at der som minimum er 75 mm vand  

 pr. hektar til rådighed.
Stk. 3.  Normtal for tilførsel af kvælstof kan  

 korrigeres for afvigelse fra udbyttenormen i overensstemmelse med bilag 1,  

 kolonne 2, 4, 6, 8 og 10. Korrigeres der for afvigelse i opadgående retning,  

 skal der fra planlægningstidspunktet foreligge en oversigt over tidligere års  

 høstudbytter.
Af oversigten skal høstår, afgrøde, areal med pågældende  

 afgrøde og samlet høstudbytte pr. hektar for referenceperioden fremgå.  

 Referenceperioden skal indeholde de senest foregående år, hvor afgrøden har  

 været dyrket.
Referenceperioden er for planperioden 1996/97 mindst to år  

 stigende til 5 år i perioden 1999/2000, således at det højeste og det laveste  

 høstudbytte kan fratrækkes, når den 5 årige referenceperiode anvendes.
Der  

 kan allerede fra 1996/97 vælges en referenceperiode på 5 år, hvor det højeste  

 og laveste høstudbytte kan udelades.
Oplysningerne i oversigten skal kunne  

 sandsynliggøres ved driftsbilag.
Et udbytteniveau, der afviger fra  

 udbyttenormen, fastsættes som et gennemsnit af de i referenceperioden opnåede  

 høstudbytter pr. hektar.
Stk. 4.  Det fastlagte behov for tilførsel af kvælstof  

 til de enkelte afgrøder kan korrigeres under hensyntagen til andre  

 individuelle forhold end udbytteniveau.
Korrektion i opadgående retning  

 kræver en begrundet erklæring fra en planteavlskonsulent ansat i en  

 landøkonomisk forening eller en konsulent, der er godkendt hertil af  

 Plantedirektoratet.
En konsulenterklæring skal være udformet på en særlig  

 formular, udarbejdet eller godkendt af direktoratet.
Den begrundede erklæring  

 skal foreligge på bedriften samtidig med udarbejdelsen af gødningsplanen og  

 senest den 31. marts.
Erklæringer kan dog udstedes efter den 31. marts, men  

 skal da foreligge på bedriften, før den påkrævede gødskning gennemføres.  

 Korrektion af bedriftens kvælstofbehov i opadgående retning kan kun ske under  

 henvisning til et eller flere af følgende forhold:
 Begrundelse for erklæringen skal omfatte en forklaring på, hvorfor  

 pågældende arealer afviger fra en normal situation, jf. stk. 1-3.
Stk. 5.  Det fastlagte behov for tilførsel af kvælstof  

 skal korrigeres for eftervirkningen af den husdyrgødning og anden organisk  

 gødning, der er tilført bedriftens arealer tidligere år.
Korrektion for  

 eftervirkning af anden organisk gødning skal foretages første gang for  

 planperioden 1997/98. Eftervirkningen skal beregnes som et fradrag i det  

 fastlagte kvælstofbehov.
Eftervirkningen beregnes som en procentdel af  

 kvælstoffet i den husdyrgødning, der er tilført bedriftens arealer i  

 foregående planperiode.
 Stk. 6.  Følgende minimumskrav for eftervirkning af  

 kvælstof i husdyrgødning skal overholdes:
Fra 1. august 1996 minimum 10 procent Fra 1. august 1996 minimum 15 procent Fra 1. august 1996 minimum 10 procent Fra 1. august 1997 minimum 10 procent Har en del af arealet intet kvælstofbehov, nedsættes det beregnede fradrag  

 forholdsvis efter dette areals størrelse.
Direktoratet kan efter ansøgning  

 godkende, at fradraget for eftervirkningen opgøres på anden måde, hvis der  

 har været væsentlige driftsmæssige ændringer.
 Stk. 7.  Det fastlagte behov for tilførsel af kvælstof  

 skal endvidere korrigeres i henhold til de årlige kvælstofprognoser.  

 Korrektionsfaktorerne fastsættes af direktoratet efter indstilling fra  

 Landbrugets Rådgivningscenter.
Stk. 8.  For andre afgrøder end nævnt i bilag 1  

 fastlægges behovet for tilførsel af kvælstof på grundlag af vejledende  

 normer.
Hvis sådanne ikke findes, fastlægges behovet ud fra god  

 landmandspraksis.
Det således fastlagte behov skal korrigeres efter  

 bestemmelserne i stk. 5-7.
 § 2.  Ved udarbejdelse af de planer og  

 gødningsregnskaber, der er nævnt i § 1, stk. 1, skal indholdet af  

 total-kvælstof i den husdyrgødning, der opsamles til lager på bedriften,  

 beregnes i overensstemmelse med bilag 3.
 Stk. 2.  Fremgår husdyrarten eller staldtypen ikke af  

 bilag 3, kolonne 1, skal indholdet af kvælstof i husdyrgødningen beregnes ud  

 fra antal dyreenheder og indhold af kvælstof pr. dyreenhed angivet i bilag 3  

 under »Andre husdyrarter eller staldsystemer«.
 Stk. 3.  Den husdyrgødning, der opsamles til lager på  

 bedriften, kan korrigeres for den tid, dyrene er på græs.
Stk. 4.  Uanset stk. 1-3 kan indholdet af kvælstof  

 (total-kvælstof) bestemmes ved analyse af repræsentative prøver foretaget på  

 et laboratorium, der enten er autoriseret af Plantedirektoratet i medfør af  

 bekendtgørelse om autoriserede laboratorier eller er akkrediteret til  

 udførelse af kemiske analyser af foderstoffer, gødning eller  

 jordforbedringsmidler.
Analysen skal foretages mindst en gang inden for den  

 periode, analyseresultatet gælder for.
 Stk. 5.  Mængden af husdyrgødning skal opgøres som den  

 mængde, der opsamles til lager i den planperiode, den i stk. 4 nævnte analyse  

 gælder for, med tillæg af vaskevand, ensilagesaft og lign., der tilføres  

 anlægget i samme periode.
 § 3.  Bekendtgørelsen træder i kraft den 1. august  

 1996.
 Stk. 2.  Bekendtgørelse nr. 627 af 20. juli 1995 om  

 behov for tilførsel af kvælstof og indhold af kvælstof i husdyrgødning  

 ophæves.
Plantedirektoratet, den 22. juli 1996 Mogens Nagel Larsen / Henrik Wanscher Klimaområde 1: Kvælstofnorm for 1996/97 i kg pr. ha Bilag 1 (Totalmængder på årsbasis uden fradrag for eftervirkning af husdyrgødning) De fastsatte udbytter for korn, industriafgrøder, frø til udsæd og  

 fabriksroer er udbytter ved den for afgrøden gældende basisvandprocent og  

 renhed ved afregning.
De fastsatte udbytter for kartofler er udbytte ved  

 optagning.
For grovfoder er der tale om udbytter i nettofoderenheder.
 Afgrødernes kvælstofnormer med tilhørende udbyttenormer for jordtyperne JB  

 10-12 er fastsat som normerne for uvandet finsand.
Klimaområde 3: Kvælstofnorm for 1996/97 i kg pr. ha (Totalmængder på årsbasis uden fradrag for eftervirkning af husdyrgødning) De fastsatte udbytter for korn, industriafgrøder, frø til udsæd og  

 fabriksroer er udbytter ved den for afgrøden gældende basisvandprocent og  

 renhed ved afregning.
De fastsatte udbytter for kartofler er udbytte ved  

 optagning.
For grovfoder er der tale om udbytter i nettofoderenheder.
 Afgrødernes kvælstofnormer med tilhørende udbyttenormer for jordtyperne JB  

 10-12 er fastsat som normerne for uvandet finsand.
Bilag 2 Inddeling af kommuner i tre klimaområder Bilag 3 Indhold af total-kvælstof m.m. i husdyrgødning Produktionen af husdyrgødning er forudsat, at dyrene er på stald hele  

 året.
Går dyrerne ude en del af året, korrigeres forholdsmæssigt herfor.
 Hvis mængden af total-kvælstof korrigeres i nedadgående retning i henhold  

 til fodnoter, skal der kunne fremvises dokumentation for kg mælk, tilvækst  

 m.v.
 For hver 0,2 fe fodermængden forøges eller formindskes i forhold til 2,94  

 fe pr. kg tilvækst, tillægges eller fratrækkes 10 procent i kg total-N i  

 gødningen.
Normerne i tabel 3 er anført på baggrund af Statens Jordbrugsøkonomiske  

 Institut, rapport nr. 82, 1994, samt revision ved Statens Husdyrbrugsforsøg,  

 1996. De mest almindelige dyre- og staldtyper er udvalgt.
Enkelte normer er  

 omregnet til dyr på stald hele året.
Enkelte normer er omregnet mht. antal  

 producerede enheder.
