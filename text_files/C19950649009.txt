Generelle bemærkninger Finansministeriet, Statstjenestemændenes Centralorganisation II og  

 Akademikernes Centralorganisation har indgået medfølgende aftale om  

 lønanciennitet for lærere ansat på tjenestemandslignende vilkår ved  

 erhvervsskoler (tekniske skoler og handelsskoler) Landtransportskolen og  

 forsvarets civile faglærere efter den til enhver tid gældende bekendtgørelse  

 for tjenestemandslignende ansatte ved erhvervsskoler.
 Aftalen finder alene anvendelse i forbindelse med nyansættelser.
Med aftalen er der givet adgang til, at der kan tillægges lærere  

 lønanciennitet for forudgående beskæftigelse, der ligger ud over den  

 erhvervserfaring, der er en ansættelsesbetingelse efter de til enhver tid af  

 Undervisningsministeriet fastsatte regler.
For sådan yderligere  

 erhvervserfaring fastlægger aftalen følgende:
 - Læreren har krav på i lønancienniteten at få medregnet forudgående  

 beskæftigelse, der er betinget af den uddannelse, som er en forudsætning for  

 ansættelsen.
 - Ansættelsesmyndigheden har mulighed for i særlige tilfælde og efter  

 konkret vurdering at tillægge læreren lønanciennitet for anden relevant  

 forudgående beskæftigelse end den, der er en forudsætning for ansættelsen,  

 herunder særlig relevant beskæftigelse som ligger forud for uddannelsen.
 Bortset fra hvad der følger af aftalens § 2, stk. 1, nr. 3, sker der ikke  

 med aftalen ændringer i hidtidig praksis med hensyn til medregning af  

 anciennitet for tidligere undervisningserfaring, jf.  

 Undervisningsministeriets cirkulæreskrivelse af 28. maj 1993 om  

 decentralisering af lønanciennitetsfastsættelsen mv. for  

 tjenestemandslignende ansatte lærere.
Aftalen finder tilsvarende anvendelse for ansatte lærere efter  

 Undervisningsministeriets timelærercirkulærer for henholdsvis tekniske skoler  

 og handelsskoler.
Ved genansættelse som kvotatimelærer/timelærer ved samme  

 skole af sådanne lærere inden for en periode på 1 år tillægges den pågældende  

 samme lønanciennitet som den pågældende havde på fratrædelsestidspunktet.
Bemærkninger til de enkelte bestemmelser Ad § 3.
 Bestemmelsen svarer til den hidtidige bestemmelse i  

 Undervisningsministeriets cirkulæreskrivelse af 28. maj 1993.
Finansministeriet Den 30. juni 1995 P.M.V.
 E.B.
Mogens Esmarch AFTALE OM LØNANCIENNITET FOR LÆRERE ANSAT PÅ TJENESTEMANDSLIGNENDE VILKÅR VED ERHVERVSSKOLER (tekniske skoler og handelsskoler) LANDTRANSPORTSKOLEN OG FORSVARETS CIVILE FAGLÆRERE I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 ( 2) aftales følgende:
 § 1.  Nærværende aftale omfatter lærere ved  

 erhvervsskolerne (tekniske skoler og handelsskoler) Landtransportskolen og  

 forsvarets civile faglærere, der ansættes på tjenestemandslignende vilkår  

 efter den til enhver tid gældende ansættelsesbekendtgørelse for  

 tjenestemandslignende ansatte ved erhvervsskoler og som ansættes i et af  

 lønrammeforløbene 16/20/25/26/27, 18/21/26/29/30 eller 16/21/29/31.
 § 2.  Ved nyansættelse af lærere indplaceres læreren i  

 det respektive lønrammeforløb efter følgende punkt 1-3, jf. dog § 2, stk. 2  

 og § 3:
 1. Ved ansættelsen indplaceres den ansatte på lønskalaens 1. trin,  

 medmindre der tillægges anciennitet efter punkt 2. Lønancienniteten regnes  

 fra den 1. i ansættelsesmåneden og altid i hele måneder.
2. Ved ansættelser, hvor der forudsættes en afsluttet uddannelse,  

 fastsættes lønancienniteten på grundlag af det tidsrum, den pågældende har  

 været beskæftiget med arbejde betinget af uddannelsen.
Lønancienniteten kan  

 tidligst regnes fra udgangen af den måned, i hvilken uddannelsen er  

 afsluttet.
Eventuel værnepligtstjeneste efter afsluttet uddannelse medregnes  

 i lønancienniteten.
Endvidere kan ansættelsesmyndigheden i ganske særlige tilfælde forhøje  

 lønancienniteten ved nyansættelse, selv om den forudgående beskæftigelse ikke  

 kan medregnes i lønancienniteten i henhold til forrige afsnit.
Det  

 forudsættes, at en konkret vurdering af den ansattes tidligere arbejdsmæssige  

 erfaringer og kvalifikationer mv. set i relation til stillingen giver  

 grundlag herfor.
 3. Fuld lønanciennitet optjenes ved mindst 15 timers beskæftigelse  

 pr. uge i gennemsnit.
 Ved en beskæftigelsesgrad på under 15 timer pr. uge i gennemsnit optjenes  

 1/2 lønanciennitet.
 4. Der kan i ganske særlige tilfælde ske begrænsning af  

 lønancienniteten efter forudgående aftale mellem aftalens parter.
 Stk. 2. Den tid til erhvervserfaring, der er en ansættelsesbetingelse,  

 medregnes ikke i lønancienniteten.
 § 3.  Op- og nedrykninger ved samme skole sker efter  

 følgende regler:
 1 . Ved løn forstås skalaløn inkl. eventuelle særlige tillæg.
 2 . Ved ansættelse i en stilling, hvis begyndelsesløn er højere  

 end slutlønnen i den tidligere stilling, medtages ingen lønanciennitet, men  

 pågældende opnår nærmeste højere løn i forhold til tidligere stilling.
 3 . Ved nedrykning fra en stilling til en lavere, hvis slutløn  

 ligger under begyndelseslønnen for den hidtidige stilling, opnås slutløn i  

 den lavere stilling.
4 . I tilfælde af oprykning til en stilling, hvis begyndelsesløn  

 ligger lavere end eller lige med slutlønnen i den lavere stilling,  

 indplaceres den ansatte straks på det skalatrin i den nye stilling, som er  

 nærmest højere end den sidst oppebårne løn i den hidtidige stilling.
Hvis der  

 fremtidig i den hidtidige stilling ved oprykning til nyt skalatrin ville være  

 opnået en løn, der var højere end eller lige med lønnen i den nye stilling,  

 opnås allerede fra dette tidspunkt nyt skalatrin inden for slutlønnen.
5 . Ved nedrykning mellem de i punkt 4 nævnte stillinger kommer  

 den ansatte straks inden for slutlønnen i den lavere stilling på de skalatrin  

 i denne, som er lige med eller nærmest højere end den sidst oppebårne løn i  

 den højere stilling.
Hvis der fremtidig i den hidtidige stilling ved  

 oprykning til nyt skalatrin ville være opnået en løn, der var højere end  

 lønnen i den lavere stilling, opnås allerede fra dette tidspunkt nyt  

 skalatrin inden for slutlønnen.
 6 . Punkt 4 og punkt 5 vedrører tilfælde, hvor oprykning  

 henholdsvis nedrykning finder sted til stillinger, hvis lønrammeforløb til  

 dels er sammenfaldende.
 § 4.  Nærværende aftale træder i kraft den 1. august  

 1995.
Samtidig ophæves aftale af 21. december 1993 mellem Finansministeriet og  

 Statstjenestemændenes Centralorganisation II om forhøjet lønanciennitet ved  

 erhvervsskoler (ekskl. landbrugsskoler), forsvarets civiluddannelser og  

 Landtransportskolen. (* 3) Stk. 2. Aftalen kan af parterne opsiges med 3 måneders varsel, dog  

 tidligst til den 31. marts 1997.
København, den 30. juni 1995 Statstjenestemændenes Finansministeriet Centralorganisation II P.M.V.
 E.B.
