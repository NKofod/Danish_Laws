Resumé En kontanthjælpsmodtager skulle jævnligt møde i retten i udlandet  

 for at varetage sine interesser som sagsøgt i et civilt søgsmål.
Den Sociale  

 Ankestyrelse mente at betingelserne i bistandslovens § 37 for modtagelse af  

 kontanthjælp var opfyldt, men Ankestyrelsen mente ikke den pågældende var  

 berettiget til kontanthjælp hvis han fremtidigt skulle opholde sig i udlandet  

 i  

 en længere periode.
 Ombudsmanden mente at den sociale begivenhed der medførte behovet  

 for kontanthjælp (retssagen i udlandet), i denne særlige sag kunne medføre at  

 rådighedsforpligtelsen efter bistandslovens § 40 ikke kunne kræves opfyldt.
 Ombudsmanden mente ikke at Ankestyrelsens oplysninger om  

 varigheden af opholdet i udlandet var tilstrækkelige til at træffe afgørelse,  

 og ombudsmanden henstillede til Ankestyrelsen at genoptage sagen og træffe en  

 ny afgørelse. (J.nr. 1997-0981-050).
Retten til kontanthjælp under verserende retssag i udlandet A klagede til mig over at Den  

 Sociale Ankestyrelse ved afgørelse af 17. december 1996 havde fundet at A  

 ikke  

 var berettiget til kontanthjælp.
 Det fremgik af sagens akter  

 at A den 19. september 1995 flyttede til Danmark efter 8 års ophold i  

 udlandet,  

 de seneste 4 år i X-land hvor A var uden arbejde og havde levet af sin  

 formue.  

 Grunden til at A flyttede hjem var at han gerne ville have mere samkvem med  

 sit  

 barn i Danmark som han var bidragspligtig til.
A rettede telefonisk  

 henvendelse til K Kommune den 19. september 1995 med henblik på at modtage  

 kontanthjælp.
Af K Kommunes journalnotat af samme dato fremgår blandt andet  

 følgende:
 "...
1. (A) er sagsøgt af (B) for  

 kr. (...). Der kører retssag i (X-land), hvor (A) også har sin advokat.  

 Retssagen har pt. kørt i 3 år.
Sagen vil formentlig trække ud, idet der i alt  

 er 30 sagsøgte og omkring ½ mill. dokumenter der skal gennemlæses af retten.
(A) har fået fri proces i  

 (X-land). Hans advokat omkostninger er pt. (...) kr.
Jeg mener, at der er  

 tale  

 om en stor sag også af politisk karakter.
 2. (A) skal møde i retten i  

 (X-land) jævnligt, hvilket vil sige en gang hver eller hver anden md. af ca.  

 1  

 uges varighed pr. gang.
 ...
 (A) har lejet et værelse hos  

 noget familie.
..." A oplyste på et møde med K  

 Kommune den 26. september 1995 at han var uddannet jurist og tidligere havde  

 arbejdet som advokat og juridisk chef i virksomheden B.
A var blevet fyret  

 herfra, og der pågik for øjeblikket en retssag i udlandet, hvor A var sagsøgt  

 af B.
A oplyste endvidere at han gerne ville arbejde, men at det ikke var  

 muligt på grund af retssagen.
 I brev af 28. september 1995  

 meddelte K Kommune A at han var bevilget hjælp til forsørgelse med start den  

 19. september 1995. I brevet var der blandt andet anført:
 "...
 Mht. din forpligtelse til at  

 stå til rådighed for arbejdsmarkedet i forbindelse med at modtage  

 bistandshjælp  

 er der truffet beslutning om at se bort fra denne.
 Dette sker på betingelse af  

 at du orienterer din fremtidige sagsbehandler om udrejse og returnering til  

 DK  

 hver gang du skal rejse til retsmøde.
 Dette skal dokumenteres udfra  

 fx. indkaldelser til retsmøder mm.
 Mht. tilmeldingen til  

 Arbejdsformidlingen er der truffet beslutning jvf. ovenstående om at du ikke  

 skal tilmeldes på nuværende tidspunkt.
Da du stadig vil skulle  

 aktiveres, jf.
Lov om kommunal aktivering efter ca. 6. mdr's ledighed skal  

 jeg  

 oplyse dig om, at det bliver forvaltningens hovedpine at finde et job til dig  

 -  

 der vil kunne tage behørigt hensyn til dine retsmøder.
..." I et journalnotat af 14.  

 marts 1996 som A den 27. december 1996 fik aktindsigt i, fremgik blandt andet  

 følgende:
 "...
 Han oplyser indledningsvis,  

 at han ikke er tilmeldt AF, at årsagen hertil er, at han har en verserende  

 sag  

 i (X-land), hvor han hele tiden bliver indkaldt til retsmøde, som ofte varer  

 14  

 dage til 3 uger.
 ...
 Han oplyser videre, at der er  

 afsat domsforhandling til 4/6-96 og han forventer at retssagen vil løbe over  

 6-9 mdr.
Jeg oplyser ham om hans  

 forpligtelser for at modtage kontanthjælp, og han er da heller ikke uvillig  

 til  

 at tage imod jobtilbud, synes blot det må være svært at finde en  

 arbejdsgiver,  

 som med kort varsel vil give ham fri for at tage til (X-land). Han rejser på  

 billigste måde, og det tager tid, men han skal jo selv betale for rejsen  

 derover, så han har intet valg.
Han har fri proces og en advokat i (X-land).
..." Det fremgik endvidere at A  

 den 22. april 1996 kontaktede K Kommune telefonisk og blandt andet oplyste at  

 retssagen startede den 4. juni 1996. De følgende 2 måneder skulle A være til  

 stede da han var part i sagen og også vidne i forhold til de andre sigtede i  

 sagen.
I august måned var kontoret lukket så da ville der intet ske.
A  

 oplyste  

 endvidere at han skulle møde sin advokat i X-land midt i maj måned og  

 angiveligt ville opholde sig derovre i ca. 10 dage.
Kommunen aftalte med A at  

 hans advokat skulle sende et brev til forvaltningen.
A's advokat sendte den 26.  

 april 1996 et brev til K Kommune.
I brevet var det blandt andet anført at  

 retssagen startede den 4. juni 1996 og på daværende tidspunkt så ud til at  

 vare  

 6 måneder.
Det var endvidere anført at A's tilstedeværelse under sagen var  

 nødvendig.
 Ifølge et notat af 29. april  

 1996 oplyste A at han var indkaldt som første vidne ud af 30. Videre oplyste  

 A  

 at han ville blive dømt hvis han ikke mødte op.
I brev af 1. maj 1996  

 meddelte K Kommune at A skulle aktiveres og at A derfor måtte være indstillet  

 på at afbryde rejserne til X-land.
I modsat fald ville udbetaling af  

 kontanthjælp stoppe.
Man meddelte samtidig at afgørelsen kunne påklages til  

 Det  

 Sociale Ankenævn for Y Amt.
A klagede over afgørelsen den  

 5. maj 1996. Han skrev blandt andet at kommunen ikke kunne ændre den meddelte  

 afgørelse af 28. september  

 1995. A  

 skrev endvidere at han havde indrettet sin tilværelse på kommunens tidligere  

 meddelelse, da han nu havde fast bopæl i Danmark og derfor ikke var  

 berettiget  

 til sociale ydelser i X-land.
A skrev endvidere - med henvisning til  

 advokatens brev af 26. april 1996 - at han ville tabe retssagen hvis han ikke  

 kunne være til stede og at der var tale om lovligt forfald.
Han gjorde  

 gældende  

 at det næppe kunne være hensigten med bistandsloven at man fratog den enkelte  

 borger muligheden for at forsvare sig ved en domstol hvor man var sagsøgt  

 efter  

 sagsøgers frie valg.
Den 8. maj 1996 sendte K  

 Kommune sagen til Det Sociale Ankenævn for Y Amt.
I den forbindelse skrev  

 kommunen blandt andet følgende:
 "...
 I forhold til pågældendes  

 klageskrivelse og bemærkning om, hvilke hensyn der i forhold til  

 aktiveringsforpligtelsen er lovet i relation til den i (X-land) verserende  

 retssag henvises til forvaltningens brev til den pågældende af 28.09.95.
På daværende tidspunkt  

 oplyste pgl., at det forventede tidsforbrug ville have et omfang af 1 uges  

 varighed hver eller hver anden måned.
Indtil forvaltningen har skullet  

 iværksætte aktiveringen har omfanget svaret til det skønnede tidsforbrug.
 ...
Udbetaling af kontanthjælp  

 pr. 01.05.1996 anses pgl. ikke for berettiget til, da han afslår at indgå i  

 at  

 modtage et aktiveringstilbud med betingelse af afbrydelse af planerne om et  

 flere måneders ophold i (X-land) fra den 4/6-96, jf.
LKA § 22.
Kontanthjælp efter den 4/6-96  

 anses herudover som uforeneligt med betingelserne i bistandslovens § 1." A skrev blandt andet følgende  

 i brev af 21. maj 1996 til det sociale ankenævn:
 "...
Det er ganske ukorrekt når  

 kommunen oplyser at undertegnede i forbindelse med min ansøgning om  

 kontanthjælp tilkendegav vedrørende retssagen, 'at det forventede tidsforbrug  

 ville have et omfang af 1 uges varighed hver eller hver anden måned.' Jeg oplyste, at min  

 tilstedeværelse ville være påkrævet - ikke blot ved retsmøder i (X-land), men  

 også i andre europæiske lande - ca. 1-2 uger pr. md., men at jeg ikke med  

 bestemthed kunne angive det eksakte tidsforbrug.
Af kommunens 'JOURNALARK',  

 der blev udarbejdet i forbindelse med det første møde den 26/9/1996 fremgår  

 det, at der ville blive tale om 'retsmøder i henholdsvis (X-land) samt andre  

 steder i Europa med dages varsel', samt at '(A) ca. 1 til 2 gange om ugen (  

  

 det synes klart at der her er tale om en  

 skrivefejl  

  

 ) skal møde til retsmøder i (X-land).' Det har således stået  

 kommunen ganske klart, at der ville kunne blive tale om et tidsforbrug på op  

 til 2 uger pr. md.
..." I brev af 29. maj 1996  

 stadfæstede det sociale ankenævn kommunens afgørelse.
Afgørelsen var truffet  

 efter reglerne i bistandslovens §§ 37 og 40, stk. 1, samt lov om kommunal  

 aktivering § 22. Af afgørelsen fremgik blandt andet følgende:
 "...
 Efter de nu foreliggende  

 oplysninger om omfanget af Deres ophold i (X-land) efter 4. juni 1996 finder  

 ankenævnet ikke grundlag for at ændre den af forvaltningen nu trufne  

 afgørelse.
..." A klagede over afgørelsen til  

 Den Sociale Ankestyrelse i brev af 10. juni 1996. I klagen anførte A blandt  

 andet:
 "...
Den umiddelbare konsekvens af  

 den trufne afgørelse er i følge mine advokater, at den bevilgede fri proces  

 vil  

 blive trukket tilbage.
Jeg vil herefter ikke længere være repræsenteret under  

 den i (Z-by) verserende retssag, og derfor blive dømt som udebleven.
 Der er fra sagsøgers side  

 nedlagt påstand om betaling af ca. kr. (...), hvorfor en udeblivelsesdom vil  

 medføre helt uoverskuelige konsekvenser for såvel mine fremtidige økonomiske  

 forhold som mine fremtidige erhvervsmuligheder.
 Konsekvensen af den trufne  

 afgørelse er således, at jeg taber muligheden for at varetage mine interesser  

 under den verserende retssag - en mulighed jeg ville have haft såfremt sagen  

 havde verseret i Danmark.
Jeg skal endvidere gøre  

 opmærksom på, at sagen uagtet der er tale om en civil erstatningssag, også  

 evt.  

 kan få strafferetlige konsekvenser, da det i den nedlagte påstand gøres  

 gældende, at der er udøvet 'civil fraud' af undertegnede samt en række af de  

 øvrige sagsøgte.
Da der p.t. verserer politimæssige undersøgelser i  

 (udlandet)  

 baseret på sagsøgers anmeldelse, er det af helt afgørende betydning, at jeg  

 er  

 repræsenteret under sagen og får lejlighed til, at forsvare mig mod de rejste  

 anklager.
 ...
 Jeg er nu - som konsekvens af  

 den trufne afgørelse - klart ringere stillet, idet jeg af kommunen har fået  

 tilkendegivet, at det vil være strafbart, såfremt jeg rejser til (X-land) og  

 varetager mine interesser, medens jeg samtidig modtager kontanthjælp.
..." Den Sociale Ankestyrelse  

 meddelte i brev af 28. juni 1996 til A at sagen var af principiel betydning  

 og  

 derfor ville blive optaget til behandling.
Ankestyrelsen skrev blandt andet:
 "...
 Sagen er optaget til behandling  

 med henblik på, hvorvidt en kontanthjælpsmodtager kan anses for at opfylde  

 sin  

 rådighedsforpligtelse i henhold til bistandslovens § 40 samtidig med  

 varetagelsen af sine interesser under en længere varende retssag, herunder  

 betydningen af, at retssagen medfører ophold i udlandet, jf. bistandslovens §  

 1.
 Der vil i forbindelse med  

 sagens behandling tillige blive taget stilling til, hvorvidt kommunen kan  

 ændre  

 en tidligere afgivet positiv forvaltningsakt.
..." I brev af 5. juli 1996 skrev  

 A at den i X-land bevilgede fri proces var trukket tilbage som konsekvens af  

 at  

 han ikke kunne være til stede under retssagen, og at hans advokater på den  

 baggrund heller ikke ville repræsentere ham.
Den Sociale Ankestyrelse  

 meddelte i brev af 17. december 1996 til A at styrelsen havde tiltrådt  

 ankenævnets afgørelse.
I brevet var der blandt andet anført:
 "...
 I henhold til bistandslovens  

 § 1 er det offentlige forpligtet til efter reglerne i denne lov at yde  

 bistand  

 til enhver, der opholder sig her i landet, og som af hensyn til egne eller  

 sin  

 families forhold har brug for rådgivning, økonomisk eller praktisk hjælp,  

 støtte til udvikling eller genoprettelse af erhvervsevnen eller for pleje,  

 særlig behandling eller opdragelsesmæssig støtte.
 I henhold til bistandslovens  

 § 40, stk. 1 forudsætter ydelse af hjælp, at såvel den, der søger hjælpen,  

 som  

 ægtefællen har udnyttet sine arbejdsmuligheder.
 Ankestyrelsen finder ikke, at  

 det forhold, at en kontanthjælpsmodtager bliver tilsagt til at give møde i  

 retten her i landet i sig selv medfører, at kontanthjælpsmodtageren ikke kan  

 anses for at have udnyttet sine arbejdsmuligheder (d.v.s. står til rådighed  

 for  

 arbejdsmarkedet), jf. bistandslovens § 40, stk. 1.
 Ankestyrelsen har ved  

 afgørelsen lagt særlig lagt vægt på, at der i henhold til lov om rettens  

 pleje  

 er pligt til at give fremmøde i retten som henholdsvis sigtet og vidne, og at  

 det iøvrigt ikke er muligt at være part i en retssag uden af give fremmøde  

 eller på anden måde at lade sig repræsentere.
 Ankestyrelsen finder  

 endvidere, at bistandslovens § 1 ikke vil være til hinder for, at der kan  

 ydes  

 kontanthjælp under et kortvarigt ophold i udlandet, i forbindelse med  

 varetagelse af egne interesser under en retssag, såfremt dette ikke kan ske  

 på  

 anden måde, og såfremt opholdet sker efter aftale med kommunen, jf. det  

 anførte  

 i (...) og (...), der vedlægges til Deres orientering.
 Ankestyrelsen lægger herved  

 til grund, at et sådant kortere varende ophold ikke vil være til hinder for  

 at  

 der iværksættes aktiveringsmæssige foranstaltninger i henhold til lov om  

 kommunal aktivering.
 Ankestyrelsen finder derimod  

 ikke, at det i henhold til bistandslovens § 1 vil være muligt at bibeholde  

 kontanthjælpen for en sådan længerevarende periode, som kan forventes i  

 forbindelse med Deres retssag (6 måneder eller mere).
Ankestyrelsen lægger herved  

 vægt på, at De ved et sådant længerevarende ophold i udlandet ikke kan anses  

 for fortsat at opholde Dem her i landet i lovens betydning.
De kan dermed  

 ikke  

 opfylde Deres rådighedsforpligtelse, ligesom ophold i udlandet i det  

 forventede  

 omfang vil umuliggøre iværksættelse af beskæftigelsesfremmende  

 foranstaltninger  

 i henhold til lov om kommunal aktivering.
 Ankestyrelsen finder herefter  

 ikke, at (K) Kommune ved det anførte i skrivelse af 28. september 1995 kan  

 anses  

 for forpligtet til vedvarende at udbetale Dem kontanthjælp under hele  

 retssagens forløb.
 Ankestyrelsen lægger herved  

 vægt på, at det er tale om et tilsagn i strid med bistandslovens § 1, ligesom  

 det må have stået Dem klart, at ophold i udlandet af 6-9 måneders varighed,  

 evt. mere, helt vil være til hinder for, at De skulle kunne påbegynde  

 aktivering.
 Ankestyrelsen har endvidere  

 tillagt det betydning, at det givne tilsagn efter sin art ikke i afgørende  

 omfang kan have medført, at De har foretaget Dem dispositioner i forhold  

 hertil.
..." A rettede henvendelse til mig  

 i brev af 13. januar  

 1997. A  

 skrev at afgørelsen syntes at være forkert og truffet på et ufyldestgørende  

 grundlag.
A vedlagde endvidere et brev af 12. januar 1997 stilet til Den  

 Sociale Ankestyrelse, hvori han blandt andet kritiserede oplysningsgrundlaget  

 idet han blandt andet ikke mente man kunne tillægge de oplysninger som A  

 tidligere havde gættet sig til omkring retssagens forløb, værdi, og at  

 journalnotaterne var uklare.
A påpegede at han efter Ankestyrelsens afgørelse  

 ville have opfyldt sin rådighedsforpligtigelse og fået kontanthjælp, hvis  

 retssagen havde verseret i Danmark.
Videre anførte A at man på intet  

 tidspunkt  

 havde givet ham lejlighed til at redegøre for sine bevæggrunde og  

 dispositioner.  

 Han skrev endvidere at begrundelsen for Ankestyrelsens afgørelse var uklar.  

 Sidst i brevet anførte A at han ikke troede at Ankestyrelsen ville ændre  

 afgørelsen,  

 hvorfor han i stedet bad ombudsmanden om at se på sagen.
Den 3. marts 1997 oversendte  

 jeg A's klage til Den Sociale Ankestyrelse som en anmodning fra A om at  

 Ankestyrelsen tog stilling til det han havde anført i sit brev af 12. januar  

 1997 til Ankestyrelsen.
I brev af 19. marts 1997 svarede Ankestyrelsen blandt  

 andet:
 "...
 Afgørende har været Deres  

 advokats oplysninger om, at retssagen forventedes at ville vare 6 måneder, og  

 at De forud for retssagens begyndelse skulle være til rådighed for Deres  

 rådgivere, (d.v.s. sammenlagt mere end 6 måneders ophold uden for Danmark).
 I forhold til den  

 problemstilling, som sagen er antaget til belysning af (og som De har fået  

 meddelt ved brev af 28. juni 1996) finder Ankestyrelsen ikke, at sagen skulle  

 være afgjort på ufuldstændigt grundlag.
 Det har således været  

 fuldstændig klart, at der var tale om en meget langvarig retssag med ophold  

 uden for landets grænser, samt at (K) Kommune har ændret en tidligere afgivet  

 positiv forvaltningsakt.
 I Deres brev af 12. januar  

 1997 har De bl.a. anført, at kun i det omfang, man fra Ankestyrelsens side  

 alene har lagt vægt på det formelle, nemlig den konkrete domstols geografiske  

 beliggenhed, synes begrundelsen umiddelbart forståelig.
Ankestyrelsen skal derfor  

 bekræfte, at domstolens beliggenhed uden for landets grænser har haft ganske  

 afgørende betydning for sagens udfald.
Bistandsloven gælder nemlig kun for  

 personer, der opholder sig her i landet, jf. § 1, og det er i denne  

 forbindelse  

 uden betydning om opholdet uden for landet sker i et EU-land eller i et  

 ikke-EU-land.
Ankestyrelsen har tidligere i  

 enkelte sager truffet afgørelse om, at personer under kortvarigt ophold i  

 udlandet under ganske særlige omstændigheder fortsat kan anses for 'at  

 opholde  

 sig her i landet', og dermed kan bevare kontanthjælpen.
Hvad der helt præcis  

 skal forstås ved 'kortvarigt' kan ikke nøjagtigt defineres, men der tænkes på  

 ophold væsentligt kortere end 6 måneder.
Det er derfor uden betydning for  

 Deres  

 sag, om opholdet forudsættes at vare 6 eller 9 måneder.
Der er ikke hjemmel i  

 bistandsloven til at lade Dem beholde kontanthjælpen, såfremt De tager ophold  

 uden for landet i en længere periode.
 ...
 Spørgsmålet for Ankestyrelsen  

 har herefter været at tage stilling til, hvorvidt (K) Kommune desuagtet  

 fortsat  

 måtte anses for at være bundet af sit tilsagn afgivet i afgørelse af 28.  

 september 1995.
 Ankestyrelsen har som bekendt  

 ikke fundet dette tilfældet, og har herved lagt vægt på, at den fortsatte  

 udbetaling af kontanthjælp ville være i strid med loven, at der var tale om  

 en  

 løbende ydelse, hvor kommunen løbende har ret og pligt til at vurdere, om  

 betingelserne for at modtage ydelsen fortsat er opfyldte, samt at der ikke  

 forelå (og stadig ikke foreligger) oplysninger i sagen om, at De på baggrund  

 af  

 (K) Kommunes tilsagn af 28. september 1995 har foretaget økonomiske  

 dispositioner  

 men henblik på, at De kunne være til stede i (X-land) i en længere periode.
..." Den 28. marts 1997 klagede A  

 på ny hertil og anførte blandt andet følgende:
 "...
 Jeg kan dog supplerende  

 oplyse, at jeg naturligvis havde truffet aftale om leje af værelse til brug i  

 forbindelse  

 med domsforhandlingen men, at dette næppe kvalificerer som en 'økonomisk  

 disposition', der kan have haft nogen indflydelse på kommunens eller  

 Ankenævnets afgørelse.
 ...
 Min flytning til Danmark  

 havde naturligvis også store økonomiske konsekvenser - relativt set - idet  

 jeg  

 opsagde mit daværende lejemål, solgte min (i X-land) indregistrerede bil, mit  

 TV (kan ikke anvendes i Danmark), samt efterlod alle ejendele der ikke kunne  

 stoppes i 2 kufferter.
..." Ved brev af 29. juli 1997  

 anmodede jeg Den Sociale Ankestyrelse om en udtalelse i anledning af sagen.  

 Ankestyrelsen skrev blandt andet følgende i udtalelse af 4. august 1997:
 "...
 I klagen af 28. marts 1997  

 til Folketingets Ombudsmand har (A) herefter bl.a. anført, at Ankestyrelsen  

 ganske ukritisk skulle have lagt vægt på oplysninger fra (K) Kommune, som han  

 direkte har påpeget og dokumenteret skulle være forkerte.
Ankestyrelsen stiller sig  

 fortsat uforstående overfor denne kritik.
Sagen er således antaget til  

 belysning af, hvorvidt en kontanthjælpsmodtager kan anses for at opfylde sin  

 rådighedsforpligtelse i henhold til bistandslovens § 40 samtidig med  

 varetagelsen  

 af sine interesser under en længerevarende retssag, herunder betydningen af,  

 at  

 retssagen medfører ophold i udlandet, jf. bistandslovens § 1. Der ville i  

 forbindelse med sagens behandling tillige blive taget stilling til, hvorvidt  

 kommunen kan ændre en tidligere afgivet positiv forvaltningsakt.
 (A) har fået meddelelse om  

 dette antagelsestema ved brev af 28. juni 1996.
 Uanset om der således måtte  

 være en vis tvivl om, hvilke oplysninger (A) har afgivet om omfanget af sine  

 retsmøder i udlandet i forbindelse med ansøgningen om kontanthjælp, har  

 dette,  

 jf. det anførte i brev af 19. marts 1997 været uden betydning for  

 Ankestyrelsens afgørelse.
 Ankestyrelsen skal i denne  

 forbindelse tillige henlede opmærksomheden på ankestyrelseslovens § 9, stk.  

 2,  

 hvorefter Ankestyrelsen ikke er bundet af parternes påstande.
..." A kom i brev af 16. august  

 1997 med sine bemærkninger til Ankestyrelsens udtalelse.
 I brev af 18. februar 1998  

 bad jeg Ankestyrelsen om en fornyet udtalelse til brug for sagen.  

 Ankestyrelsen  

 bad i denne forbindelse den 28. april 1998 Socialministeriet om en udtalelse.
 Den Sociale Ankestyrelse  

 afgav sin udtalelse i brev af 30. juni 1998, bilagt Socialministeriets  

 udtalelse af 28. maj 1998. Socialministeriet skrev blandt andet følgende:
 "...
Socialministeriet skal i den  

 anledning udtale, at ministeriet er enig i Ankestyrelsens hidtidige  

 opfattelse  

 af, at kontanthjælp som hovedregel ikke vil kunne bevares under ophold i  

 udlandet.
Der lægges herved vægt på, at ansøgere under ophold i udlandet  

 næppe  

 kan opfylde deres rådighedsforpligtelse, ligesom ophold i udlandet af længere  

 varighed vil umuliggøre iværksættelse af beskæftigelsesfremmende  

 foranstaltninger.
Endvidere vil kommunens kontrolmuligheder ved udbetaling af  

 kontanthjælp under ophold i udlandet i reglen være yderst begrænsede.
..." Ankestyrelsen skrev i sin  

 udtalelse blandt andet:
 "...
Ombudsmanden har henvist til  

 det anførte i Ankestyrelsens afgørelse af 17. december 1996 hvorefter det  

 forhold, at en kontanthjælpsmodtager bliver tilsagt til at give møde i retten  

 her i landet ikke i sig selv medfører, at kontanthjælpsmodtageren ikke kan  

 anses for at have udnyttet sine arbejdsmuligheder.
Ombudsmanden ønsker  

 oplyst,  

 om der i begrebet 'ikke i sig selv' ligger nogle begrænsninger, herunder  

 tidsmæssige begrænsninger.
Ankestyrelsen skal oplyse, at  

 der i det anførte ligger den begrænsning, at kontanthjælpsansøgeren for  

 fortsat at kunne modtage kontanthjælp, til stadighed skal opfylde sin  

 rådighedsforpligtelse i henhold til bistandslovens § 40. Det betyder, at  

 ansøgeren f.eks. - udover at skulle møde i retten - i størst muligt omfang  

 skal  

 deltage i tilbud om aktivering.
Da hjælp efter bistandsloven betragtes som  

 det  

 underste sikkerhedsnet for personer, der opholder sig her i landet, vil der  

 formentlig ikke kunne gives afslag på kontanthjælp alene med henvisning til  

 varigheden af en retssag, jf. den i afgørelsen af 17. december 1996 givne  

 begrundelse.
Ankestyrelsen har dog ikke truffet afgørelse om dette spørgsmål.  

 Opmærksomheden henledes samtidig på, at der gælder særlige regler om  

 kontanthjælp  

 til varetægtsfængslede, jf.
Socialministeriets bekendtgørelse nr. 1188 af 23.  

 december 1993 om kontanthjælp til særlige persongrupper.
 Ombudsmanden har herudover  

 ønsket oplyst, hvilke oplysninger Ankestyrelsen har lagt vægt på ved  

 vurderingen af, at der ville blive tale om mere end 6 måneders ophold uden  

 for  

 Danmark.
 Det kan oplyses, at Ankestyrelsen  

 har lagt afgørende vægt på oplysningerne fra (A)'s advokat om, at retssagen  

 forventedes at vare 6 måneder, og at (A) skulle være til rådighed for  

 advokaten  

 både før og under retssagen.
Oplysninger afgivet af (A)  

 selv til (K) Kommune i forbindelse med sagen har bestyrket opfattelsen af, at  

 der ville blive tale om en meget langvarig retssag.
At denne formodning ikke  

 har været ukorrekt bestyrkes af, at der ifølge oplysninger i dagspressen  

 først  

 faldt dom i sagen i juli 1997.
Ankestyrelsen har ikke mulighed  

 for at udtale sig om, hvorvidt (A) ville have taget ophold i (X-land) under  

 hele retssagens forløb.
Med henvisning til det anførte i udtalelsen fra (A)'s  

 advokat om, at han skulle være til stede under retssagen, må det dog  

 formodes,  

 at dette ville have været tilfældet i en stor del af perioden.
I vurderingen  

 heraf indgår også de faktiske transportmuligheder og -omkostninger mellem  

 (Y-by) og (K). Hertil kommer, at (A) i brev af 28. marts 1997 til  

 Ombudsmanden  

 har oplyst, at han havde truffet aftale om leje af værelse til brug i  

 forbindelse med domsforhandlingen.
..." Udtalelserne blev den 10.  

 juli 1998 sendt til A med henblik på hans eventuelle bemærkninger, hvilke han  

 fremkom med i brev af 15. juli 1998.
Ombudsmandens udtalelse "  

  

 Lovgrundlaget § 1 i lovbekendtgørelse nr. 110 af 26. februar 1996 om social bistand har  

 følgende indhold:
'  

  

 § 1.  

  

 Det offentlige er forpligtet til efter reglerne i denne lov at yde bistand  

 til enhver, der opholder sig her i landet og som af hensyn til sine egne  

 eller sin families forhold har brug for rådgivning, økonomisk eller praktisk  

 hjælp, støtte til udvikling eller genoprettelse af erhvervsevnen eller for  

 pleje, særlig behandling eller opdragelsesmæssig støtte.' I forarbejderne til § 1, Folketingstidende 1973/74, 2. samling, tillæg A, sp.  

 683, fremgår følgende:
'Bestemmelsen indeholder en almindelig beskrivelse af de situationer, i  

 hvilke det offentlige er forpligtet til at yde bistand.
Det fremgår heraf, at  

 lovforslaget skal dække samme område som de nugældende love om offentlig  

 forsorg, børne- og ungdomsforsorg, mødrehjælp, revalidering, omsorg for  

 invalide- og folkepensionister samt husmoderafløsning og hjemmehjælp.
Det  

 fastslås samtidig, at forpligtelsen omfatter enhver, der opholder sig her i  

 landet, uanset statsborgerskab.' Af § 37, stk. 1, fremgår følgende:
'  

  

 § 37.  

  

 Til en person, der på grund af ændringer i sine forhold er afskåret fra at  

 skaffe det fornødne til sit eget eller familiens underhold, ydes der  

 kontanthjælp med et samlet månedligt beløb.' Af § 40 i lov om social bistand fremgår følgende:
'§ 40.  

  

 Ydelse af hjælp forudsætter, at såvel den, der søger hjælpen, som ægtefællen  

 har udnyttet sine arbejdsmuligheder.
Dette kan f.eks. anses for godtgjort, når den pågældende ikke har et rimeligt tilbud om  

 arbejde eller deltagelse i beskæftigelsesfremmende foranstaltninger, når det er attesteret af en læge, at pågældende er  

 uarbejdsdygtig på grund af sygdom, eller at en fortsættelse af det hidtidige  

 arbejde vil medføre risiko for forringelse af pågældendes helbred, når pågældende ikke kan påtage sig indtægtsgivende  

 arbejde af hensyn til en uddannelse eller omskoling, der er begyndt eller  

 fortsat efter tilskyndelse fra kommunalbestyrelsen, jf. § 43, når en forsørger ikke kan påtage sig indtægtsgivende  

 arbejde på grund af pasning af børn, og kommunalbestyrelsen ikke kan anvise  

 anden pasningsmulighed, eller når den ene ægtefælle er afskåret fra indtægtsgivende  

 arbejde af en af de årsager, der er nævnt under nr. 1-3, og den anden  

 ægtefælle  

 i længere tid ikke har haft sådant arbejde, navnlig af hensyn til børnenes  

 pasning eller pågældende deltager i frivilligt, ulønnet arbejde i  

 udlandet efter de af socialministeren fastsatte regler i henhold til § 37,  

 stk.  

 4.' Socialministeriets vejledning  

 nr. 45 af 3. april 1995 om kontanthjælp efter bistandsloven, pkt. 3,  

 indeholder  

 blandt andet følgende:
 '...
c.
Svigtende arbejdsmuligheder Der vil kunne ydes hjælp  

 såvel i en situation, hvor en person på grund af sine egne forhold, f.eks.  

 sin  

 helbredstilstand, bliver ude af stand til at fortsætte med sin hidtidige  

 beskæftigelse, som i tilfælde, hvor det er beskæftigelsesforholdene, der er  

 årsagen  

 til, at arbejdsindtægten bortfalder.
Også en selvstændig erhvervsdrivende,  

 hvis indtægtsmuligheder svigter på grund af ændringer i egne forhold, f.eks.  

 sygdom, vejrmæssige problemer, helt eller delvis ophør af virksomheden m.v.,  

 kan få hjælp.
...' Den Sociale Ankestyrelses afgørelse af 17. december 1996 Social begivenhed m.v.
Det fremgår af den dagældende  

 bistandslovs § 37 at der kunne ydes kontanthjælp til en person der på grund  

 af  

 ændringer i sine forhold er afskåret fra at skaffe det fornødne til sit eget  

 underhold.
Der skal med andre ord være sket en social begivenhed.
 Af Socialministeriets  

 vejledning nr. 45 af 3. april 1995 om kontanthjælp efter bistandsloven  

 fremgår  

 det af pkt. 3, afsnit c, at der kan ydes hjælp hvis en person på grund af  

 egne  

 forhold er ude af stand til at fortsætte sin hidtidige beskæftigelse.
 I Deres sag betød Deres  

 afskedigelse fra (virksomheden B) at De var ude af stand til at fortsætte  

 Deres  

 hidtidige beskæftigelse.
Det fremgår af sagen at De  

 forud for ankomsten til Danmark de seneste 4 år havde boet i (X-land), hvor  

 De  

 havde levet af Deres formue.
Formuen var nu brugt.
De var sagsøgt af (B) for  

 (...) kr., og retssagen havde på tidspunktet for Deres hjemkomst verseret i  

 ca.  

 3 år. Årsagen til at De flyttede tilbage til Danmark var at De på den måde  

 oftere havde mulighed for at have samkvem med Deres datter der boede her i  

 landet.
 Jeg må lægge til grund at  

 myndighederne har fundet at ændringerne i Deres forhold på grund af  

 afskedigelsen  

 fra (B) og den deraf følgende retssag anlagt mod Dem af (B) var en social  

 begivenhed, og at De i øvrigt opfyldte betingelserne i bistandslovens § 37  

 for  

 opnåelse af kontanthjælp.
Rådighedsforpligtelsen Ud over at være omfattet af  

 personkredsen i bistandslovens § 37 fremgår de nærmere betingelser for at få  

 tildelt hjælp blandt andet af bistandslovens § 40. Det fremgår af § 40 at  

 ydelser af hjælp efter bistandsloven forudsætter at man har udnyttet sine  

 arbejdsmuligheder. § 40, stk. 1, indeholder eksempler på, hvordan det kan  

 anses for godtgjort at man har udnyttet sine arbejdsmuligheder, eksempelvis  

 når man ikke har et rimeligt tilbud om arbejde eller deltagelse i  

 beskæftigelsesfremmende foranstaltninger.
Konsekvensen af at man siger nej  

 til  

 et rimeligt arbejdstilbud eller beskæftigelsesfremmende foranstaltning er at  

 der ikke kan ydes kontanthjælp.
Eksemplerne nævnt i § 40, stk. 1, er ikke  

 udtømmende.
I Deres sag oplyste (K)  

 Kommune Dem i brev af 1. maj 1996 at De nu skulle tilbydes aktivering.
De  

 skulle herefter være indstillet på at afbryde Deres udlandsrejser således at  

 et  

 aktiveringstilbud kunne afgives.
I modsat fald ville udbetaling af  

 kontanthjælp  

 stoppe.
Såvel det sociale ankenævn som Ankestyrelsen tiltrådte kommunens  

 afgørelse.
Jeg har forstået sagen således at De herefter afbrød Deres rejser  

 til (X-land), hvorfor det ikke blev aktuelt at stoppe kontanthjælpen.
 I Deres tilfælde var  

 situationen den at De på grund af netop de ændringer i Deres forhold som  

 muliggjorde hjælp efter § 37 i perioder muligvis ville være afskåret fra at  

 udnytte Deres arbejdsmuligheder (blive aktiveret), jf. § 40.
Det fremgår af Ankestyrelsens  

 afgørelse af 17. december 1996 at en kontanthjælpsmodtagers deltagelse i  

 retsmøder her i landet ikke i sig selv betyder et stop for udbetaling af  

 kontanthjælp.
I udtalelsen af 30. juni 1998 anfører Ankestyrelsen at der  

 formentlig ikke vil kunne gives afslag på kontanthjælp alene med henvisning  

 til  

 en retssags varighed.
Ankestyrelsen henviser i den forbindelse til at hjælp  

 efter bistandsloven må betragtes som det underste sikkerhedsnet for personer  

 der opholder sig her i landet.
Dette må jeg forstå således at kravene i såvel  

 §  

 37 som § 40 i denne situation fortsat kan anses for værende opfyldte.
 Jeg må herefter forstå  

 Ankestyrelsen således at  

  

 selvom  

  

 man i  

 perioder er involveret i en verserende retssag kan man stadig anses for at  

 opfylde betingelserne i § 40 og dermed stadig have ret til ydelser i henhold  

 til bistandsloven, forudsat at man stadig er omfattet af personkredsen i §  

 37.
Opholdets varighed i (X-land) Af Den Sociale Ankestyrelses  

 afgørelse af 17. december 1996 fremgår at bistandslovens § 1 ikke vil være  

 til  

 hinder for at der kan ydes kontanthjælp til en person under et kortvarigt  

 ophold i udlandet i forbindelse med varetagelse af egne interesser under en  

 retssag.
Ankestyrelsen fandt dog ikke at det i henhold til § 1 ville være  

 muligt at bibeholde kontanthjælpen for en sådan længerevarende periode som  

 kunne  

 forventes i forbindelse med Deres retssag (6 måneder eller mere).
 Det fremgår af bistandslovens  

 § 1 at det offentlige som udgangspunkt er forpligtet til at yde bistand til  

 enhver der opholder sig her i landet og som måtte have behov for dette.  

 Rækkevidden  

 af bestemmelsen er ikke nærmere uddybet i forarbejderne.
 Lov nr. 455 af 10. juni 1997  

 om aktiv socialpolitik der trådte i kraft den 1. juli 1998, har i § 5  

 følgende  

 indhold:
 '  

  

 § 5.  

  

 Personer, der opholder sig i udlandet, kan ikke få hjælp efter  

 denne lov.
Stk. 2.  

  

 Kommunen kan dog i særlige tilfælde tillade, at retten til  

 hjælp bevares under kortvarige ophold i udlandet, hvis modtageren deltager i aktiviteter, der er led i  

 aktivering, eller revalidering efter denne lov, modtageren udøver aftalt eller fastsat samvær, som ikke  

 kan foregå her i landet, med egne børn under 18 år, modtageren har brug for nødvendig lægebehandling, som  

 den pågældende ikke kan få her i landet, eller der i øvrigt foreligger ganske særlige forhold, f.eks.  

 besøg hos en nær pårørende, der er alvorligt syg.
Stk. 3.  

  

 Det er en betingelse for at bevare hjælpen i udlandet, at  

 opholdet ikke hindrer, at modtageren kan opfylde de almindelige betingelser  

 for  

 hjælp, herunder at den pågældende kan tage imod tilbud om arbejde eller  

 aktivering.' I bemærkningerne til § 5  

 fremgår blandt andet følgende:
'Reglen i stk. 1 svarer til  

 den hidtidige praksis efter bistandslovens § 1, hvorefter kommunen ikke kan  

 yde hjælp til personer, som opholder sig i udlandet, fordi hjælpen er bestemt  

 til at opfylde behov her i landet.
Grønland og Færøerne er som hidtil ikke  

 omfattet af lovforslaget, jf. forslagets § 115, og det betyder, at Grønland  

 og  

 Færøerne er dækket af begrebet 'udlandet'.
Folketingets Ombudsmand har i  

 forbindelse med en konkret sag anført, at der efter Ombudsmandens opfattelse  

 ikke blot ved en henvisning til bistandslovens § 1 kan gives afslag på fx  

 hjælp  

 efter bistandslovens § 46 b, stk. 1, til udøvelse af samvær med et barn i  

 udlandet.  

 Ombudsmanden finder det mere nærliggende, når bistandslovens § 1 ses i  

 sammenhæng med de øvrige bestemmelser i kapitel 1, at forstå bestemmelsen om  

 ophold som en forudsætning om, at ansøgeren 'opholder sig her i landet' på  

 det  

 tidspunkt, hvor behovet for hjælp opstår, og ansøgning herom indgives til de  

 sociale myndigheder.
Om hjælpen eventuelt skal bruges i forbindelse med et  

 kortere ophold i udlandet, er efter Ombudsmandens opfattelse uden betydning  

 for  

 forståelsen af bestemmelsen.
 På denne baggrund foreslås  

 det at tydeliggøre betingelserne om ophold her i landet og betingelserne for,  

 hvornår modtageren kan bevare hjælpen under ophold i udlandet.
Det foreslås i  

  

 stk. 2  

  

 , at kommunen i særlige tilfælde  

 kan tillade, at hjælpen bevares under kortvarige ophold i udlandet.
Det er  

 således en betingelse for at modtage hjælpen i udlandet, at modtageren  

 opfylder betingelserne for at få hjælp inden udrejsen, og at modtageren har  

 fået kommunens tilladelse før udrejsen.
Varigheden af opholdet fastlægges i  

 det  

 enkelte tilfælde ud fra de konkrete omstændigheder, herunder ud fra  

 karakteren  

 af hjælpen.
 ...
Der er ikke i praksis  

 udmøntet en nærmere tidsmæssig afgrænsning af varigheden.
Under  

 forrevalidering  

 er varigheden af opholdet typisk fra nogle få uger og op til 3 måneder.
Når  

 opholdet indgår i en erhvervsplan, er varigheden typisk 1 til 2 semestre.
...' Af Socialministeriets  

 skrivelse af 9. maj 1994 om information om kontanthjælpsmodtageres mulighed  

 for  

 at være bortrejst fra deres bopæl fremgår blandt andet følgende:
 '...
Bistandslovens § 40 udelukker  

 således ikke, at kommunerne kan tillade, at kontanthjælpsmodtagere kan  

 opholde  

 sig andre steder end på deres bopæl uden at miste retten til kontanthjælp.  

 Det  

 afgørende er derimod, at kommunen forinden er gjort bekendt med pågældendes  

 fravær fra den sædvanlige bopæl, pågældendes opholdssted under fraværet  

 (eller  

 det sted, hvor den pågældende kan kontaktes), samt hvor længe fraværet vil  

 vare.
I forbindelse med tilladelsen til at være bortrejst kan der være behov  

 for særskilt at indskærpe oplysningspligten, herunder at modtageren, hvis  

 vedkommende skal opfylde betingelserne, kun kan være bortrejst i den periode,  

 der forud er aftalt.
...' Praksis har tidligere  

 accepteret at § 1 ikke var til hinder for hjælp i henhold til bistandsloven,  

 hvis der var tale om kortvarige ophold i udlandet.
Hvad der skal forstås ved  

 'kortvarige ophold' er ikke nærmere angivet.
Det fremgår af § 5 i den nu  

 gældende lov om aktiv socialpolitik med bemærkninger at denne er en  

 kodificering af tidligere praksis.
Endvidere fremgår det af bemærkningerne at  

 varigheden af udlandsopholdet i det enkelte tilfælde afgøres ud fra de  

 konkrete omstændigheder.
Som eksempler på  

 Ankestyrelsens praksis i forbindelse med ophold i udlandet kan nævnes (...),  

 hvorefter § 1 ikke var til hinder for tildeling af kontanthjælp til en person  

 der ledsagede sin ægtefælle under sygebehandling i udlandet i knap 4 måneder,  

 da ægtefællens tilstedeværelse var lægeligt indiceret.
Endvidere kan nævnes  

 (...), hvorefter en kvinde under uddannelse til eksportingeniør havde ret til  

 at medtage bruttorevalideringsydelse under et 4 1/2 måneders langt  

 uddannelsesophold  

 i (X-land). Ankestyrelsen fandt at uddannelsesopholdet var af kortere  

 varighed  

 og samtidig indgik som et naturligt led i uddannelsen.
Som det fremgår af ovennævnte  

 har man i visse situationer mulighed for fortsat at oppebære kontanthjælp  

 selvom man opholder sig i udlandet i en periode.
Afgørende bliver herefter  

 opholdets varighed samt karakteren af opholdet.
I nærværende sag fastslog  

 Ankestyrelsen i afgørelsen af 17. december 1996 at bistandslovens § 1 ikke  

 automatisk vil være til hinder for fortsat kontanthjælpsydelse under et  

 kortvarigt ophold i udlandet i forbindelse med varetagelse af egne interesser  

 under en retssag.
Ankestyrelsen fandt dog samtidig at De ikke kunne bibeholde  

 kontanthjælpen da Deres retssag forventedes at vare 6 måneder eller mere.
Af Ankestyrelsens udtalelse  

 af 30. juni 1998 fremgår det at styrelsen ved vurdering af opholdets varighed  

 i (X-land), har lagt vægt på Deres advokats oplysninger om at retssagen  

 forventedes at vare 6 måneder eller mere, og at De skulle være til rådighed  

 både før og under retssagen.
At det blev en langvarig retssag har styrelsen  

 fundet bestyrket ved at der ifølge oplysninger i dagspressen først faldt dom  

 i  

 sagen i juli 1997.
Ankestyrelsen oplyser  

 endvidere at styrelsen ikke har mulighed for at udtale sig om hvorvidt De  

 ville  

 tage ophold i (X-land) under hele retssagens forløb.
Man formodede dog at det  

 ville være en stor del af perioden.
I denne vurdering indgik også  

 transportmuligheder og  

 -omkostninger  

 mellem (Y-by) og (K). Ankestyrelsen finder dette bestyrket ved at De i brev  

 af  

 28. marts 1997 har oplyst at De havde truffet aftale om leje af et værelse i  

 forbindelse med domsforhandlingen.
 Der gælder i den offentlige  

 forvaltning et official- eller undersøgelsesprincip ifølge hvilket  

 forvaltningen  

 har ansvaret for at de fornødne oplysninger til afgørelse af en sag er  

 tilvejebragt.
Officialprincippet forpligter  

 den myndighed der skal træffe afgørelse i en sag til at tilvejebringe  

 korrekte  

 og tilstrækkelige oplysninger til at der kan træffes en materielt rigtig  

 afgørelse, jf.
Justitsministeriets vejledning til forvaltningsloven, punkt  

 199.
Af (K) Kommunes journalnotat  

 af 19. september 1995 fremgår det at De har oplyst at De forventede at skulle  

 møde i retten 1 gang hver eller hver anden måned af ca. 1 uges varighed pr.  

 gang.
Af kommunens journalnotat af 14. marts 1996 fremgår at De hele tiden  

 blev  

 indkaldt til retsmøde som ofte varede 14 dage til 3 uger.
Det fremgår  

 endvidere at De forventede at retssagen ville løbe over 6-9 måneder.
Af  

 journalnotat af 22. april 1996 fremgår at De havde oplyst at retssagen  

 startede  

 den 4. juni 1996 og at De de følgende to måneder skulle være til stede under  

 retssagen.
Der ville dog intet ske i august måned da kontoret var lukket.
 I brev af 26. april 1996 fra  

 (Deres advokat) fremgår at retssagen forventedes at vare 6 måneder og at  

 Deres  

 tilstedeværelse var nødvendig under denne.
 De anførte i Deres brev af  

 21. maj 1996 til det sociale ankenævn at De havde oplyst (K) Kommune om at  

 Deres tilstedeværelse ville være påkrævet ca. 1- 2 uger pr. måned, men at De  

 ikke med bestemthed kunne angive det eksakte tidsforbrug.
 Jeg må forstå Ankestyrelsens  

 udtalelse af 30. juni 1998 således at styrelsen  

  

 på tidspunktet for afgørelsen  

  

 for så vidt angik varigheden af  

 opholdet i (X-land) har lagt vægt på Deres advokats oplysninger om retssagens  

 forventede længde og om behovet for Deres tilstedeværelse, men at styrelsen  

 ikke var bekendt med om De ville tage ophold i (X-land) under hele retssagens  

 længde, eller alene en del heraf og i givet fald varigheden heraf.
 Af Deres ovennævnte brev af  

 21. maj 1996 fremgår at De ville være ude af landet ca. 1-2 uger pr. måned.  

 Ankestyrelsen ses ikke at have forholdt sig disse oplysninger fra Dem, eller  

 i  

 øvrigt at have søgt yderligere oplysninger vedrørende varigheden af Deres  

 eventuelle ophold i udlandet.
 Jeg har på denne baggrund  

 henstillet til Den Sociale Ankestyrelse at genoptage Deres sag og træffe en  

 ny  

 afgørelse.
