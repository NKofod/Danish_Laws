Nr LSF 242 Forslag til Lov om ændring af personskatteloven (Reguleringstallet for  

 1990 og regulering af personfradragets grundbeløb for pensionister) Fremsat af skatteministeren (Fogh Rasmussen) den 10. maj 1989 Vedtaget ved tredjebehandling den 2. juni 1989 Lov nr. 387 af 07/06/1989 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, som ændret ved lov nr. 841  

 af 21. december 1988, foretages følgende ændringer:
1. I § 10, stk. 2, 1. pkt., ændres »26.800 kr.« til:  

 »27.100 kr.« 2. I § 10, stk. 2, 2. pkt., ændres »47.500 kr.« til:  

 »48.100 kr.« 3. I § 20, stk. 3, indsættes som 2. pkt.:
»Reguleringstallet udgør for indkomståret 1990 111,4.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1 og 2, har virkning fra og med indkomståret 1989.
Oprindeligt fremsat forslag § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988 som ændret ved lov nr. 841 af  

 21. december 1988, indsættes i § 20, stk. 3, som 2. pkt.:
 »Reguleringstallet udgør for indkomståret 1990 111,4.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslaget går ud på at fastsætte reguleringstallet i personskatteloven  

 for 1990.
 Hvis reguleringstallet for et år ikke er fastsat ved lov senest den 1.  

 juli forud for årets begyndelse, reguleres indkomstbeløbene i stedet efter  

 reguleringstallet for det forudgående år, jf. personskattelovens § 20, stk.  

 2. Dette reguleringstal forhøjes eller nedsættes med den samme procent som  

 den, hvormed det er ændret i forhold til reguleringstallet for året før.
 Reguleringstallet blev for 1989 automatisk forhøjet med 4 pct. til 108,2.  

 Det betyder, at reguleringstallet for 1990 på samme måde automatisk ville  

 blive forhøjet med 4 pct., hvis reguleringstallet ikke fastsættes ved lov  

 inden 1. juli 1989.
 Efter afslutningen af midtvejsforhandlingerne på arbejdsmarkedet må der  

 forventes en lavere indkomststigning fra 1989 til 1990 end tilfældet var fra  

 1988 til 1989. På den baggrund foreslås reguleringstallet, der regulerer en  

 række beløbsgrænser i skattelovgivningen, forhøjet med 3 pct. fra 1989 til  

 1990. Reguleringstallet foreslås herefter fastsat til 111,4 for 1990 (108,2  

 for 1989), og det indebærer, at personfradrag og skalatrin samt  

 børnefamilieydelsen tillige med en række andre beløbsgrænser i  

 skattelovgivningen forhøjes med 3 pct. fra 1989 til 1990.
 Lovforslaget har ingen administrative konsekvenser.
Personskatteloven, jf. lovbekendtgørelse nr. 481 af 9. august 1988, er  

 senest ændret ved lov nr. 841 af 21. december 1988, jf.
Folketingstidende  

 1988-89, sp. 1256, 1822, 3725, 4387; tillæg A, sp. 2255; tillæg B, sp. 369;  

 tillæg C, sp. 397.
Bemærkninger til de enkelte bestemmelser Til § 1 I forslaget til ændring af § 20, stk. 3, fastsættes reguleringstallet for  

 1990 til 111,4. Reguleringen medfører, at personfradrag, beløbsgrænser m.v.  

 reguleres med 3 pct. fra 1989 til 1990. Reguleringen sker på baggrund af, at  

 de gennemsnitlige personlige indkomster skønnes at stige med ca. 3 pct. fra  

 1989 til 1990. I bilag 1 er vist en oversigt over de beløbsgrænser, der  

 reguleres efter personskattelovens § 20.
Bilag 1 Beløbsgrænser i skattelovgivningen, der reguleres efter personskattelovens  

 § 20 (* 1) Grundbeløbene for formueskattegrænsen for gifte er for årene 1989-92  

 fastsat særskilt.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988 som ændret ved lov nr. 841 af  

 31. december 1988 indsættes i § 20, stk. 3, som 2. pkt.:
 »Reguleringstallet udgør for indkomståret 1990 111,4.«.
 § 20. Stk. 1-2 . . . .
 Stk. 3. Reguleringstallet udgør for indkomståret 1987 100 og for  

 indkomståret 1988 104.
Efter 2. behandlingen den 30. maj 1989 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, som ændret ved lov nr. 841  

 af 21. december 1988, foretages følgende ændringer:
1. I § 10, stk. 2, 1. pkt., ændres »26.800 kr.« til:  

 »27.100 kr.« 2. I § 10, stk. 2, 2. pkt., ændres »47.500 kr.« til:  

 »48.100 kr.« 3. I § 20, stk. 3, indsættes som 2. pkt.:
»Reguleringstallet udgør for indkomståret 1990 111,4.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1 og 2, har virkning fra og med indkomståret 1989.
