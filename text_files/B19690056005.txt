 I henhold til § 42, stk. 2, § 43, stk. 3, § 44 og § 66 i lov nr. 256 af 4.  

 juni 1969 om ægteskabs indgåelse og opløsning fastsættes:
 Mægling.
§ 1.  Henvendelse om mægling, jfr. lovens § 43, sker  

 til præsten i det sogn, hvor den ægtefælle, fra hvem separation eller  

 skilsmisse søges, bor eller opholder sig.
Har ægtefællen ikke bopæl eller  

 ophold her i landet, sker henvendelse til præsten i det sogn, hvor ansøgeren  

 bor eller opholder sig.
Søges separation eller skilsmisse af ægtefællerne i  

 forening, foretages mæglingen af præsten i det sogn, hvor ægtefællerne eller  

 en af dem bor eller opholder sig.
Stk. 2.  Tilhører den ægtefælle, fra hvem separation  

 eller skilsmisse søges, en anden menighed i folkekirken end sognemenigheden,  

 kan mæglingen efter denne ægtefælles begæring foretages af præsten for den  

 menighed, han tilhører.
Har den ægtefælle, fra hvem separation eller  

 skilsmisse søges, ikke bopæl eller ophold her i landet, sker henvendelse til  

 præsten for den menighed, ansøgeren selv tilhører.
Søges separation eller  

 skilsmisse af ægtefællerne i forening, og tilhører ægtefællerne eller en af  

 dem en anden menighed i folkekirken end sognemenigheden, kan mæglingen  

 foretages af præsten for den menighed, som ægtefællerne eller en af dem  

 tilhører.
Stk. 3.  Tilhører ægtefællerne et trossamfund uden for  

 folkekirken, sker henvendelse om mægling til præsten for den menighed, som  

 den ægtefælle, fra hvem separation eller skilsmisse søges, tilhører.
Har  

 ægtefællen ikke bopæl eller ophold her i landet, sker henvendelse til præsten  

 for den menighed, ansøgeren tilhører.
Søges separation eller skilsmisse af  

 ægtefællerne i forening, foretages mæglingen efter parternes begæring af  

 præsten for den menighed, som ægtefællerne eller en af dem tilhører.
Det er  

 ikke nødvendigt, at det pågældende trossamfund eller vedkommende præst er  

 anerkendt.
Stk. 4.  Hvis begge ægtefæller ønsker det, eller de ikke  

 hører til samme trossamfund, sker henvendelse om mægling til overøvrigheden  

 (amtmanden, i København overpræsidenten). Mæglingen foretages af  

 overøvrigheden på det sted, hvor den ægtefælle, fra hvem der søges separation  

 eller skilsmisse, bor eller opholder sig.
Har ægtefællen ikke bopæl eller  

 ophold her i landet, sker henvendelse til overøvrigheden på det sted, hvor  

 ansøgeren bor eller opholder sig.
Søges separation eller skilsmisse af  

 ægtefællerne i forening, foretages mæglingen på det sted, hvor ægtefællerne  

 eller en af dem bor eller opholder sig.
 Stk. 5.  Skal mæglingen foretages af overøvrigheden,  

 foretages den normalt i forbindelse med vilkårsforhandlingen, jfr. kapitel 3.
§ 2.  Mæglingen skal foretages af samme myndighed for  

 begge ægtefæller.
Dog kan mæglingsmyndigheden bestemme, at der skal foretages  

 mægling særskilt med hver ægtefælle, hvis omstændighederne, herunder navnlig  

 afstanden mellem ægtefællernes bopæl eller opholdssted, taler derfor.
 Stk. 2.  Foretages mægling særskilt med hver ægtefælle,  

 mægles først med den ægtefælle, der søger separation eller skilsmisse, eller,  

 hvis ægtefællerne søger i forening, med ægtefællen på det sted, hvor  

 begæringen er indgivet, jfr. § 8. Mæglingen foretages på det sted, hvor hver  

 ægtefælle bor eller opholder sig.
§ 3.  Ægtefællerne skal møde personligt til mæglingen  

 efter tilsigelse fra mæglingsmyndigheden.
Tilsigelsen, der kan ske ved  

 almindeligt lukket brev, skal indeholde oplysning om, at udeblivelse uden  

 lovligt forfald kan medføre bødestraf.
Stk. 2.  Er en ægtefælle på grund af langvarig sygdom  

 forhindret i at møde til mægling, og er dette dokumenteret ved lægeattest, er  

 det tilstrækkeligt, at den anden part møder.
Der skal gives den ægtefælle,  

 der er forhindret i at give møde, lejlighed til at afgive erklæring over for  

 mæglingsmyndigheden.
 Stk. 3.  Undlader en ægtefælle trods to tilsigelser fra  

 mæglingsmyndigheden at give møde, er mægling med den anden ægtefælle  

 tilstrækkelig.
 Stk. 4.  Mægling med den anden ægtefælle er ligeledes  

 tilstrækkelig, hvis en ægtefælle er eftersøgt forgæves.
 Stk. 5.  Mægling bortfalder for en ægtefælle, der ikke  

 har ophold her i landet.
 Stk. 6.  Udebliver en ægtefælle uden lovligt forfald fra  

 mægling, kan mæglingsmyndigheden sende meddelelse herom til politiet til  

 afgørelse af, om der skal rejses tiltale mod den pågældende.
 § 4.  Begge ægtefæller skal være tilstede samtidig  

 under mæglingen bortset fra de tilfælde, der er nævnt i § 2, stk. 1, 2. pkt.,  

 og § 3, stk. 2-5. Hvis omstændighederne taler derfor, kan myndigheden dog  

 bestemme, at mægling foretages først med den ene og derefter med den anden  

 ægtefælle.
 Stk. 2.  Mægling skal foretages med ægtefællerne alene.
 Stk. 3.  Om nødvendigt skal ægtefællerne drage omsorg  

 for medvirken af en tolk eller døvetolk, som mæglingsmyndigheden kan  

 godkende.
§ 5.  Mæglingen skal foretages så hurtigt som efter  

 omstændighederne muligt.
Der kan dog fastsættes flere møder i sagen.
Er der  

 gået 6 uger fra mæglingens påbegyndelse, kan hver af ægtefællerne kræve  

 attest herom udstedt, medmindre forsinkelsen beror på den pågældende  

 ægtefælles forhold.
Attesten har samme retsvirkning som en attest om forgæves  

 foretaget mægling, jfr. § 6, stk. 1.
 § 6.  Sluttes mæglingen uden resultat, udsteder  

 myndigheden på begæring attest om, at mægling forgæves er forsøgt.
 Stk. 2.  Attesten må ikke indeholde noget om  

 ægtefællernes udtalelser eller stilling til sagen.
Stk. 3.  I de tilfælde, der er nævnt i § 3, stk. 2-5,  

 skal det af attesten fremgå, hvorfor mægling kun er foretaget med den ene  

 part.
I de tilfælde, der er nævnt i § 3, stk. 3, skal attesten tillige  

 indeholde oplysning om, hvornår og hvorledes tilsigelse er forsøgt.
§ 7.  Overøvrigheden kan, hvor det skønnes  

 hensigtsmæssigt, bemyndige politimesteren til på overøvrighedens vegne at  

 foretage mægling.
Det afgøres efter reglerne i § 1, stk. 4, hvilken  

 politimester der skal foretage mæglingen.
 Ansøgning om separation eller skilsmisse  

 ved bevilling.
§ 8.  Ansøgning om separation eller skilsmisse ved  

 bevilling sendes til overøvrigheden på det sted, hvor mægling efter § 1, stk.  

 4, skal finde sted.
Har ingen af ægtefællerne bopæl eller opholdssted her i  

 landet, sendes ansøgningen til overpræsidenten i København.  

 Justitsministeriet kan dog bemyndige en anden overøvrighed til at behandle  

 sagen.
Ved ansøgningen kan bruges en blanket, der udleveres af  

 overøvrigheden.
 Stk. 2.  Ansøgningen skal underskrives af ægtefællerne  

 personligt og være vedlagt vielsesattest, fødsels-, dåbs- eller navneattester  

 for ægtefællerne og eventuelle fælles børn under 18 år.
 § 9.  Såfremt mægling er foretaget af præsten, skal  

 præstens attest efter §§ 5 eller 6 vedlægges ansøgningen.
 § 10.  Ansøgning om skilsmisse på grundlag af  

 separation, jfr. lovens § 32, skal være ledsaget af separationsbevillingen  

 eller udskrift af separationsdommen og bør indeholde ægtefællernes erklæring  

 om, at de efter opnået separation har levet adskilt i 1 år og ikke senere har  

 genoptaget samlivet.
 § 11.  Ansøgning om skilsmisse efter lovens § 33 bør  

 være ledsaget af bevis for, at samlivet på grund af uoverensstemmelse har  

 været hævet i de sidste 3 år, f.eks. ved erklæring herom fra 2 personer af  

 ægtefællernes familie eller bekendtskabskreds.
 § 12.  Ved ansøgning om skilsmisse efter lovens §§ 34  

 eller 36-41 påhviler det ægtefællerne at tilvejebringe den efter  

 overøvrighedens skøn nødvendige dokumentation for skilsmissegrunden.
§ 13.  Ægtefællerne skal på begæring af overøvrigheden  

 eller justitsministeriet tilvejebringe oversættelse til dansk af eventuelle  

 erklæringer, attester m.v. udfærdiget på andre sprog end dansk, norsk eller  

 svensk.
Oversættelsen skal være bekræftet af en offentlig myndighed i  

 vedkommende land eller af en autoriseret translatør eller tolk i vedkommende  

 land eller i Danmark.
 § 14.  Indeholder en ansøgning om separation eller  

 skilsmisse ikke de nødvendigr oplysninger, kan det under  

 vilkårsforhandlingen, jfr. kapitel 3, søges konstateret, om betingelserne for  

 at opnå bevilling til separation eller skilsmisse er opfyldt, ligesom  

 bevislighederne efter §§ 8 og 10-13 kan tilvejebringes under eller efter  

 forhandlingen.
 Vilkårsforhandling.
§ 15.  Vilkårsforhandling, jfr. lovens § 44, foretages  

 af overøvrigheden eller, hvor det findes hensigtsmæssigt, af politimesteren  

 efter overøvrighedens bemyndigelse.
Stedet for vilkårsforhandlingen afgøres  

 efter reglerne i § 1, stk. 4.
§ 16.  Vilkårsforhandlingen skal foretages af samme  

 myndighed med begge ægtefæller.
Dog kan myndigheden bestemme, at der skal  

 foretages vilkårsforhandling særskilt med hver ægtefælle, hvis særlige  

 omstændigheder, herunder navnlig afstanden mellem ægtefællernes bopæl eller  

 opholdssted, taler derfor.
 Stk. 2.  Foretages vilkårsforhandling særskilt med hver  

 ægtefælle, foretages den først med den ægtefælle, der søger separation eller  

 skilsmisse, eller, hvis ægtefællerne søger i forening, med ægtefællen på det  

 sted, hvor begæringen er indgivet, jfr. § 8. Vilkårsforhandlingen foretages  

 da på det sted, hvor hver ægtefælle bor eller opholder sig.
 Stk. 3.  Selv om vilkårsforhandling er påbegyndt  

 særskilt med hver ægtefælle, kan ægtefællerne senere, hvis det findes  

 hensigtsmæssigt, indkaldes til at give samtidigt møde til fortsættelse af  

 vilkårsforhandlingen.
§ 17.  Ægtefællerne skal møde personligt til  

 vilkårsforhandlingen efter tilsigelse fra den myndighed, der skal foretage  

 vilkårsforhandlingen.
Tilsigelsen skal indeholde oplysning om, at udeblivelse  

 uden lovligt forfald medfører, at sagen ikke kan fremmes ved bevilling.
Stk. 2.  Er en ægtefælle på grund af langvarig sygdom  

 forhindret i at møde til vilkårsforhandling, og er dette dokumenteret ved  

 lægeattest, kan ægtefællen i stedet møde ved fuldmægtig.
Fuldmægtigen skal  

 være myndig og have skriftlig fuldmagt.
 § 18.  Begge ægtefæller skal være tilstede samtidig  

 under vilkårsforhandlingen bortset fra de tilfælde, der er nævnt i § 16, stk.  

 1, 2. pkt., og § 17, stk. 2. Ægtefællerne har ret til at møde sammen med  

 advokat.
 Stk. 2.  Ægtefællerne skal om nødvendigt drage omsorg  

 for medvirken af en tolk eller døvetolk, som den myndighed, der foretager  

 vilkårsforhandlingen, kan godkende.
 § 19.  Vilkårsforhandling med en ægtefælle, der har  

 ophold i udlandet, foretages hos den danske repræsentation på det sted, hvor  

 ægtefællen opholder sig eller kan give møde.
Stk. 2.  Vilkårsforhandling med den ægtefælle, der ikke  

 har ophold her i landet, kan undlades, hvis ansøgningen om separation eller  

 skilsmisse er udfærdiget af en dansk advokat, er underskrevet af begge  

 ægtefæller personligt og indeholder vilkårene for separationen eller  

 skilsmissen.
Den, der ikke har ophold her i landet, skal have underskrevet i  

 advokatens nærværelse eller for en dansk myndighed eller en stedlig notar,  

 der har attesteret underskriftens ægthed.
 Stk. 3.  Vilkårsforhandling kan endvidere undlades med  

 en ægtefælle, der ikke har ophold her i landet, hvis han skriftligt tiltræder  

 vilkårene for separationen eller skilsmissen på grundlag af en udskrift af  

 den vilkårsforhandling, der er foretaget med den anden ægtefælle.  

 Tiltrædelsen skal ske ved underskrift for en dansk repræsentation, en stedlig  

 notar, eller anden stedlig myndighed, som den danske repræsentation i det  

 pågældende land kan godkende, eller for kaptajnen på et skib, med hvilket den  

 pågældende er forhyret.
 Stk. 4.  Uanset reglen i stk. 2 skal der dog foretages  

 vilkårsforhandling med begge ægtefæller, hvis den ægtefælle, der bor eller  

 opholder sig her i landet, under vilkårsforhandlingen fremsætter ønske om  

 ændring af de aftalte vilkår.
 Stk. 5.  Skal der foretages vilkårsforhandling i  

 udlandet, og kan den ikke gennemføres, forelægges sagen for  

 justitsministeriet.
 Udfærdigelse af bevilling.
 § 20.  Når retssag om separation eller skilsmisse  

 verserer, kan bevilling kun gives med justitsministeriets godkendelse.
 Stk. 2.  Er skilsmisse eller separation i henhold til  

 lovens § 30, stk. 2, forgæves søgt ved dom, kan bevilling til skilsmisse ikke  

 gives, medmindre det er åbenbart, at der efter retssagens afslutning er  

 tilvejebragt nyt grundlag for skilsmisse.
 § 21.  Separations- og skilsmissebevillinger er gebyr-  

 og stempelfri.
Separation eller skilsmisse, når  

 ægtefællerne eller en af dem bor i § 22.  Bevilling til separation eller skilsmisse kan  

 meddeles, når:
 Stk. 2.  For statsborgere i Finland, Island, Norge og  

 Sverige gælder reglerne i kapitel 6.
 Separation eller skilsmisse efter den  

 nordiske ægteskabskonvention.
 § 23.  Bevilling til separation eller skilsmisse  

 mellem ægtefæller, der er statsborgere i et nordisk land, eler af hvilke den  

 ene er statsborger i et af de nordiske lande, medens den anden er statsborger  

 i et andet af disse lande, kan meddeles her i landet, når:
 Stk. 2.  Separation, som er opnået i Finland, Island,  

 Norge eller Sverige, giver her i landet samme ret til skilsmisse som en her  

 meddelt separation.
 § 24.  Søges skilsmisse på grundlag af en  

 separationsdom afsagt i Finland, Island, Norge eller Sverige, må der  

 forevises domsudskrift forsynet med erklæring om, at dommen er retskraftig.  

 Denne bevidnelse afgives i Finland og Island af justitsministeriet og i Norge  

 og Sverige af vedkommende domstol.
Stk. 2.  Søges skilsmisse på grundlag af en islandsk  

 separationsbevilling, må den originale bevilling eller en genpart bekræftet  

 af det islandske justitsministerium eller en sysselmand eller byfoged i  

 Island forevises.
Er ægtefællerne separeret ved norsk bevilling, må den  

 originale bevilling eller attest fra det norske justitsdepartement eller en  

 fylkesmand i Norge om, at separation er bevilget på en bestemt dag,  

 forevises.
 Stk. 3.  Legalisation (bekræftelse) af underskrifter  

 kræves ikke.
 Fastsættelse af størrelsen af bidrag.
§ 25.  Er separation eller skilsmisse meddelt ved  

 bevilling, og er det aftalt, at den ene ægtefælle skal betale bidrag til den  

 anden ægtefælles underhold, behandles en ansøgning om fastsættelse af  

 størrelsen af bidrag af den overøvrighed, der har meddelt bevillingen, hvis  

 begæringen er fremsat under vilkårsforhandlingen.
Det samme gælder, hvis  

 begæringen fremsættes inden 3 måneder efter bevillingens meddelelse, og en af  

 ægtefællerne fortsat bor inden for den pågældende overøvrigheds område.
Stk. 2.  I alle andre tilfælde, hvor der efter  

 separation eller skilsmisse påhviler en ægtefælle pligt til at betale bidrag  

 til den anden ægtefælles underhold, fremsættes begæringen om fastsættelse af  

 bidragets størrelse over for overøvrigheden på det sted, hvor den ægtefælle,  

 der skal betale bidrag, bor, eller, såfremt han ikke har bopæl her i landet,  

 på det sted, hvor han opholder sig.
Har vedkommende ægtefælle ikke bopæl  

 eller opholdssted her i landet, sendes ansøgningen til overøvrigheden på det  

 sted, hvor ansøgeren bor, eller, såfremt ansøgeren ikke har bopæl her i  

 landet, på det sted, hvor han opholder sig.
Har ingen af ægtefællerne bopæl  

 eller opholdssted her i landet, sendes ansøgningen til overpræsidenten i  

 København.
 Stk. 3.  For statsborgere i Finland, Island, Norge og  

 Sverige gælder reglerne i § 28.
§ 26.  Begæringen bør indeholde oplysninger om den  

 pågældendes økonomiske forhold og være vedlagt separations- eller  

 skilsmissedokumentet.
Endvidere bør om muligt vedlægges kopi af sidste års  

 selvangivelse og af seneste forskudsskema til kildeskat.
 § 27.  Reglerne i §§ 25 og 26 finder tilsvarende  

 anvendelse på ansøgning om ændring af bidragets størrelse.
 § 28.  Begæring om fastsættelse af størrelsen af  

 bidrag til en ægtefælle ved separation eller skilsmisse meddelt her i landet  

 mellem statsborgere i de nordiske lande fremsættes over for den overøvrighed,  

 der har meddelt bevilling til separation eller skilsmisse, eller til  

 overøvrigheden på det sted, hvor dom til separation eller skilsmisse er  

 afsagt.
 Stk. 2.  Rejses der senere spørgsmål om størrelsen af  

 underholdsbidrag i tilfælde, hvor ægtefællerne er statsborgere i de nordiske  

 lande, og den ægtefælle, mod hvem kravet rejses, er bosat i Danmark, sendes  

 ansøgning til overøvrigheden på det sted, hvor den pågældende bor.
 Afgørelser om samkvemsret.
§ 29.  Er separation eller skilsmisse meddelt ved  

 bevilling, behandles en ansøgning om afgørelse af omfanget og udøvelsen af  

 samkvemsret af den overøvrighed, der har meddelt bevillingen, hvis begæringen  

 er fremsat under vilkårsforhandlingen.
Det samme gælder, hvis begæringen  

 fremsættes inden 3 måneder efter bevillingens meddelelse, og en af  

 ægtefællerne fortsat bor inden for den pågældende overøvrighedsområde.
Stk. 2.  I alle andre tilfælde sendes en ansøgning om  

 samkvemsret til overøvrigheden på det sted, hvor den, som har  

 forældremyndigheden over de børn, der ønskes samkvemsret med, bor, eller,  

 såfremt den pågældende ikke bor her i landet, på det sted, hvor den  

 pågældende opholder sig.
Opstår der under sagen spørgsmål om samkvemsret med  

 børn, som den første ansøger har forældremyndigheden over, behandles denne  

 sag i forbindelse med den oprindelige ansøgning.
 Stk. 3.  For statsborgere i Finland, Island, Norge og  

 Sverige gælder reglerne i § 31.
 § 30.  Reglerne i § 29 finder tilsvarende anvendelse  

 på ansøgning om ændring af afgørelse af omfanget og udøvelsen af samkvemsret.
 § 31.  Begæring om afgørelse af omfanget og udøvelsen  

 af samkvemsret ved separation eller skilsmisse meddelt her i landet mellem  

 statsborgere i de nordiske lande fremsættes over for den overøvrighed, der  

 har meddelt bevilling til separation eller skilsmisse, eller over for  

 overøvrigheden på det sted, hvor dom til separation eller skilsmisse er  

 afsagt.
 Stk. 2.  Rejses der senere spørgsmål om omfanget og  

 udøvelsen af samkvemsret i tilfælde, hvor ægtefællerne er statsborgere i de  

 nordiske lande, og den ægtefælle, mod hvem kravet rejses, er bosat i Danmark,  

 sendes ansøgning til overøvrigheden på det sted, hvor den pågældende bor.
 Ikrafttrædelsesbestemmelser m.v.
 § 32.  Bekendtgørelsen træder i kraft den 1. januar  

 1970.
 § 33.  Fra bekendtgørelsens ikrafttræden ophæves, jfr.  

 dog § 34 og lovens §§ 61 og 62:
 Anordning nr. 483 af 17. november 1922 angående foretagelsen af mægling og  

 vilkårsforhandling ved separation og skilsmisse.
§ 34.  Søges skilsmisse på grundlag af en separation  

 meddelt før lovens ikrafttræden, og er parterne ikke enige om hel eller  

 delvis anvendelse af lovens regler, jfr. lovens § 62, stk. 3, skal skilsmisse  

 meddeles ved bevilling efter den tidligere lovgivnings regler.
Dette gælder  

 også, hvis skilsmisse søges efter reglen i lovens § 62, stk. 2.
Stk. 2.  Fastsættelsen af størrelsen af bidrag i henhold  

 til dom eller bevilling til separation meddelt efter den tidligere  

 ægteskabslov har kun gyldighed for separationstiden.
Skal den ene ægtefælle  

 efter skilsmisse fortsat betale bidrag til den andens underhold, skal der på  

 begæring træffes ny bestemmelse om bidragets størrelse.
 Justitsministeriet, den 18. december  

 1969.
 Knud Thestrup.
/ M.
Hornslet.
