Den 6. august 1992 undertegnedes i Reykjavik en frihandelsaftale mellem Danmark/Færøerne og Island.
 Aftalen har følgende ordlyd:
AFTALE MELLEM DANMARKS REGERING OG FÆRØERNES LANDSSTYRE PÅ DEN ENE SIDE OG ISLANDS REGERING PÅ DEN ANDEN SIDE OM FRIHANDEL MELLEM FÆRØERNE OG ISLAND DANMARKS REGERING OG FÆRØERNES LANDSSTYRE på den ene side, og ISLANDS REGERING på den anden side I det følgende benævnt de Kontraherende Parter, SOM HENVISER TIL Færøernes status som en selvstyrende del af Danmark, SOM TAGER HENSYN TIL, at Færøerne tidligere var omfattet af Danmarks  

 medlemskab af Den europæiske Frihandelssammenslutning (EFTA), men ikke er  

 omfattet af Danmarks medlemskab af De Europæiske Fællesskaber, SOM TAGER HENSYN TIL den vitale betydning for både Færøerne og Island af  

 fiskeriet, som udgør deres vigtigste erhvervsaktivitet, idet fisk og  

 fiskerivarer er deres vigtigste eksportartikler, SOM ØNSKER at konsolidere og udvide de bestående økonomiske forbindelser  

 mellem Færøerne og Island og under behørig hensyntagen til redelige  

 konkurrencevilkår at sikre en harmonisk udvikling af deres samhandel inden  

 for rammerne af europæisk samarbejde; SOM ER BESLUTTEDE PÅ med dette mål for øje gradvis at fjerne hindringerne  

 for den væsentlige del af deres handel i overensstemmelse med bestemmelserne  

 i den almindelige overenskomst om told og udenrigshandel vedrørende  

 oprettelsen af frihandelsområder, SOM ERKLÆRER, at de er rede til i lyset af alle relevante faktorer og især  

 af udviklingen i det europæiske samarbejde, at undersøge muligheden for at  

 udbygge og uddybe deres forbindelser for at udvide dem til områder, som ikke  

 er omfattet af denne aftale, HAR VEDTAGET til virkeliggørelse af disse målsætninger og i betragtning  

 af, at ingen bestemmelse i denne aftale kan fortolkes således, at de  

 kontraherende parter fritages for de forpligtelser, som påhviler dem ved  

 andre internationale overenskomster, AT INDGÅ DENNE AFTALE:
ARTIKEL 1 Målsætning Denne aftale tager sigte på:
ARTIKEL 2 Anvendelsesområder Aftalen anvendes på:
 med oprindelse på Færøerne eller i Island.
ARTIKEL 3 Oprindelsesregler og administrativt samarbejde 1. Annex 3 fastsætter oprindelsesreglerne.
 2. Annex 4 henviser til regler og metoder for  

 toldadministrativt samarbejde.
ARTIKEL 4 Forbud mod og afskaffelse af told og afgifter med tilsvarende virkning 1. Ingen ny indførsels- og udførselstold eller  

 afgifter med tilsvarende virkning indføres i samhandelen mellem Færøerne og  

 Island.
 2. Indførsels- og udførselstold og afgifter med  

 tilsvarende virkning skal afskaffes ved denne aftales ikrafttrædelse.
 3. Bestemmelserne i stk. 1 og 2 skal også gælde for  

 finanstold.
 De Kontraherende Parter kan erstatte en finanstold eller det fiskale  

 element i en told med en intern afgift.
 4. Færøerne kan midlertidigt beholde den finanstold,  

 der er i kraft den 1. februar 1992, som nævnt i bilag 5, del A.
 5. Island vil beholde sit finanstoldsystem, der er i  

 kraft den 1. februar 1992, som nævnt i bilag 5, del B.
 6. De Kontraherende Parter skal afskaffe al finanstold  

 i forbindelse med iværksættelsen af de reformer, der er beskrevet i bilag 5  

 og senest den 1. januar 1993.
ARTIKEL 5 Forbud mod og afskaffelse af kvantitative restriktioner og  

 foranstaltninger med tilsvarende virkning 1. Ingen nye kvantitative import- og  

 eksportrestriktioner eller foranstaltninger med tilsvarende virkning skal  

 indføres i samhandelen mellem Færøerne og Island.
 2. Kvantitative import- og eksportrestriktioner og  

 foranstaltninger med tilsvarende virkning skal afskaffes ved aftalens  

 ikrafttrædelse.
 3. Bestemmelserne i stk. 1 og 2 skal være underlagt de  

 særlige regler, der er fastlagt i bilag 2 og bilag 6.
ARTIKEL 6 Handel med olieprodukter De Kontraherende Parter forbeholder sig deres ret til at træffe særlige  

 foranstaltninger vedrørende handelen med olieprodukter.
ARTIKEL 7 Handel med landbrugsprodukter 1. De Kontraherende Parter erklærer sig rede til, i  

 det omfang, deres landbrugspolitikker tillader det, at fremme en harmonisk  

 udvikling af samhandelen med landbrugsvarer.
 2. For at opnå dette mål indgår de Kontraherende  

 Parter samtidig en ordning, som omfatter foranstaltninger for at lette  

 handelen med landbrugsvarer mellem Færøerne og Island.
 3. Med hensyn til veterinære, sanitære og fytosanitære  

 spørgsmål anvender de Kontraherende Parter deres bestemmelser på en måde, der  

 ikke medfører forskelsbehandling, og afholder sig fra at indføre nye  

 foranstaltninger, som utilbørligt hindrer samhandelen.
ARTIKEL 8 Toldunioner, frihandelsområder og grænsehandel Aftalen er ikke til hinder for, at der opretholdes eller oprettes  

 toldunioner, frihandelsområder eller arrangementer for grænsehandel, i den  

 udstrækning de ikke har en negativ indvirkning på handelssystemerne i henhold  

 til denne aftale, særlig bestemmelserne vedrørende oprindelsesregler.
ARTIKEL 9 Intern beskatning 1. De kontraherende Parter afholder sig fra alle  

 foranstaltninger eller praksis af intern fiskal art, der direkte eller  

 indirekte bevirker en forskelsbehandling mellem varer med oprindelse på  

 Færøerne og tilsvarende varer med oprindelse i Island.:
 2. Varer med oprindelse på Færøerne og udført til  

 Island eller varer med oprindelse i Island og udført til Færøerne må ikke  

 begunstiges med en intern afgiftsgodtgørelse, der er højere end den afgift,  

 disse varer direkte eller indirekte pålægges.
ARTIKEL 10 Betalinger Betalinger i forbindelse med varesamhandelen såvel som overførsler af  

 disse beløb til Færøerne eller til Island, afhængig af, hvor kreditor bor, er  

 fritaget for enhver restriktion.
ARTIKEL 11 Generelle undtagelser Aftalen er ikke til hinder for forbud eller restriktioner vedrørende  

 indførsel, udførsel eller transit, som er begrundet i hensynet til den  

 offentlige sædelighed, offentlig orden eller sikkerhed, beskyttelse af  

 menneskers og dyrs liv og sundhed, planteliv og miljø, beskyttelse af  

 nationale skatte af kunstnerisk, historisk eller arkæologisk værdi, eller  

 beskyttelse af intellektuel ejendomsret, ej heller bestemmelser vedrørende  

 guld og sølv, eller bevaring af ikke-fornybare naturressourcer, såfremt  

 sådanne tiltag bliver iværksat i forbindelse med restriktioner for  

 indenlandsk produktion eller forbrug.
Sådanne forbud eller restriktioner må  

 dog hverken udgøre et middel til vilkårlig diskrimination eller en skjult  

 begrænsning af samhandelen mellem de Kontraherende Parter.
ARTIKEL 12 Undtagelser af sikkerhedsmæssige årsager Ingen bestemmelse i aftalen forhindrer en kontraherende part i at træffe  

 foranstaltninger, som den anser som nødvendige:
ARTIKEL 13 Opfyldelse af forpligtelser 1. De kontraherende parter afholder sig fra alle  

 foranstaltninger, der måtte bringe virkeliggørelsen af aftalens målsætninger  

 i fare.
 2. De træffer alle generelle eller særlige  

 foranstaltninger til at sikre opfyldelsen af forpligtelser i medfør af  

 aftalen.
 Såfremt en kontraherende part finder, at den anden kontraherende part har  

 forsømt en forpligtelse i henhold til aftalen, kan den træffe passende  

 foranstaltninger på de betingelser og ifølge de procedurer, der er fastsat i  

 artikel 23.
ARTIKEL 14 Konkurrenceregler 1. Uforenelig med aftalens rette funktion, for så vidt  

 som dette vil kunne påvirke samhandelen mellem Færøerne og Island er:
 2. Såfremt en kontraherende part finder, at en given  

 praksis er uforenelig med bestemmelserne i stk. 1, kan den træffe passende  

 foranstaltninger efter at have konsulteret med den Anden Part eller tredive  

 dage efter henvisning til sådanne konsultationer.
ARTIKEL 15 Offentlige monopoler De Kontraherende Parter skal sørge for en tilpasning af ethvert offentligt  

 monopol på Færøerne og i Island, som driver forretningsmæssig virksomhed,  

 således at der ikke forekommer forskelsbehandling af borgere fra Færøerne og  

 Island med hensyn til indkøbs- og markedsføringsvilkår for varer.
ARTIKEL 16 Offentlig støtte 1. Enhver støtte givet af en Kontraherende Part eller  

 enhver form for offentlige midler, som fordrejer eller truer med at fordreje  

 konkurrencen, ved at enkelte virksomheder eller produktion af enkelte varer  

 gives fordele, vil i den udstrækning det kan indvirke på handelen mellem  

 Færøerne og Island være uforenelig med en tilbørlig anvendelse af aftalen.
 2. Enhver praksis, som er i strid med stk. 1, må  

 vurderes ud fra de kriterier, som er fastsat i Bilag 7.
 3. De Kontraherende Parter skal sikre åbenhed omkring  

 statslige støtteforanstaltninger gennem udveksling af information, sådan som  

 det er foreskrevet i stk. 4 i Bilag 7.
 4. Såfremt en Kontraherende Part mener, at en bestemt  

 praksis er uforenelig med bestemmelserne i stk. 1, kan den iværksætte  

 passende foranstaltninger mod denne praksis, således at tiltagene må stå i  

 forhold til den skade, der er forårsaget af denne praksis, på de vilkår og  

 efter den procedure, som er fastsat i Artikel 23.
ARTIKEL 17 Beskyttelse af intellektuel ejendomsret 1. De Kontraherende Parter skal samarbejde med henblik  

 på gradvis at forbedre den ikke-diskriminatoriske beskyttelse af intellektuel  

 ejendomsret, herunder foranstaltninger til ydelse og håndhævelse af sådan  

 ret.
Der skal mellem de Kontraherende Parter udarbejdes regler for  

 beskyttelse af intellektuel ejendomsret.
Disse regler skal sikre et  

 beskyttelsesniveau svarende til det, der er gældende i De Europæiske  

 Fællesskaber og i Den Europæiske Frihandelssammenslutnings medlemslande.
 2. Med hensyn til punkt 1 skal intellektuel  

 ejendomsret særlig omfatte beskyttelse af copyright, herunder  

 computer-programmer, databaser og naborettigheder; varemærker; geografiske  

 indikationer; industridesign; patenter; topografier af integrerede kredsløb;  

 samt fortrolig information om know-how.
ARTIKEL 18 Offentlige indkøb 1. De Kontraherende Parter ser det som en ønskelig og  

 vigtig målsætning i denne aftale at gennemføre en effektiv liberalisering af  

 deres respektive markeder for offentlige indkøb.
 2. Fra denne aftales ikrafttræden skal de  

 Kontraherende Parter give hinandens selskaber adgang til procedurerne for  

 tildeling af kontrakter på deres respektive markeder for offentlige indkøb i  

 overensstemmelse med aftalen om statslige indkøb af den 12. april 1979, med  

 ændringer fastsat i ændringsprotokol af 2. februar 1987, som blev forhandlet  

 inden for rammerne af den almindelige overenskomst om told og udenrigshandel.
 3. De Kontraherende Parter skal gradvis udvikle og  

 tilpasse reglerne, vilkårene og gældende praksis for deltagelse i offentlige  

 indkøbskontrakter tildelt af offentlige myndigheder og offentlige  

 foretagender, og af private foretagender, som har fået særlige rettigheder  

 eller eneret, for at sikre fri adgang og åbenhed, og at der ikke forekommer  

 forskelsbehandling af potentielle leverandører fra de Kontraherende Parter.
 4. De Kontraherende Parter skal endvidere anbefale  

 eller eventuelt give sit samtykke til de praktiske detaljer for denne  

 udvikling, herunder bl.a. virkeområde, tidsplan og regler, som kommer til  

 anvendelse.
ARTIKEL 19 Dumping Såfremt en af de Kontraherende Parter fastslår, at der finder dumping sted  

 i samhandelen med den anden Part i henhold til definitionen i artikel VI i  

 den almindelige overenskomst om told og udenrigshandel kan den træffe  

 passende foranstaltninger mod denne praksis i overensstemmelse med aftalen om  

 implementeringen af artikel VI i den almindelige overenskomst om told og  

 udenrigshandel og de procedurer, der er fastsat i artikel 23.
ARTIKEL 20 Kriseforanstaltninger mod import af bestemte varer Såfremt der opstår en stigning i indførslen af en vare i et omfang og  

 under forhold, som forårsager eller truer med at forårsage:
 kan vedkommende Kontraherende Part træffe passende foranstaltninger på de  

 betingelser og ifølge de procedurer, der er fastsat i artikel 23.
ARTIKEL 21 Videreeksport og alvorlige mangelsituationer Når overholdelse af bestemmelserne i Artikel 4 og 5 fører til og hvor de ovenfor nævnte situationer medfører eller kan forventes at  

 medføre store vanskeligheder for den eksporterende Kontraherende Part, kan  

 den pågældende Kontraherende Part iværksætte passende foranstaltninger på de  

 betingelser og ifølge de procedurer, der er fastlagt i Artikel 23.
ARTIKEL 22 Vanskeligheder med betalingsbalancen I tilfælde af betalingsbalancevanskeligheder eller alvorlig trussel herom  

 for Færøerne eller Island kan den berørte kontraherende part træffe de  

 nødvendige foranstaltninger på de betingelser og i overensstemmelse med den  

 procedure, der er fastlagt i Artikel 23.
ARTIKEL 23 Procedure ved iværksættelse af beskyttelsesforanstaltninger 1. Inden proceduren for iværksættelse af  

 beskyttelsesforanstaltninger, der er fastsat i denne artikel indledes, skal  

 parterne bestræbe sig på at løse eventuelle uoverensstemmelser gennem direkte  

 konsultationer.
2. Med undtagelse af stk. 6 i denne artikel skal den  

 Kontraherende Part, der påtænker at indføre beskyttelsesforanstaltninger,  

 straks underrette den anden Kontraherende Part herom og give alle relevante  

 oplysninger.
Konsultationer mellem de Kontraherende Parter skal finde sted  

 uden ophold med henblik på at finde en gensidigt acceptabel løsning.
 3. For anvendelsen af stk. 2 gælder følgende  

 bestemmelser:
4. De beskyttelsesforanstaltninger, der iværksættes,  

 skal omgående meddeles den anden Kontraherende part.
De skal, hvad angår  

 omfang og varighed, være begrænset til det strengt nødvendige for at afhjælpe  

 den situation, der førte til deres iværksættelse, og skal ikke være mere  

 omfattende end den skade, der er forårsaget af den aktuelle praksis eller  

 vanskelighed.
Der skal gives prioritet til foranstaltninger, som griber  

 mindst forstyrrende ind i anvendelsen af aftalen.
 5. De beskyttelsesforanstaltninger, der iværksættes,  

 skal være genstand for regelmæssige konsultationer mellem de Kontraherende  

 Parter med henblik på at lempe, erstatte eller afskaffe dem snarest muligt.
6. Når ekstraordinære omstændigheder nødvendiggør et  

 øjeblikkeligt indgreb, som udelukker forudgående undersøgelse, kan  

 vedkommende Kontraherende Part i de situationer, som er omtalt i artikel 14  

 (konkurrenceregler), 16 (offentlig støtte), 19 (dumping), 20  

 (kriseforanstaltninger mod import af visse varer) og 21 (videreeksport og  

 alvorlige mangelsituationer), umiddelbart iværksætte forebyggende  

 foranstaltninger, som er strengt nødvendige for at afhjælpe situationen.
Der  

 skal omgående gives underretning om foranstaltningerne, og konsultationer  

 mellem parterne skal finde sted snarest muligt.
ARTIKEL 24 Konsultationsmekanismer 1. Med henblik på aftalens rette funktion, skal de  

 Kontraherende Parter, når som helst det er påkrævet, udveksle oplysninger og,  

 på anmodning af en af de Kontraherende Parter, afholde konsultationer.
2. De Kontraherende Parter kan beslutte, at  

 gennemførelsen af denne aftale skal overvåges og forvaltes af en Blandet  

 Komite, der består af repræsentanter fra de Kontraherende Parter.
I så fald  

 skal følgende regler gælde:
ARTIKEL 25 Udviklingsklausul 1. Finder en af de kontraherende parter, at det er i  

 de Kontraherende Parters interesse at udvikle de forbindelser, der er  

 omfattet af aftalen, ved at udstrække dem til områder, der ikke dækkes heraf,  

 forelægger den en begrundet anmodning herom for den anden kontraherende part.
 2. Aftaler, der følger af den procedure, der er  

 omhandlet i stk. 1, skal ratificeres eller godkendes af de kontraherende  

 parter i overensstemmelse med disses egne procedurer.
ARTIKEL 26 Bilag Bilagene til denne aftale udgør en integrerende del heraf.
ARTIKEL 27 Territorial anvendelse Denne aftale gælder på den ene side for Færøerne og på den anden side for  

 Republikken Island.
ARTIKEL 28 Opsigelse Hver af de Kontraherende Parter kan opsige aftalen ved meddelelse herom  

 til den anden Kontraherende Part.
Aftalen ophører med at være i kraft tolv  

 måneder efter tidspunktet, hvor den anden Kontraherende Part modtog denne  

 meddelelse.
ARTIKEL 29 Ikrafttræden Denne aftale er udfærdiget i tre eksemplarer på dansk, færøsk og islandsk,  

 idet hver af disse tekster har samme gyldighed.
Denne aftale godkendes af de Kontraherende Parter i overensstemmelse med  

 deres egne procedurer.
Den træder i kraft på den første dag i den måned, der  

 følger efter dagen, hvor de Kontraherende Parter meddelte hinanden gennem  

 diplomatiske kanaler, at deres respektive krav til denne aftales ikrafttræden  

 er opfyldt.
Indtil ikrafttrædelsen skal den midlertidigt gælde fra 1. september 1992.  

 Udfærdiget i Reykjavik, den sjette august nitten hundrede og tooghalvfems For  

 Danmarks regering Villads Villadsen For Færøernes landsstyre Atli P.
Dam For Islands regering Jon Baldvin Hannibalsson Bilag 1 Følgende produkter, henhørende under HS-kapitel 25 til 97, falder uden for  

 aftalens område:
Bilag 2 PROTOKOL om bestemmelserne vedrørende fisk og andre marine produkter ARTIKEL 1 De Kontraherende Parter skal, når denne aftale træder i kraft, afskaffe  

 importtold og afgifter med tilsvarende virkning på fisk og fiskeriprodukter  

 af den anden parts oprindelse.
 De Kontraherende Parter skal ikke anvende kvantitative restriktioner på  

 import eller tiltag med tilsvarende virkning for fisk og fiskeriprodukter af  

 den anden parts oprindelse.
 Ved betegnelsen »fisk og fiskeriprodukter« forstås de  

 HS-positioner, der er opregnet i bilaget til nærværende protokol.
 På trods af bestemmelserne i denne aftales artikel 4 og 5 kan De  

 Kontraherende Parter anvende restriktioner på eksport af fisk og andre marine  

 produkter.
 ARTIKEL 2 De Kontraherende Parter vil anvende deres regler vedrørende  

 eksport af fisk, herunder deres regler vedrørende direkte landinger i  

 udlandet, på en sådan måde, at sådan eksport til den anden Kontraherende Part  

 ikke stilles ufordelagtigt sammenlignet med eksport til det Europæiske  

 Økonomiske Fællesskab.
 Dette forhindrer ikke en Kontraherende Part i omgående at tage passende  

 skridt, der er nødvendige for at opveje den handelsforvridende virkning af  

 statsstøttepraksis fra den anden Kontraherende Parts side, så længe  

 bestemmelserne i Bilag 7 ikke anvendes fuldt ud.
Tillæg til bilag 2 Bilag 3 GENERELLE BESTEMMELSER ARTIKEL 1 Definitioner I dette Bilag betyder:
DEFINITION AF BEGREBET »VARER MED  

 OPRINDELSESSTATUS« ARTIKEL 2 Oprindelseskriterier 1. For anvendelsen af aftalen, og uden præjudice for  

 bestemmelserne i afsnit 3 og 4, skal følgende produkter anses som produkter  

 med oprindelse på Færøerne eller i Island:
 2. For produkter med oprindelse i Island kan  

 bestemmelserne i afsnit 1 (b) (iii) kun anvendes på betingelse af, at det  

 nødvendige administrative samarbejde mellem Island, Finland, Norge og Sverige  

 er til stede, hvad angår anvendelsen af disse bestemmelser i overensstemmelse  

 med bestemmelserne i dette bilag.
 3. Uanset bestemmelserne i litra (b) (ii) og (iii) i  

 afsnit 1 vil produkter med oprindelse på Færøerne eller i Island, Finland,  

 Norge eller Sverige i henhold til dette bilag med anvendelse af de i litra  

 (b) (iii) i afsnit 1 nævnte oprindelsesregler, som udføres fra den ene  

 Kontraherende Part til den anden i uændret stand eller efter i den  

 eksporterende stat eller territorium at have undergået en bearbejdning eller  

 forarbejdning, som ikke går ud over den i afsnit 1 i artikel 5 omhandlede,  

 bevare deres oprindelse.
 4. For anvendelsen af afsnit 3, når produkter med  

 oprindelse i begge Kontraherende Parter eller i en eller begge Kontraherende  

 Parter og Finland, og/eller Norge og/eller Sverige anvendes og disse  

 produkter har undergået en bearbejdning eller forarbejdning i den  

 eksporterende stat eller territorium, som ikke går ud over den i artikel 5,  

 stk. 1 nævnte, bestemmes oprindelsen ud fra det produkt, der har den højeste  

 toldværdi, eller hvis denne ikke kendes og ikke kan fastslås, med den højeste  

 første pris betalt for produktet i vedkommende stat eller territorium.
ARTIKEL 3 Fuldt ud fremstillede varer 1. Som »varer, der er fuldt ud fremstillet«  

 på Færøerne eller i Island, anses:
 2. Udtrykket »deres fartøjer« og  

 »Færøernes og Islands fabriksskibe« i stk. 1, litra (f) og (g)  

 omfatter kun de fartøjer og fabriksskibe:
ARTIKEL 4 Tilstrækkeligt bearbejdede og forarbejdede produkter 1. Ved anvendelsen af artikel 2 anses produkter, der  

 ikke fuldt ud er fremstillet på Færøerne eller i Island, for at have  

 undergået tilstrækkelig bearbejdning eller forarbejdning der, når det  

 fremstillede produkt henføres under en anden toldposition end den, hvorunder  

 alle de materialer, der ikke har oprindelsesstatus, og som er blevet anvendt  

 til fremstillingen, tariferes, jfr. dog artikel 5, stk. 2.
 2. For et produkt, der er anført i kolonne 1 og 2 i  

 listen i bilag III til denne aftale, gælder de for varen i kolonne 3 angivne  

 betingelser i stedet for reglen i stk. 1.
 3. For produkter i kapitel 84 til 91 inkl. kan  

 eksportøren i stedet for at opfylde betingelserne i kolonne 3 vælge at  

 anvende betingelserne i kolonne 4.
4. De i stk. 1, 2 og 3 nævnte betingelser definerer  

 for alle produkter, der er omfattet af denne aftale, den bearbejdning og  

 forarbejdning, som skal udføres på de materialer uden oprindelsesstatus, som  

 anvendes i fremstillingen af disse produkter, og gælder kun for sådanne  

 materialer.
Følgelig, hvis et produkt, der har opnået oprindelsesstatus ved  

 at opfylde betingelserne for dette produkt, anvendes i fremstillingen af et  

 andet produkt, skal de betingelser, der gælder for det produkt, hvori det  

 indgår, ikke gælde for det, og der skal ikke tages hensyn til de materialer  

 uden oprindelsesstatus, der måtte være blevet anvendt i fremstillingen af  

 det.
 5. Denne artikel skal gælde med de undtagelser, der er  

 fastsat i artikel 5, stk. 1.
ARTIKEL 5 Utilstrækkelige bearbejdnings- og forarbejdningsprocesser 1. Følgende bearbejdninger eller forarbejdninger  

 betragtes som utilstrækkelige til at give produkterne oprindelsesstatus,  

 uanset om betingelserne i artikel 4 er opfyldt:
 2. Alle arbejdsprocesser udført på Færøerne eller i  

 Island på et givet produkt skal betragtes samlet ved vurderingen af, om den  

 bearbejdning eller forarbejdning, vedkommende produkt har undergået, skal  

 betragtes som utilstrækkelig i henhold til stk. 1.
ARTIKEL 6 Kvalificerende enheder 1. Den kvalificerende enhed for anvendelse af  

 oprindelsesreglerne er det produkt, der anses for at være basisenheden ved  

 tarifering i Det Harmoniserede Systems nomenklatur.
 Heraf følger, at:
 2. Når emballagen i henhold til almindelig bestemmelse  

 5 vedrørende fortolkningen af Det Harmoniserede System er indbefattet i  

 produktet med hensyn til tariferingen, bør dette også være tilfældet ved  

 bestemmelsen af oprindelsen.
ARTIKEL 7 Tilbehør, reservedele og værktøj Tilbehør, reservedele og værktøj, der leveres som standardudstyr til  

 materiel, maskiner eller køretøjer til en pris, der er indbefattet i varens  

 pris eller ikke faktureres særskilt, betragtes som værende en del af dette  

 materiel eller disse maskiner eller køretøjer.
ARTIKEL 8 Varer i sæt Varer i sæt i henhold til punkt 3 i de almindelige bestemmelser i det  

 Harmoniserede System betragtes som havende oprindelsesstatus, forudsat at  

 alle produkter, som indgår i deres sammensætning, har oprindelsesstatus.  

 Varer i sæt, der består af produkter med og uden oprindelsesstatus, anses som  

 helhed for at have oprindelsesstatus, forudsat at værdien af produkterne uden  

 oprindelsesstatus ikke overstiger 15% af de pågældende sæts pris ab fabrik.
ARTIKEL 9 Neutrale elementer Ved bestemmelse af, om et produkt har oprindelse på Færøerne eller i  

 Island, undersøges det ikke, om energi, anlæg og udstyr, maskiner og værktøj,  

 der er anvendt ved fremstillingen af færdigvarerne, samt varer, der er  

 anvendt ved fremstillingen, men som ikke indgår i eller er bestemt til at  

 indgå i det pågældende produkts endelige sammensætning, har oprindelse eller  

 ej.
TERRITORIALKRAV ARTIKEL 10 Territorialprincippet Betingelserne i Afsnit II vedrørende opnåelse af oprindelsesstatus skal  

 opfyldes uden afbrydelse på Færøernes eller Islands territorium.
Derfor anses  

 produkter, der har undergået bearbejdning eller forarbejdning på Færøerne  

 eller i Island og har forladt de Kontraherende Parters eller Finlands, Norges  

 eller Sveriges territorium, som produkter uden oprindelsesstatus, jfr. dog  

 bestemmelserne i artikel 12.
ARTIKEL 11 (Dette bilag indeholder ingen artikel 11) ARTIKEL 12 Genindførsel af varer Såfremt varer, der er udført fra Færøerne eller Island til et tredieland,  

 senere returneres dertil, anses de for aldrig at have forladt Færøernes eller  

 Islands territorium, hvis der over for toldmyndighederne kan føres  

 tilfredsstillende bevis for, at:
ARTIKEL 13 Direkte transport 1. Den præferenceordning, der er fastsat i aftalen,  

 gælder kun for varer eller materialer, der opfylder betingelserne i dette  

 bilag, og som transporteres inden for Færøernes, Islands, Finlands, Norges og  

 Sveriges territorium.Dog kan produkter, der udgør en enkelt forsendelse,  

 transporteres med passage af andre territorier end Færøernes, Islands,  

 Finlands, Norges og Sveriges, eventuelt med omladning eller midlertidig  

 oplagring på disse territorier, såfremt produkterne til stadighed har været  

 overvåget af toldmyndighederne i transit- eller oplagringslandet, og de ikke  

 har været underkastet anden behandling end eventuel losning og lastning eller  

 enhver anden behandling med henblik på at sikre, at deres tilstand ikke  

 forringes.
 2. Som dokumentation for, at betingelserne i stk. 1 er  

 opfyldt, skal der for indførselslandets eller -territoriets toldmyndigheder  

 fremlægges:
ARTIKEL 14 Udstillinger 1. Varer, som er afsendt fra Færøerne eller Island til  

 en udstilling i et andet land eller territorium end Færøerne eller Island,  

 eller Finland, Norge eller Sverige, og som efter udstillingen sælges til  

 indførsel til Færøerne eller Island, opnår ved indførslen de fordele, som  

 følger af denne aftales bestemmelser, forudsat at de opfylder de i dette  

 bilag fastsatte betingelser for at kunne anerkendes som varer med oprindelse  

 på Færøerne eller i Island, og at der over for toldmyndighederne føres  

 tilfredsstillende bevis for:
2. Et oprindelsescertifikat skal udstedes eller  

 udfærdiges i overensstemmelse med bestemmelserne i Afsnit V og fremlægges for  

 indførselslandets eller -territoriets toldmyndigheder på de normale  

 betingelser.
Udstillingens betegnelse og adresse skal anføres derpå.
Om  

 fornødent kan der kræves supplerende dokumentation for varernes art og for de  

 omstændigheder, under hvilke de har været udstillet.
 3. Stk. 1 gælder for alle udstillinger, messer eller  

 tilsvarende offentlige arrangementer af kommerciel, industriel,  

 landbrugsmæssig eller håndværksmæssig karakter, under hvilke varerne er under  

 konstant toldkontrol, dog ikke arrangementer med privat formål i forretninger  

 eller handelslokaler med henblik på salg af udenlandske varer.
GODTGØRELSE ELLER FRITAGELSE ARTIKEL 15 Forbud mod toldgodtgørelse eller -fritagelse 1. Materialer uden oprindelsesstatus anvendt i  

 fremstillingen af produkter med oprindelse på Færøerne eller i Island i  

 henhold til dette bilag, for hvilke et oprindelsescertifikat udstedes eller  

 udfærdiges i overensstemmelse med bestemmelserne i afsnit V, skal ikke  

 indrømmes toldgodtgørelse eller -fritagelse under nogen form.
 2. Forbudet i stk. 1 skal gælde enhver ordning med  

 refusion, eftergivelse eller ikke-betaling, delvis eller fuldstændig, af told  

 eller afgifter med tilsvarende virkning, der gælder i en Kontraherende Part  

 for materialer anvendt i fremstillingen, hvor sådan refusion, eftergivelse  

 eller ikke-betaling gælder, udtrykkeligt eller de facto, når produkter, der  

 fremstilles af nævnte materialer udføres, og ikke når de anvendes internt i  

 nævnte stat eller territorium.
 3. Eksportøren af produkter, der er omfattet af et  

 oprindelsescertifikat, skal være rede til til enhver tid og på opfordring fra  

 toldmyndighederne at fremlægge alle relevante dokumenter som bevis på, at  

 ingen godtgørelse er modtaget, hvad angår de materialer uden  

 oprindelsesstatus, der er anvendt i fremstillingen af vedkommende produkt, og  

 at al told og afgifter med tilsvarende virkning, der gælder for sådanne  

 materialer, faktisk er betalt.
 4. Bestemmelserne i stk. 1 og 3 skal også gælde for  

 emballage i henhold til artikel 6 (2), tilbehør, reservedele og værktøj i  

 henhold til artikel 7 og varer i sæt i henhold til artikel 8, når sådanne  

 genstande ikke har oprindelsesstatus.
5. Bestemmelserne i stk. 1 til 4 skal kun gælde for  

 materialer, der er af en slags, som aftalen gælder for.
Desuden skal de ikke  

 forhindre, at Færøerne eller Island anvender  

 priskompensationsforanstaltninger for landbrugsprodukter, der gælder for  

 udførsel i overensstemmelse med bestemmelserne i aftalen.
BEVIS FOR OPRINDELSE ARTIKEL 16 Generelle betingelser 1. Produkter med oprindelsesstatus i henhold til dette  

 bilag skal ved indførsel til Færøerne eller Island nyde godt af aftalen efter  

 fremlæggelse af:
 2. Uanset bestemmelserne i stk. 1 skal produkter med  

 oprindelsesstatus i henhold til dette bilag i de i artikel 26 nævnte tilfælde  

 nyde godt af aftalen, uden at det er nødvendigt at fremlægge nogen af de  

 ovenfor nævnte dokumenter.
ARTIKEL 17 Procedure for udstedelse af varecertifikat EUR.1 1. Et varecertifikat EUR.1 udstedes af den  

 eksporterende stats eller territoriums toldmyndigheder efter skriftlig  

 anmodning fra eksportøren eller, på eksportørens ansvar, fra dennes godkendte  

 repræsentant.
 2. Med henblik herpå skal eksportøren eller dennes  

 godkendte repræsentant udfylde både varecertifikat EUR.1 og den  

 ansøgningsformular, der er vist i tillæg IV.
Disse formularer skal udfyldes enten på et af de officielle sprog på  

 Færøerne eller i Island eller på engelsk, i overensstemmelse med  

 bestemmelserne med den nationale lovgivning i det eksporterende land eller  

 territorium.
Hvis de er skrevet i hånden, skal de udfyldes med blæk med  

 blokbogstaver.
Varebeskrivelsen skal stå i den dertil beregnede rubrik og  

 anføres uden tomme linjer.
Når rubrikken ikke udfyldes fuldstændig, skal der  

 trækkes en vandret streg under varebeskrivelsens sidste linje, og den ikke  

 udfyldte del skal udstreges.
 3. Eksportøren, der anmoder om udstedelse af et  

 varecertifikat EUR.1, skal på anmodning af toldmyndighederne i eksportlandet  

 eller -territoriet, hvor varecertifikat EUR.1 udstedes, fremlægge alle  

 relevante dokumenter til bevis for de omhandlede varers oprindelsesstatus  

 samt for opfyldelsen af dette bilags betingelser.
 4. Et varecertifikat EUR.1 udstedes af den  

 Kontraherende Parts toldmyndigheder, hvis de omhandlede produkter kan  

 betragtes som varer med oprindelse i den stat eller territorium i henhold til  

 artikel 2 (1) og opfylder de øvrige af dette bilags betingelser.
 5. Et varecertifikat EUR.1 kan på de i dette bilag  

 omhandlede betingelser udstedes af en Kontraherende Parts toldmyndigheder,  

 hvis vedkommende produkter befinder sig på dens territorium, og hvis de  

 produkter, der skal udføres, kan betragtes som varer med oprindelse i en  

 Kontraherende Part eller i Finland, Norge eller Sverige i henhold til artikel  

 2(3).
 6. I de tilfælde, der er nævnt i stk. 5, forudsætter  

 udstedelsen af et varecertifikat EUR.1 fremlæggelse af et tidligere udstedt  

 eller udformet bevis for oprindelse.
 Toldmyndighederne i modtagerlandet eller -territoriet må, gennem  

 administrativt samarbejde kunne få ægte kopier af det tidligere udstedte  

 eller udformede oprindelsesbevis.
7. De udstedende toldmyndigheder skal tage alle  

 nødvendige skridt til at kontrollere varernes oprindelse, og at de øvrige  

 betingelser i dette bilag er opfyldt.
Med henblik herpå har de ret til at  

 kræve enhver form for dokumentation og at foretage enhver form for kontrol,  

 de måtte finde hensigtsmæssig.
Det påhviler de udstedende toldmyndigheder at påse, at de i stk. 2  

 omhandlede formularer er korrekt udfyldt.
De skal navnlig kontrollere, at den  

 rubrik, der er beregnet til varebeskrivelsen, er udfyldt på en sådan måde, at  

 det ikke er muligt at foretage svigagtige tilføjelser.
 8. Datoen for udstedelsen af varecertifikat EUR.1 skal  

 anføres i den del af certifikatet, der er forbeholdt toldmyndighederne.
9. Et varecertifikat EUR.1 udstedes ved udførslen af  

 de varer, som det vedrører, af udførselslandets eller -territoriets  

 toldmyndigheder.
Certifikatet stilles til rådighed for eksportøren, så snart  

 udførslen faktisk har fundet sted eller er sikret.
ARTIKEL 18 Efterfølgende udstedelse af varecertifikat EUR.1 1. Uanset artikel 17(9) kan et varecertifikat EUR.1  

 undtagelsesvis udstedes efter udførslen af de varer, som det vedrører,  

 såfremt:
 2. Ved anvendelsen af stk. 1 skal eksportøren i  

 anmodningen anføre sted og dato for udførslen af de produkter, som  

 varecertifikat EUR.1 vedrører og angive grunden til sin anmodning.
 3. Toldmyndighederne må kun udstede et varecertifikat  

 EUR.1 efterfølgende, når de har undersøgt, at oplysningerne i eksportørens  

 anmodning er i overensstemmelse med oplysningerne i de tilsvarende  

 dokumenter.
 4. På varecertifikater EUR.1, der udstedes  

 efterfølgende, skal anføres en af følgende påtegninger:
»GIVIN EFTIRFYLGJANDI«, »UDSTEDT EFTERFØLGENDE«, »UTSTEDT SENERE« »ANNETTU JALKIKATEEN«, »UTGEFI~ EFTIR A«, »UTFARDAT I EFTERHAND«, »ISSUED RETROSPECTIVELY«.
 5. Den i stk. 4 omhandlede påtegning anføres i  

 rubrikken »Bemærkninger« på varecertifikat EUR.1.
ARTIKEL 19 Udstedelse af et duplikateksemplar af varecertifikat EUR.1 1. I tilfælde af tyveri, bortkomst eller ødelæggelse  

 af et varecertifikat EUR.1 kan eksportøren henvende sig til den  

 toldmyndighed, der udstedte dette, og anmode om udstedelse af et  

 duplikateksemplar på grundlag af de hos myndigheden beroende  

 udførselsdokumenter.
 2. På duplikateksemplaret, der blevet udstedt på denne  

 måde, skal anføres en af følgende påtegninger:
»TVITAK«, »DUPLIKAT«, »KAKSOISKAPPALE«, »EFTIRRIT«, »DUPLICATE«.
 3. Den i stk. 2 omhandlede påtegning anføres i  

 rubrikken »Bemærkninger« på varecertifikat EUR.1.
 4. Duplikateksemplaret påføres datoen for udstedelsen  

 af det oprindelige varecertifikat EUR.1.
ARTIKEL 20 Udstedelse af varecertifikat EUR.1 på grundlag af på forhånd udstedt  

 eller udformet oprindelsesbevis Når produkter, der udgør en enkelt forsendelse, og som er omfattet af et  

 varecertifikat EUR.1 eller en fakturaerklæring, stilles under et toldsteds  

 myndighed på Færøerne eller i Island, skal det oprindelige oprindelsesbevis  

 kunne erstattes med et eller flere varecertifikater EUR.1 udstedt af dette  

 toldsted med henblik på at sende alle eller nogle af disse produkter til  

 andre toldsteder, uanset om de er beliggende i den samme stat eller  

 territorium eller ej.
ARTIKEL 21 Betingelser for udfærdigelse af en fakturaerklæring 1. En fakturaerklæring, som omtalt i artikel 16(1)(b)  

 kan udfærdiges:
 2. En fakturaerklæring kan udfærdiges, hvis  

 vedkommende produkter kan anses som produkter med oprindelse på Færøerne  

 eller i Island i henhold til artikel 2(1) og opfylder de øvrige betingelser i  

 dette bilag.
 3. En fakturaerklæring kan i henhold til de i dette  

 bilag nævnte betingelser udfærdiges, hvis vedkommende produkter befinder sig  

 på udførselsstatens eller -territoriets territorium, og produkterne, der skal  

 udføres, kan anses som produkter med oprindelse i en Kontraherende Part eller  

 i Finland, Norge eller Sverige i henhold til artikel 2(3). Bestemmelserne i  

 artikel 17(6) skal anvendes mutatis mutandis.
 4. Den eksportør, der udfærdiger en fakturaerklæring,  

 skal være rede til til enhver tid og på udførselslandets eller -territoriets  

 toldmyndigheders anmodning at fremlægge alle relevante dokumenter til bevis  

 for vedkommende produkters oprindelsesstatus samt for, at de øvrige  

 betingelser i dette bilag er opfyldt.
5. En fakturaerklæring skal udfærdiges af eksportøren  

 ved med maskinskrift, ved påstempling eller med trykt tekst at påføre  

 fakturaen, følgesedlen eller et andet handelsdokument erklæringen, hvis tekst  

 fremgår af tillæg V, idet han anvender en af de sproglige versioner, der er  

 anført i nævnte tillæg i overensstemmelse med bestemmelserne i  

 udførselslandets eller territoriets nationale lovgivning.
Erklæringen kan  

 også skrives i hånden; i så fald skal den skrives med blæk og med  

 blokbogstaver.
 6. Fakturaerklæringer skal være påført eksportørens  

 håndskrevne originalunderskrift, jfr. dog bestemmelserne i artikel 22(8).
7. En fakturaerklæring kan udfærdiges af eksportøren  

 ved udførslen af de produkter, den vedrører, eller senere.
Hvis  

 fakturaerklæringen udfærdiges efter, at de produkter, den vedrører, er blevet  

 deklareret til indførselslandets eller -territoriets toldmyndigheder, skal  

 fakturaerklæringen indeholde en henvisning til de dokumenter, der allerede er  

 indleveret til disse myndigheder.
ARTIKEL 22 Autoriseret eksportør 1. Uanset bestemmelserne i artikel 17, 18, 19, 21 og  

 31 skal der i overensstemmelse med nedenfor anførte betingelser gælde en  

 forenklet procedure for udstedelse af dokumentation vedrørende bevisførelse  

 for oprindelse.
 2. Udførselslandets eller -territoriets  

 toldmyndigheder kan bemyndige enhver eksportør, i det følgende benævnt  

 »autoriseret eksportør«, som ofte udfører produkter, for hvilke der  

 kan udstedes certifikater EUR.1, og som over for toldmyndighederne kan  

 tilbyde tilfredsstillende garanti for kontrollen med produkternes  

 oprindelsesstatus samt for, at de øvrige betingelser i dette bilag er  

 opfyldt, til ved udførslen ikke at frembyde varen ved toldstedet i  

 udførselslandet eller -territoriet samt til ikke at indgive den anmodning om  

 certifikat EUR.1, der gælder for disse produkter, i forbindelse med  

 udstedelse af et certifikat EUR.1 på de vilkår, der er fastsat i artikel 17,  

 stk. 1 til 5.
 3. Anvendes den forenklede procedure, kan  

 toldmyndighederne i udførselslandet eller -territoriet bestemme, at der  

 benyttes certifikater EUR.1 med et særligt tegn, så det er muligt at  

 identificere dem.
 4. Den i stk. 2 omhandlede bemyndigelse skal, efter  

 toldmyndighedernes skøn, indeholde en bestemmelse om, at rubrik 11  

 »Toldvæsenets påtegninger« på certifikat EUR.1:
 Rubrik 11 »Toldvæsenets påtegninger« i certifikat EUR.1 udfyldes  

 i givet fald af den autoriserede eksportør.
 5. I de i stk 4 (a) omhandlede tilfælde skal rubrik 7  

 »Bemærkninger« på certifikat EUR.1 forsynes med en af følgende  

 påtegninger:
»EINFØLD MANNAGONGD«, »FORENKLET PROCEDURE«, »FORENKLET PROSEDYRE«, »YKSINKERTAISTETTU MENETTELY«, »EINFØLDU~ AFGREI~SLA«, »FORENKLAD PROCEDUR«, »SIMPLIFIED PROCEDURE«.
 Den autoriserede eksportør skal i givet fald i rubrik 13 »Anmodning  

 om undersøgelse« anføre navn og adresse på den toldmyndighed, der er  

 kompetent til at kontrollere dette certifikat EUR.1.
 6. Skulle udførselslandets eller -territoriets  

 toldmyndigheder konstatere, at et certifikat, der er udstedt i henhold til  

 bestemmelserne i denne artikel, er ugyldigt i relation til de leverede  

 produkter, skal de straks underrette indførselslandets eller -territoriets  

 toldmyndigheder herom.
 7. Toldmyndighederne kan bemyndige en autoriseret  

 eksportør til at udfærdige fakturaer, der er påført den erklæring, der vises  

 i tillæg V til dette bilag, i stedet for et certifikat EUR.1.
Erklæringen, der afgives af den autoriserede eksportør på fakturaen skal  

 udfærdiges i en af de sprogversioner, der fremgår af tillæg V.
Den skal være  

 underskrevet i hånden og skal enten:
 8. Udførselslandets eller -territoriets  

 toldmyndigheder kan dog bemyndige en autoriseret eksportør til ikke at  

 underskrive den i stk. 7 omhandlede erklæring på fakturaen, når der til  

 udformningen og/eller forsendelsen af sådanne fakturaer benyttes  

 telekommunikation eller elektroniske databehandlingsmetoder.
 De nævnte toldmyndigheder skal fastlægge betingelserne for anvendelsen af  

 dette stykke, herunder, om nødvendigt, en skriftlig tilkendegivelse fra den  

 autoriserede eksportør, at han påtager sig det fulde ansvar for en sådan  

 meddelelse og erklæring, som om de faktisk havde været underskrevet i hånden  

 af ham.
 9. I den i stk. 2 omhandlede bemyndigelse skal  

 toldmyndighederne navnlig angive:
 10. Toldmyndighederne i udførselslandet eller  

 -territoriet kan undtage visse kategorier af produkter fra de i stk. 2, 7 og  

 8 nævnte lettelser.
 11. Toldmyndighederne skal nægte at give den i stk. 2,  

 7 og 8 bemyndigelse til eksportører, der ikke tilbyder alle de garantier, de  

 anser for nødvendige.
Toldmyndighederne kan når som helst trække bemyndigelsen tilbage.
Dette  

 skal ske, når betingelserne for godkendelse ikke længere er opfyldt, eller  

 når den autoriserede eksportør ikke længere tilbyder disse garantier.
 12. Den godkendte eksportør kan blive anmodet om, i  

 overensstemmelse med de regler, de har fastsat, at holde toldmyndighederne  

 underrettet om, hvilke forsendelser han agter at foretage, for at give det  

 kompetente toldsted mulighed for eventuelt at foretage en kontrol, før  

 produkterne afsendes.
 13. Bestemmelserne i denne artikel berører ikke  

 anvendelsen af de Kontraherende Parters forskrifter vedrørende  

 toldformaliteter og brugen af tolddokumenter.
ARTIKEL 23 Gyldigheden af oprindelsesbevis 1. Varecertifikat EUR.1 har en gyldighedstid på fire  

 måneder fra datoen for dets udstedelse i udførselslandet eller -territoriet,  

 og skal inden for den nævnte periode frembydes for indførselslandets eller  

 -territoriets toldmyndigheder.
 En fakturaerklæring har en gyldighedstid på fire måneder fra datoen, hvor  

 den blev udfærdiget af eksportøren, og skal inden for den nævnte periode  

 frembydes for indførselslandets eller -territoriets toldmyndigheder.
 2. Varecertifikater EUR.1 og fakturaerklæringer, som  

 frembydes for indførselslandets eller -territoriets toldmyndigheder efter  

 udløbet af den i stk. 1 nævnte frist, kan godtages som grundlag for  

 præferencebehandling, såfremt overskridelsen af fristen skyldes force majeure  

 eller ekstraordinære omstændigheder.
 3. I andre tilfælde af for sen frembydelse kan  

 indførselslandets eller -territoriets toldmyndigheder godtage  

 varecertifikater EUR.1 eller fakturaerklæringer, når varerne er blevet  

 frembudt for dem inden udløbet af nævnte frist.
ARTIKEL 24 Fremlæggelse af oprindelsesbevis 1. Varecertifikat EUR.1 og fakturaerklæringer skal  

 fremlægges for toldmyndighederne i indførselslandet eller -territoriet i  

 henhold til de i dette land eller territorium gældende bestemmelser.
Nævnte  

 myndigheder kan forlange en oversættelse af et varecertifikat EUR.1 eller en  

 fakturaerklæring.
De kan desuden kræve, at indførselsanmeldelsen suppleres  

 med en angivelse fra importøren af, at produkterne opfylder de nødvendige  

 betingelser for, at aftalen kan finde anvendelse.
 2. I tilfælde, hvor indførselsanmeldelsen overføres  

 ved hjælp af datanet til toldmyndighederne i indførselslandet eller  

 -territoriet, er det op til disse myndigheder af afgøre, inden for rammerne  

 af og i overensstemmelse med den nationale lovgivning i dette land eller  

 territorium, hvornår og i hvilket omfang disse dokumenter, som udgør bevis  

 for oprindelsesstatus, faktisk skal fremlægges.
ARTIKEL 25 Indførsel i form af delforsendelser Når demonterede eller ikke-monterede produkter i henhold til almindelig  

 regel 2 (a) i det Harmoniserede System henhørende under HS Kapitel 84 og 85,  

 efter anmodning fra importøren og på vilkår fastsat af toldmyndighederne i  

 indførselslandet eller -territoriet, indføres i delforsendelser, skal et  

 enkelt oprindelsesbevis for sådanne produkter fremlægges for  

 toldmyndighederne ved indførsel af den første delforsendelse.
ARTIKEL 26 Undtagelser for formelt oprindelsesbevis 1. Produkter i småforsendelser fra privatpersoner til  

 privatpersoner eller produkter, der medbringes af rejsende som personlig  

 bagage, betragtes som varer med oprindelsesstatus, uden at det er nødvendigt  

 at fremlægge formelt oprindelsesbevis, såfremt det drejer sig om indførsel  

 helt uden erhvervsmæssig karakter, og det erklæres, at produkterne opfylder  

 betingelserne i dette bilag, og der ikke er nogen tvivl om denne erklærings  

 rigtighed.
Når det drejer sig om produkter sendt pr. post, kan denne  

 erklæring afgives på tolddeklaration C2/CP3 eller på et ark papir, vedhæftet  

 dette dokument.
 2. indførsel helt uden erhvervsmæssig karakter anses  

 lejlighedsvis indførsel, der udelukkende består af varer bestemt til  

 personlig brug for modtagerne eller de rejsende eller deres familie, og hvis  

 beskaffenhed eller mængde ikke giver anledning til tvivl om, at indførslen  

 sker i ikke-erhvervsmæssigt øjemed.
 3. Desuden må den samlede værdi af disse varer ikke  

 overstige 365 regningsenheder for så vidt angår småforsendelser eller 1.025  

 regningsenheder for så vidt angår indholdet af de rejsendes personlige  

 bagage.
ARTIKEL 27 Yderligere dokumenter Dokumenter nævnt i artikel 17(3) og 21(4) brugt som bevis på, at varer,  

 der er omfattet af et varecertifikat EUR.1 eller en fakturaerklæring, kan  

 anses som varer med oprindelse på Færøerne eller i Island, og at de opfylder  

 de øvrige betingelser i dette tillæg, kan bl.a. bestå af følgende:
ARTIKEL 28 Opbevarelse af oprindelsesbeviser og yderligere dokumenter 1. Den eksportør, der anmoder om udstedelse af et  

 varecertifikat EUR.1, skal opbevare de i artikel 17(3) nævnte dokumenter i  

 mindst to år.
 2. Den eksportør, der udfærdiger en fakturaerklæring,  

 skal opbevare en kopi af denne fakturaerklæring samt de i artikel 21(4)  

 nævnte dokumenter i mindst to år.
 3. Toldmyndighederne i udførselslandet eller  

 -territoriet, som udsteder et varecertifikat EUR.1, skal opbevare det i  

 artikel 17(2) nævnte ansøgningsskema i mindst to år.
 4. Med forbehold for artikel 24(2) skal  

 toldmyndighederne i indførselslandet eller -territoriet opbevare de for dem  

 fremlagte varecertifikater EUR.1 og fakturaerklæringer i mindst to år.
 5. I tilfælde omtalt i artikel 24(2) er det op til  

 indførselslandets eller -territoriets toldmyndigheder at afgøre, i  

 overensstemmelse med dette lands eller territoriums nationale lovgivning,  

 hvordan varecertifikater EUR.1 eller fakturaerklæringer skal opbevares i  

 mindst to år.
ARTIKEL 29 Uoverensstemmelser og formelle fejl 1. Konstateres der mindre uoverensstemmelser mellem  

 oplysningerne på varecertifikat EUR.1 eller på fakturaerklæringen og  

 oplysningerne på de dokumenter, der fremlægges for toldstedet med henblik på  

 produkternes toldklarering, medfører dette i sig selv ikke, at varecertifikat  

 EUR.1 eller fakturaerklæringen er ugyldigt, såfremt det på fyldestgørende  

 måde godtgøres, at dette dokument faktisk svarer til de frembudte produkter.
 2. Åbenbare formelle fejl, såsom trykfejl i et  

 varecertifikat EUR.1 eller i en fakturaerklæring bør ikke medføre, at dette  

 dokument afvises, såfremt disse fejl ikke er af en sådan art, at de skaber  

 tvivl om rigtigheden af oplysningerne i dokumentet.
ARTIKEL 30 Beløb udtrykt i regningsenheder 1. Beløb i udførselslandets eller -territoriets  

 nationale valuta svarende til det i regningsenheder udtrykte beløb fastsættes  

 af udførselslandet eller -territoriet og meddeles den anden Kontraherende  

 Part.
 Er beløbene højere end de tilsvarende beløb fastsat af indførselslandet  

 eller -territoriet, skal sidstnævnte godtage dem, hvis produkterne er  

 faktureret i udførselslandets eller territoriets nationale valuta.
 2. Såfremt produkterne er faktureret i Finlands,  

 Norges eller Sveriges valuta, skal indførselslandet eller -territoriet  

 anerkende det af den pågældende stat eller territorium meddelte beløb.
 3. De beløb, der skal anvendes i en hvilken som helst  

 national valuta, skal i den pågældende nationale valuta svare til de beløb,  

 der er udtrykt i regningsenheder pr. 1. oktober 1990.
 Modværdien af en regningsenhed i de Kontraherende Parters, Finlands,  

 Norges eller Sveriges nationale valutaer skal være de beløb, der er angivet i  

 tillæg VI til dette bilag.
 4. Beløbene udtrykt i regningsenheder skal revideres,  

 når der er behov herfor, men mindst hvert andet år.
Under denne revision skal den Blandede Komite sikre, at der ikke sker  

 nogen reduktion i de beløb, der skal anvendes i en hvilken som helst national  

 valuta, og skal endvidere vurdere ønskeligheden af at bevare de reelle  

 effekter af de aktuelle værdigrænser.
Med henblik herpå kan den beslutte at  

 ændre beløbene udtrykt i regningsenheder.
ARTIKEL 31 Indførsel fra og genudførsel til Finland, Norge og Sverige 1. Oprindelsesprodukter i henhold til dette bilag skal  

 ved indførsel til Island også nyde godt af aftalen ved fremlæggelse af et  

 oprindelsesbevis udstedt eller udfærdiget i Finland, Norge eller Sverige,  

 hvori udtrykket »Faroe Islands Trade« er indføjet.
Når  

 varecertifikater EUR.1 anvendes, skal dette udtryk indføjes i rubrikken  

 »Remarks« og bekræftes af stempel fra et toldsted i et af disse  

 lande.
 2. Når produkter, der tidligere er indført i Island,  

 ledsages af oprindelsesbevis, som omtalt i artikel 16, stk. 2, udstedt eller  

 udfærdiget på Færøerne, genudføres til Finland, Norge eller Sverige, skal  

 Island i overensstemmelse med stk. 1 forpligte sig til at udstede eller  

 udfærdige oprindelsesbevis med udtrykket »Faroe Islands Trade«,  

 forudsat at produkterne genudføres i samme stand eller har undergået en  

 bearbejdning eller forarbejdning, der ikke går ud over det i artikel 5, stk.  

 1 nævnte.
METODER FOR ADMINISTRATIVT SAMARBEJDE ARTIKEL 32 Gensidig bistand 1. For at sikre korrekt anvendelse af dette bilag skal  

 Færøerne og Island bistå hinanden, gennem de kompetente toldmyndigheder, med  

 at kontrollere ægtheden af varecertifikater EUR.1 og fakturaerklæringer samt  

 rigtigheden af de oplysninger, som gives i disse dokumenter.
 2. De Kontraherende Parters toldmyndigheder skal  

 forsyne hinanden med aftryk af stempler, der anvendes i deres toldsteder ved  

 udstedelse af certifikater EUR.1.
ARTIKEL 33 Kontrol af oprindelsesbevis 1. Efterfølgende kontrol af varecertifikat EUR.1 og  

 fakturaerklæringer foretages ved stikprøver eller i øvrigt, når  

 indførselslandets eller -territoriets toldmyndigheder nærer begrundet tvivl  

 om dokumenternes ægthed, de pågældende produkters oprindelsesstatus, eller  

 hvorvidt de øvrige bestemmelser i dette bilag er opfyldt.
 2. Med henblik på anvendelsen af bestemmelserne i stk.  

 1 skal toldmyndighederne i in dførselslandet eller -territoriet sende  

 varecertifikat EUR.1 og fakturaen, hvis den er blevet fremlagt, eller af  

 fakturaerklæringen, eller en kopi af disse dokumenter, tilbage til  

 toldmyndighederne i udførselslandet eller -territoriet, idet de i givet fald  

 angiver, hvad der formelt eller reelt berettiger til kontrol.
 De skal til støtte for anmodningen om efterfølgende kontrol fremsende alle  

 dokumenter og oplysninger, som det har været muligt at indhente, og som giver  

 grund til at antage, at oplysningerne givet i varecertifikat EUR.1 eller  

 fakturaerklæringen er urigtige.
3. Kontrollen skal udføres af indførselslandets eller  

 territoriets toldmyndigheder.
Med henblik herpå har de ret til at kræve  

 ethvert bevis og til at udføre enhver gennemgang af eksportørens regnskaber  

 eller enhver anden kontrol, som de anser for hensigtsmæssig.
 4. Såfremt indførselslandets eller -territoriets  

 toldmyndigheder beslutter at udsætte indrømmelse af præferencebehandling til  

 de pågældende produkter, indtil resultatet af undersøgelsen foreligger, skal  

 de tilbyde at frigive varerne til importøren, dog således, at der træffes de  

 sikkerhedsforanstaltninger, der skønnes nødvendige.
 5. Toldmyndighederne, der anmoder om kontrol,  

 underrettes om resultatet af den efterfølgende kontrol så hurtigt som muligt.  

 Dette resultat skal klart indikere, om dokumenterne er ægte, og om de  

 pågældende produkter kan anses som produkter med oprindelse på Færøerne eller  

 i Island og opfylder de øvrige betingelser i dette bilag.
ARTIKEL 34 Tvistbilæggelse Når der opstår tvist i forbindelse med kontrolprocedurerne i artikel 33,  

 som ikke kan løses mellem de toldmyndigheder, der anmoder om kontrol, og de  

 toldmyndigheder, der er ansvarlige for udførelsen af denne kontrol, eller  

 hvor de rejser spørgsmål med hensyn til fortolkningen af dette bilag, skal en  

 sådan tvist forelægges for de Kontraherende Parter.
ARTIKEL 35 Sanktioner Der iværksættes sanktioner mod enhver person, der udfærdiger, eller lader  

 udfærdige et dokument med urigtige oplysninger for at opnå  

 præferencebehandling af produkter.
ARTIKEL 36 Toldbehandling som ikke-oprindelsesprodukt Med henblik på anvendelsen af artikel 2, stk. 1, litra (b) (ii) eller  

 (iii) skal ethvert produkt med oprindelse i Færøernes eller Islands  

 territorium, ved eksport til den anden Kontraherende Part, behandles som  

 ikke-oprindelsesprodukt i den eller de perioder, hvor sidstnævnte  

 Kontraherende Part anvender de toldsatser, som gælder for tredjelande, eller  

 andre tilsvarende beskyttelsesforanstaltninger for sådanne produkter i  

 henhold til denne aftale.
ARTIKEL 37 Tillæg Tillæggene til dette bilag udgør en integrerende del af dette.
TILLÆG I »Record of Understanding« Hvad angår det administrative samarbejde omtalt i artikel 2, stk. 2, er  

 det underforstået, at det administrative samarbejde, som er etableret i  

 protokol B til EFTA-konventionen, skal anvendes.
Fælleserklæring Med henvisning til artikel 20 er der enighed mellem de Kontraherende  

 Parter og den danske regering om, at varecertifikater EUR.1 kan udstedes af  

 toldmyndighederne i Danmark, når produkter sendt fra Færøerne opbevares under  

 danske toldmyndigheders kontrol med det formål at sende alle eller en del af  

 disse produkter til Island.
Fælleserklæring Varer, som opfylder bestemmelserne i dette bilag, og som på dagen for  

 aftalens ikrafttræden er undervejs til eller befinder sig i en Kontraherende  

 Part, og der er underlagt regler for midlertidig lagring, lagring på  

 toldlager eller i frizoner, kan godtages som oprindelsesprodukter, forudsat  

 at der - inden for en frist, som udløber fire måneder efter denne dato - for  

 toldmyndighederne i den importerende stat eller det importerende territorium  

 fremlægges et oprindelsesbevis udstedt efterfølgende, samt dokumenter, som  

 beviser de omstændigheder, hvorunder transporten har fundet sted.
Fælleserklæring vedrørende revidering af dette bilag De Kontraherende Parter er enige om, at de, i lyset af udviklingen i  

 Europa og ikrafttrædelsen af oprindelsesreglerne i aftalen om Det europæiske  

 økonomiske Samarbejdsområde, skal rådføre sig med hinanden og med de  

 Kontraherende Parter i den aftale, med det formål at vurdere, fra sag til  

 sag, i hvilket omfang og på hvilken basis disse regler kan tilpasses denne  

 aftale.
TILLÆG II INDLEDENDE BEMÆRKNINGER TIL LISTEN I TILLÆG III Generelt Note 1 1.1 I de to første kolonner på listen beskrives det fremstillede produkt.  

 I første kolonne angives positionsnummer eller kapitel i Det Harmoniserede  

 System, og i anden kolonne angives varebeskrivelsen i den bestemte position  

 eller det bestemte kapitel i dette system.
For hver angivelse i de to første  

 kolonner er en regel specificeret i kolonne 3 og 4. Når der i nogle tilfælde  

 står et »ex« før angivelsen i første kolonne, betyder det, at  

 reglen i kolonne 3 og 4 kun finder anvendelse på den del af den pågældende  

 position eller det pågældende kapitel, som er anført i kolonne 2.
 1.2 Når flere positioner er grupperet i kolonne 1, eller et kapitel er  

 angivet, og varebeskrivelsen i kolonne 2 derfor er angivet generelt, finder  

 den tilsvarende regel i kolonne 3 eller 4 anvendelse på alle produkter, der i  

 henhold til Det Harmoniserede System tariferes under positioner i kapitlet  

 eller under en af de positioner, der er grupperet i kolonne 1.
 1.3 Når der er forskellige regler i listen for forskellige produkter inden  

 for en position, indeholder hver »indrykning« beskrivelsen af den  

 del af positionen, der er omfattet af den tilsvarende regel i kolonne 3 eller  

 4.
 1.4 For produkter henhørende under kapitel 84 til 91 inkl. anvendes reglen  

 i kolonne 3, såfremt der ikke er angivet en oprindelsesregel i kolonne 4.
Note 2 2.1 Ved »fremstilling« forstås alle former for bearbejdning  

 eller forarbejdning, herunder også »samling« eller specifikke  

 processer, jfr. ligeledes note 3.5.
 2.2. Ved »materiale« forstås alle former for  

 »bestanddele«, »råstoffer«, »komponenter« eller  

 »dele« osv., der er anvendt ved fremstillingen af produktet.
 2.3 Ved »produkt« forstås det produkt, der fremstilles, også når  

 det senere er bestemt til anvendelse i en anden fremstillingsproces.
Note 3 3.1 I tilfælde, hvor positioner eller dele af en position ikke er anført i  

 listen, finder den i artikel 4, stk. 1 anførte regel om positionsskifte  

 anvendelse.
Hvis betingelsen for positionsskifte finder anvendelse på  

 positioner eller dele af positioner, der er anført på listen, er denne  

 betingelse angivet i kolonne 3.
3.2 Den bearbejdning eller forarbejdning, der er nødvendig i henhold til  

 en regel i kolonne 3 eller 4, skal kun foretages i forbindelse med anvendelse  

 af materiale, der ikke har oprindelsesstatus.
Begrænsningerne ifølge en regel  

 i kolonne 3 eller 4 finder på samme måde kun anvendelse på anvendte  

 materialer uden oprindelsesstatus.
3.3 Såfremt en regel angiver »fremstilling på basis af alle  

 materialer«, kan også materialer, der henhører under samme position som  

 produktet, anvendes, jfr. dog eventuelle specifikke begrænsninger, som også  

 kan være indeholdt i reglen.
Ved »fremstilling på basis af alle  

 materialer, herunder andre materialer, der henhører under position.....«  

 forstås imidlertid, at kun materialer, der tariferes under samme position som  

 produktet med en anden beskrivelse end varebeskrivelsen i kolonne 2 på  

 listen, kan anvendes.
 3.4 Når et produkt, der er fremstillet af materialer uden  

 oprindelsesstatus, og som har fået oprindelsesstatus under fremstillingen ved  

 anvendelse af reglen om positionsskifte eller den regel, som er fastsat for  

 det pågældende produkt i listen, anvendes som materiale ved fremstillingen af  

 et andet produkt, finder den regel, der gælder for det produkt, i hvilken den  

 indarbejdes, ikke anvendelse på førstnævnte produkt.
 Som eksempel kan nævnes en motor, der henhører under pos. 84.07,  

 og som i et givet land er fremstillet af »anden stållegering groft  

 tilvirket ved smedning«, der henhører under pos. 72.24. Efter reglen for  

 motorer, der henhører under pos. 84.07, må værdien af anvendte materialer  

 uden oprindelsesstatus ikke overstige 40% af varens pris ab fabrik.
Hvis det smedede emne er fremstillet i det pågældende land af en barre,  

 der ikke har oprindelsesstatus, har dette emne allerede fået  

 oprindelsesstuatus i henhold til listens regel for produkter, der henhører  

 under pos. 72.24. Det smedede emne kan så tages i betragtning som produkt med  

 oprindelsesstatus ved beregningen af værdien af materialer uden  

 oprindelsesstatus, der vil kunne anvendes ved fremstillingen af motoren  

 henhørende under pos. 84.07, uden at det er nødvendigt at tage hensyn til,  

 hvorvidt det er fremstillet på samme fabrik som motoren.
Ved bestemmelsen af  

 værdien af de af de anvendte materialer, der ikke har oprindelsesstatus, skal  

 der således ikke tages hensyn til værdien af barren uden oprindelsesstatus.
 3.5 Selv om reglen om positionsskifte eller de øvrige regler, der er  

 anført i listen, er overholdt, har det færdige produkt ikke  

 oprindelsesstatus, hvis den foretagne bearbejdning eller forarbejdning er  

 utilstrækkelig i henhold til artikel 5, stk. 1.
Note 4 4.1 Reglen i listen angiver den nødvendige mindstegrad af bearbejdning  

 eller forarbejdning, og en større grad af bearbejdning eller forarbejdning  

 giver derfor også oprindelsesstatus; omvendt kan en bearbejdning eller  

 forarbejdning under denne tærskel ikke give oprindelsesstatus.
Med andre ord:  

 når et materiale uden oprindelsesstatus ifølge en given regel kan anvendes på  

 et bestemt trin af dets fremstilling, kan det også anvendes på et tidligere  

 stadium af dets fremstilling, men derimod ikke på et senere stadium.
4.2 Når det i en regel på listen specificeres, at et produkt kan  

 fremstilles af flere forskellige materialer, betyder det, at et eller flere  

 af disse materialer kan anvendes.
Reglen betyder naturligvis ikke, at alle  

 disse materialer skal anvendes samtidig.
 Eksempel: Det hedder i den regel, der gælder for vævede stoffer,  

 at naturlige fibre kan anvendes, og at bl.a. kemofibre også kan anvendes.  

 Dette indebærer ikke, at der så skal anvendes kemofibre eller andre  

 syntetiske materialer samtidig; reglen angiver blot, at det er muligt at  

 anvende et af materialerne eller begge samtidig.
 Når der i henhold til samme regel gælder en begrænsning for et materiale  

 og andre begrænsninger for andre materialer, finder begrænsningerne således  

 kun anvendelse på de materialer, der faktisk anvendes.
 Eksempel: Det hedder i den regel, der gælder for symaskiner, at  

 trådspændingsmekanismen skal have oprindelsesstatus, og at zig-zag-mekanismen  

 også skal have oprindelsesstatus; disse to restriktioner gælder kun, når  

 symaskinen faktisk er udstyret med de pågældende mekanismer.
 4.3 Når det i en regel i listen hedder, at et produkt skal være  

 fremstillet af et bestemt materiale, er denne betingelse naturligvis ikke til  

 hinder for, at der ikke også kan anvendes andre materialer, som på grund af  

 deres art ikke kan opfylde reglen.
 Eksempel: Den regel, der gælder for pos. 19.04, og hvorefter  

 anvendelse af korn og kornprodukter udtrykkeligt er udelukket, er naturligvis  

 ikke til hinder for, at der anvendes mineralsalte, kemikalier og andre  

 tilsætningsstoffer, dersom de ikke er fremstillet på basis af korn.
Eksempel: En artikel, der er fremstillet af fiberdug, hvis der  

 gælder en regel om, at sådanne artikler kun kan tilvirkes af garn uden  

 oprindelsesstatus; det er her ikke muligt at anvende fiberdug, selv når  

 fiberdug normalt ikke kan fremstilles af garn.
I sådanne tilfælde bør der som  

 hovedregel anvendes materiale, der befinder sig på stadiet umiddelbart forud  

 for garnfremstillingen, dvs. fiberstadiet.
 Se også note 7.3 vedrørende tekstilprodukter.
4.4. Når der i en regel på listen angives to eller flere procenter som  

 maksimumsværdien for de materialer uden oprindelsesstatus, som det er tilladt  

 at anvende, må disse procenter ikke lægges sammen.
Heraf følger, at  

 maksimumsværdien af alle de anvendte materialer uden oprindelsesstatus aldrig  

 kan være højere end den højeste af de angivne procenter.
Det følger naturligt  

 af disse bestemmelser, at de specifikke procenter, der gælder for særlige  

 produkter, ikke må overskrides.
Tekstiler Note 5 5.1 Udtrykket »naturlige fibre« anvendes i listen for alle andre  

 fibre end kemofibre og er begrænset til alle stadierne forud for spindingen,  

 herunder også affald, og medmindre andet er angivet omfatter udtrykket også  

 fibre, der er kartede, kæmmede eller på anden måde beredt, men ikke spundet.
 5.2 »Naturlige fibre« omfatter også hestehår henhørende under  

 pos. 05.03 og silke henhørende under pos. 50.02 og 50.03, såvel som uldfibre,  

 fine eller grove dyrehår under pos. 51.01 til 51.05, bomuldsfibre under pos  

 52.01 til 52.03 og andre vegetabilske fibre under pos. 53.01 til 53.05.
 5.3 »Spindeopløsninger«, »kemikalier« og  

 »materialer til papirfremstilling« anvendes i listen til  

 beskrivelse af materialer, der ikke tariferes i kapitel 50 til 63, og som kan  

 anvendes til fremstilling af regenererede eller syntetiske fibre eller  

 papirfibre eller -garn.
 5.4 »Korte kemofibre« anvendes i listen for syntetiske eller  

 regenererede bånd (tow), korte fibre eller affald af korte kemofibre  

 henhørende under pos. 55.01 til 55.07.
Note 6 6.1 For så vidt angår blandede produkter tariferet under de positioner i  

 listen, til hvilke der er henvist i denne indledende note, finder  

 betingelserne i kolonne 3 ikke anvendelse på basistekstilmaterialer, der er  

 anvendt til fremstilling af den, og som sammenlagt udgør 10% eller derunder  

 af den samlede vægt af alle anvendte basistekstilmaterialer (jfr. ligeledes  

 note 6.3 og 6.4).
 6.2 Denne tolerance kan imidlertid kun anvendes på blandede produkter, der  

 er fremstillet af to eller flere basistekstilmaterialer, uden hensyn til  

 deres andel i produktet.
 Følgende materialer er basistekstilmaterialer:
- silke - uld - grove dyrehår - fine dyrehår - hestehår - bomuld - materialer til papirfremstilling og papir - hør - hamp - jute og andre tekstilbastfibre - sisal og andre tekstilfibre af arten Agave - kokos, abaca, ramie og andre vegetabilske tekstilfibre - syntetiske filamenter - regenererede filamenter - korte syntetiske fibre - korte regenererede fibre.
Eksempel: Garn under pos. 52.05 fremstillet af bomuldsfibre og  

 korte syntetiske fibre betragtes som blandet garn.
Derfor kan materialer uden  

 oprindelsesstatus, som ikke opfylder oprindelsesreglerne, anvendes med op til  

 10 vægtprocent af garnet Eksempel: Uldent stof under pos. 51.12 fremstillet af uldgarn og  

 syntetisk garn af korte fibre betragtes som et blandet stof.
Derfor kan enten  

 syntetisk garn eller uldgarn, der ikke opfylder oprindelsesreglerne, eller en  

 kombination af disse to garntyper anvendes med op til 10 vægtprocent af  

 stoffet.
 Eksempel: Tuftet tekstilstof under pos. 58.02, fremstillet af  

 bomuldsgarn og bomuldsstof betragtes kun som et blandet produkt, når  

 bomuldsstoffet i sig selv er et blandet stof, fremstillet af to eller flere  

 forskellige basistekstilmaterialer, eller når de anvendte bomuldsgarner selv  

 er blandinger.
 Eksempel: Når det pågældende tuftede tekstilstof er fremstillet af  

 bomuldsgarn og syntetisk stof, så har der klart været anvendt to særskilte  

 basistekstilmaterialer.
Eksempel: Et tæppe med tufter fremstillet af regenererede garner  

 og af bomuldsgarner og med en bagbeklædning af jute betragtes som et blandet  

 produkt, fordi der er anvendt tre basistekstilmaterialer.
Således kan  

 materialer uden oprindelsesstatus, der indgår på et senere stadium i  

 fremstillingen, end reglen tillader det, anvendes, forudsat at deres samlede  

 vægt ikke overstiger 10% af tæppets vægt.
Således kan jutebagbeklædningen, de  

 regenererede garner og/eller bomuldsgarnerne importeres på dette  

 fremstillingsstadium, forudsat at vægtbetingelserne er opfyldt.
 6.3 For produkter, hvori indgår »garn fremstillet af polyurethan  

 opdelt af fleksible polyestersegmenter, også overspundet«, er tolerancen  

 20% med hensyn til dette garn.
 6.4 For produkter, hvori indgår strimler bestående af en kerne af  

 aluminiumsfolie eller en kerne af plastfilm, også beklædt med  

 aluminiumspulver, af bredde på 5 mm og derunder, klemt sammen ved hjælp af en  

 klæbestrimmel mellem to lag plastfilm, er tolerancen 30% med hensyn til denne  

 strimmel.
Note 7 7.1 For de tekstilprodukter, der i listen er forsynet med en fodnote med  

 henvisning til denne indledende note, kan tekstilmaterialer med undtagelse af  

 for og mellemfor, som ikke opfylder reglen i listen i kolonne 3 for det  

 fremstillede produkt, anvendes, forudsat at de er tariferet under en anden  

 position end produktet, og deres værdi ikke overstiger 8% af produktets pris  

 ab fabrik.
 7.2 Besætningsartikler og tilbehør, der ikke er af tekstilmateriale, eller  

 andre anvendte produkter, som indeholder tekstilmateriale, skal ikke opfylde  

 betingelserne i kolonne 3, selv om de ikke falder inden for  

 anvendelsesområdet for note 4.3.
 7.3 I overensstemmelse med note 4.3 kan besætningsartikler og tilbehør  

 uden oprindelsesstatus, der ikke er fremstillet af tekstilmateriale, eller  

 andre produkter uden oprindelsesstatus, som ikke indeholder  

 tekstilmaterialer, dog anvendes frit, når de ikke kan fremstilles af de i  

 kolonne 3 anførte materialer.
 Eksempel: Hvis det i en regel i listen hedder, at der til en  

 bestemt tekstilgenstand såsom en bluse skal anvendes garn, forhindrer dette  

 ikke, at der kan anvendes metalgenstande som f.eks. knapper, idet sådanne  

 ikke kan fremstilles af tekstilmaterialer.
 7.4 Når der gælder en procentregel, skal der tages hensyn til værdien af  

 besætningsartikler og tilbehør ved beregningen af værdien af de medgåede  

 materialer, som ikke har oprindelsesstatus.
Note 8 8.1 De indledende noter 1-7 finder om fornødent anvendelse på alle  

 produkter, der er fremstillet ved anvendelse af materialer uden  

 oprindelsesstatus, selv når disse ikke er underlagt særlige bestemmelser i  

 listen til tillæg III, men i stedet er underlagt reglen om positionsskifte  

 indeholdt i artikel 4(1).
TILLÆG IV Varecertifikat EUR.1 og ansøgning om varecertifikat EUR.1 Trykningsanvisninger 1. Certifikatets format er 210 x 297 mm, idet en  

 maksimal afvigelse på højst 5 mm til hver side i længden tillades.
Der skal  

 anvendes hvidt, træfrit og skrivefast papir med en vægt på mindst 25 g pr.  

 (m2). Det skal forsynes med guillochetryk i bunden i grøn farve, som gør al  

 forfalskning ved hjælp af mekaniske eller kemiske midler klart synlig.
2. De Kontraherende Parters offentlige myndigheder kan  

 selv trykke formularerne eller overlade trykningen til trykkerier, som de har  

 godkendt.
I sidstnævnte tilfælde skal hvert varecertifikat EUR.1 forsynes med  

 en bemærkning om godkendelsen.
Hver formular skal forsynes med trykkeriets  

 navn og adresse eller et mærke, som gør det muligt at identificere  

 trykkeriet.
Det skal desuden forsynes med et påtrykt eller på anden måde  

 anført løbenummer, der tjener til identifikation.
VARECERTIFIKAT Anordning om VARECERTIFIKAT BILAG 4 Administrativt samarbejde i toldsager De Kontraherende Parter er enige om, at reglerne og metoderne for  

 administrativt samarbejde i toldsager skal baseres på den nordiske  

 overenskomst (af 11. september 1981) om gensidig bistand i toldsager.
BILAG 5 Afskaffelse af finanstold På trods af bestemmelserne i Art. 4, kan de Kontraherende Parter, på  

 midlertidig basis, beholde deres nuværende fremstillings- og  

 indførselsafgifter gældende pr. 1. september 1992, indtil 1. januar 1993.
A.
Færøsk lovgivning vedrørende fremstillings- og indførselsafgift  

 gældende pr. 1. september 1992:
 1. Lagtingslov nr. 119 af 23. december 1991 om  

 indførselsafgift:
 En generel indførselsafgift på 33% med visse undtagelser, særlig for  

 råstoffer og for varer, der benyttes af fiskeriindustrien.
 2. Lagtingslov nr. 120 af 23. december 1991 om  

 fremstillings- og indførselsafgift:
 Fremstillings- og indførselsafgift på en række specifikke varer.
 Den 1. januar 1993:
 Det bestående system med indførselsafgift og fremstillings- og  

 indførselsafgift, A. 1 og 2, ophæves og erstattes af et nyt system for  

 indirekte beskatning baseret på følgende elementer:
B.
Islandsk lovgivning om finanstold gældende pr. 1. september 1992:
 Toldloven, nr. 55/1987 med ændringer, herunder bilag om fiskale afgifter.
 Island skal afskaffe finanstold på varer af færøsk oprindelse den 1.  

 januar 1993.
BILAG 6 Om kvantitative restriktioner, som Island kan beholde På trods af artikel 13 i denne aftale kan Island beholde kvantitative  

 restriktioner på de nedenfor nævnte varer:
BILAG 7 Om fortolkningen af artikel 16 1. De Kontraherende Parter er enige om, at ved  

 anvendelse af artikel 16 skal følgende kriterier være retningsgivende:
2. FORTOLKNINGEN AF ART. 16 MED HENSYN TIL  

 FISKERISEKTOREN Medmindre andet er nævnt, falder efter 31. december 1992  

 støtteforanstaltninger til fiskerisektoren ind under bestemmelserne i Artikel  

 16 i aftalen og fortolkningen af den i dette bilag.
- generelle støtteforanstaltninger, som gælder hele sektoren, og som ikke  

 fuldt ud er rettet mod strukturforanstaltninger i henhold til bestemmelserne  

 i stk. 1 (c) (ii) - andre skattelettelser end dem, som direkte opvejer omkostningsulemper,  

 som klart er knyttet til de specielle vilkår i fiskerisektoren - sociale foranstaltninger, hvis subsidieelementet i sådanne  

 foranstaltninger overstiger det, som generelt set gælder i andre sektorer,  

 idet der tages hensyn til de specielle vilkår i fiskerisektoren.
- Støtteforanstaltninger i form af indenlandske førstehåndsmindstepriser  

 for fisk og køb af overskudsfisk, som anvendes for at modvirke alvorlige  

 markedsforstyrrelser - Regionale støtteforanstaltninger i den udstrækning de er nødvendige for  

 at opretholde fiskeriet i områder, der i højere grad end gennemsnittet er  

 afhængige af en sådan virksomhed, og hvor indtægten fra fiskeriet klart er  

 under landsgennemsnittet i fiskerisektoren.
Sådanne regionale  

 foranstaltninger skal ikke gå ud over at opveje omkostningsulemper i forhold  

 til andre steder med fiskeri.
En Kontraherende Part, der indfører eller  

 opretholder sådanne foranstaltninger skal i overensstemmelse med  

 bestemmelserne i dette bilag give tilstrækkelig oplysning om den regionale  

 situation, der fører til indførelsen eller opretholdelsen af sådanne  

 foranstaltninger.
 - Støtte i overensstemmelse med stk. 1 (c) (vi) hvad angår  

 fiskerisektoren.
 - Støtte i overensstemmelse med stk. 1 (c) (viii) hvad angår  

 fiskeriaktivitet.
3. OVERGANGSORDNINGER FOR FÆRØERNE På trods af bestemmelserne i underafsnit (i) og (iii) i afsnit 2 i dette  

 bilag kan Færøerne opretholde offentlig støtte til fiskerierhvervet indtil  

 31. december 1994.
4. ÅBENHED I FORBINDELSE MED  

 STATSSTØTTEFORANSTALTNINGER Foranstaltninger for at sikre åbenhed i henhold til aftalens artikel 16,  

 stk. 3, i aftalen, skal bl.a. omfatte:
- Årlig indberetning om det totale støttebeløb og om fordelingen af  

 støtten, - underretning om nye støtteordninger, om muligt inden de iværksættes og  

 senest 60 dage efter, at de er iværksat, og - pligt til på anmodning at fremlægge oplysninger om eksisterende  

 støtteordninger og særskilte enkelttilfælde.
Tillæg til bilag 7 Illustrerende liste over typer af eksportstøtte omtalt i bilag 7 Brevvekslinger knyttet til aftalen vil kunne fås ved henvendelse til  

 Udenrigsministeriet.
