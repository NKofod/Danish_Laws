Betænkning afgivet af Erhvervs-, Vækst- og Eksportudvalget den 11. maj 2017 Betænkning over Forslag til lov om ændring af lov om finansiel virksomhed, lov om finansielle rådgivere og boligkreditformidlere og forskellige andre love (Gennemførelse af direktiv om markeder for finansielle instrumenter (MiFID II) og ændringer som følge af forordning om markeder for finansielle instrumenter (MiFIR) m.v.) [af erhvervsministeren (Brian Mikkelsen)]:
1. Ændringsforslag Erhvervsministeren har stillet 38 ændringsforslag til lovforslaget.
2. Udvalgsarbejdet Lovforslaget blev fremsat den 15. marts 2017 og var til 1. behandling den 23. marts 2017. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 3 møder.
Sammenhæng med andre lovforslag Lovforslaget har været sambehandlet med lovforslag nr. 155 (forslag til lov om kapitalmarkeder).
Høring Et udkast til lovforslaget har inden fremsættelsen været sendt i høring, og erhvevsministeren sendte den 14. december 2016 dette udkast til udvalget, jf.
ERU alm. del  bilag 71. Den 15. marts 2017 sendte erhvervsministeren de indkomne høringssvar og et notat herom til udvalget.
Teknisk gennemgang Udvalget fik den 20. april 2017 en teknisk gennemgang af lovforslaget ved erhvervsministeren.
Spørgsmål Udvalget har stillet 10 spørgsmål til erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
Enhedslisten stemmer nej til de to lovforslag, nr.
L 155 og L 156, der behandles sammen.
Der er enkelte forbedringer med kontrollen med de finansielle markeder, men der er samtidig en række lempelser, som det fremgår af svar fra ministeren.
Det gælder bl.a. 13 gældende regler, der foreslås ophævet, nye muligheder for finansielle selskaber fra tredjelande til at sælge finansielle produkter i Danmark, ophør af en gældende regel om valutaspekulation (spotforretninger)  og ophævelse af regler i forbindelse med udbud af værdipapirer op til 5 mio. kr.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af erhvervsministeren, tiltrådt af et flertal (udvalget med undtagelse af EL):
 1) Noten til titlen affattes således:
»1) Loven indeholder bestemmelser, der gennemfører dele af Europa-Parlamentets og Rådets direktiv 2013/36/EU af 26. juni 2013 om adgang til at udøve virksomhed som kreditinstitut og om tilsyn med kreditinstitutter og investeringsselskaber (CRD IV), EU-Tidende 2013, nr.
L 176, side 338, og dele af Europa-Parlamentets og Rådets direktiv 2014/65/EU af 15. maj 2014 om markeder for finansielle instrumenter (MiFID II), EU-Tidende 2014, nr.
L 173, side 349. I loven er der medtaget visse bestemmelser fra Europa-Parlamentets og Rådets forordning (EU) nr. 600/2014 af 15. maj 2014 om markeder for finansielle instrumenter (MiFIR), EU-Tidende 2014, nr.
L 173, side 84. Ifølge artikel 288 i EUF-Traktaten gælder en forordning umiddelbart i hvert medlemsland.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningens umiddelbare gyldighed i Danmark.« [Præcisering af lovforslagets note] Til § 1 2) Indledningen affattes således:
 »I lov om finansiel virksomhed, jf. lovbekendtgørelse nr. 174 af 31. januar 2017, som ændret bl.a. ved § 1 i lov nr. 403 af 28. april 2014, § 7 i lov nr. 262 af 16. marts 2016 og § 2 i lov nr. 632 af 8. juni 2016 og senest ved § 1 i lov nr. 1549 af 13. december 2016, foretages følgende ændringer:«.
[Lovteknisk korrektion] 3) Nr. 1 affattes således:
»1. I fodnoten til lovens titel udgår »dele af Europa-Parlamentets og Rådets direktiv 2004/39/EF af 21. april 2004 om markeder for finansielle instrumenter, om ændring af Rådets direktiv 85/611/EØF og 93/6/EØF samt Europa-Parlamentets og Rådets direktiv 2000/12/EF og om ophævelse af Rådets direktiv 93/22/EØF (MiFID), EU-Tidende 2004, nr.
L 145, side 1,«, efter »EU-Tidende 2014, nr.
L 173, side 190, (BRRD)« indsættes: », dele af Europa-Parlamentets og Rådets direktiv 2014/65/EU af 15. maj 2014 om markeder for finansielle instrumenter (MiFID II), EU-Tidende 2014, nr.
L 173, side 349«, og »og Europa-Parlamentets og Rådets forordning (EU) nr. 575/2013 af 26. juni 2013, EU-Tidende 2013, nr.
L 176, side 1 (CRR)« ændres til: »Europa-Parlamentets og Rådets forordning (EU) nr. 575/2013 af 26. juni 2013 (CRR), EU-Tidende 2013, nr.
L 176, side 1 og Europa-Parlamentets og Rådets forordning (EU) nr. 600/2014 af 15. maj 2014 om markeder for finansielle instrumenter (MiFIR), EU-Tidende 2014, nr.
L 173, side 84«.« [Sproglig og lovteknisk korrektion] 4) Efter nr. 9 indsættes som nyt nummer:
»01. I § 5, stk. 1, nr. 18, litra b, ændres »værdipapirerne« til: »de omsættelige værdipapirer«.« [Konsekvensrettelse] 5) I nr. 19 ændres i den indledende tekst »nr. 21 og 27« til: »nr. 22 og 28«.
[Konsekvensrettelse] 6) Efter nr. 28 indsættes som nyt nummer:
»02. I § 10, stk. 2, 1. pkt., ændres »nr. 4, 5 og 9« til: »nr. 4, 5 og 10«, og i 3. og 4. pkt. ændres »9« til: »10«.« [Konsekvensrettelse] 7) Efter nr. 29 indsættes som nyt nummer:
»03. I § 14, stk. 1, nr. 3, ændres »stk. 3« til: »stk. 2«.« [Konsekvensrettelse] 8) Efter nr. 32 indsættes som nyt nummer:
»04. I § 30, stk. 1, 1. pkt., ændres »stk. 4-8« til: »stk. 4 og 6-9«.« [Konsekvensrettelse] 9) Efter nr. 33 indsættes som nyt nummer:
»05. I § 30, stk. 3, nr. 2, ændres »9« til: »10«.« [Konsekvensrettelse] 10) Efter nr. 40 indsættes som nyt nummer:
»06. I § 31, stk. 3, 2. pkt., ændres »9« til: »10«.« [Konsekvensrettelse] 11) Efter nr. 58 indsættes som nyt nummer:
»07. I § 64, stk. 8, 1. pkt., ændres »stk. 3« til: »stk. 2«.« [Konsekvensrettelse] 12) Efter nr. 64 indsættes som nyt nummer:
»08. I § 77 a, stk. 1, nr. 3, litra c, ændres »stk. 2« til: »stk. 4«.« [Konsekvensrettelse] 13) Efter nr. 72 indsættes som nyt nummer:
»09. I § 211, stk. 2, ændres »stk. 7« til: »stk. 6«.« [Konsekvensrettelse] 14) Efter nr. 75 indsættes som nyt nummer:
»010. I § 224 a, stk. 1, nr. 2, ændres »stk. 6« til: »stk. 5«.« [Konsekvensrettelse] 15) I den under nr. 77 foreslåede ændring af § 226, stk. 2, 1. pkt., indsættes efter »udgår«: »»og 5« og«.
[Konsekvensrettelse] 16) Efter nr. 77 indsættes som nyt nummer:
»011. I § 253, stk. 1, ændres »stk. 7« til: »stk. 6«.« [Konsekvensrettelse] 17) Efter nr. 79 indsættes som nyt nummer:
»012. I § 343 r, stk. 1, ændres »stk. 2« til: »stk. 4«.« [Konsekvensrettelse] 18) Efter nr. 82 indsættes som nyt nummer:
»013. I § 351, stk. 5, stk. 6, 1. pkt., og stk. 10, 1. pkt., ændres »§ 71, stk. 3« til: »§ 71, stk. 2«.« [Konsekvensrettelse] 19) Nr. 85 og 86 udgår.
[Lovteknisk korrektion] 20) Efter nr. 86 indsættes som nye numre:
 »014. I § 355, stk. 2, nr. 10, ændres »stk. 5« til: »stk. 4«.
 015. I § 355, stk. 2, nr. 11, ændres »stk. 3 og 4« til: »stk. 2 og 3«.
016. I § 355, stk. 2, nr. 12, ændres »stk. 11« til: »stk. 10«.« [Konsekvensrettelse] 21) Nr. 87 udgår.
[Konsekvensrettelse] 22) Nr. 88 affattes således:
 »88. § 361 affattes således:
 »§ 361. Følgende fysiske og juridiske personer omfattet af lov om finansiel virksomhed betaler årligt et grundbeløb til Finanstilsynet:
 1) Arbejdsmarkedets Erhvervssikring betaler 1.050.000 kr.
 2) Arbejdsmarkedets Tillægspension (ATP) betaler 2.430.000 kr.
 3) CO2-kvotebydere betaler 17.000 kr.
4) En fælles datacentral betaler 110.000 kr.
Har en fælles datacentral i et regnskabsår gennemsnitligt færre end 25 fuldtidsansatte, betaler den fælles datacentral dog 2.000 kr.
 5) Garantifonden for skadesforsikringsselskaber betaler 100.000 kr.
 6) Genforsikringsmæglerselskaber betaler 31.000 kr.
 7) Hver finansiel holdingvirksomhed og forsikringsholdingvirksomhed betaler 10.000 kr.
 8) Hver udsteder af collateralized mortgage obligations og ISPV-obligationer og lignende virksomheder betaler 21.000 kr. pr. serie.
 9) Investeringsrådgivere betaler 17.000 kr.
10) Pengeinstitutter, realkreditinstitutter og fondsmæglerselskaber I betaler samlet 3.100.000 kr.
Afgiften fordeles i forhold til den enkelte virksomheds andel af de omfattede virksomheders samlede bogførte balancesum.
Der pålægges altid en minimumsafgift på 4.100 kr.
 Stk. 2. Følgende fysiske og juridiske personer omfattet af lov om kapitalmarkeder betaler årligt et grundbeløb til Finanstilsynet:
1) En operatør af et reguleret marked betaler 200.000 kr. samt 1.200 kr. pr. finansielt instrument, der er optaget til handel ved udgangen af året.
Afgiften kan dog højst udgøre 5.000.000 kr.
2) Et selskab, der driver en multilateral handelsfacilitet, betaler 150.000 kr. samt 1.200 kr. pr. finansielt instrument, der er optaget til handel ved udgangen af året.
Afgiften kan dog højst udgøre 1.350.000 kr.
3) Et selskab, der driver en organiseret handelsfacilitet, betaler 100.000 kr. samt 1.200 kr. pr. finansielt instrument, der er optaget til handel ved udgangen af året.
Afgiften kan dog højst udgøre 700.000 kr.
 4) En operatør af et reguleret marked, der har tilladelse til at drive en CO2-auktioneringsplatform, betaler ud over afgiften efter nr. 1 50.000 kr.
5) En systematisk internalisator betaler 50.000 kr. samt 1.200 kr. pr. finansielt instrument, som den systematiske internalisator forestod handel med ved udgangen af året.
Afgiften kan dog højst udgøre 300.000 kr.
 6) Værdipapircentraler (CSDer) med tilladelse i henhold til Europa-Parlamentets og Rådets forordning (EU) nr. 909/2014 af 23. juli 2014 om forbedring af værdipapirafviklingen i Den Europæiske Union og om værdipapircentraler, jf. § 211, stk. 2, nr. 6, i lov om kapitalmarkeder, betaler 3.795.000 kr.
 7) Udbydere af dataindberetningstjenester med tilladelse efter kapitel 26 i lov om kapitalmarkeder betaler 670.000 kr. pr. type af dataindberetningstjeneste, der udbydes.
 8) Centrale modparter (CCPer) med tilladelse i henhold til Europa-Parlamentets og Rådets forordning (EU) nr. 648/2012 af 4. juli 2012 om OTC-derivater, centrale modparter og transaktionsregistre, jf. § 211, stk. 2, nr. 3, i lov om kapitalmarkeder, betaler 670.000 kr.
9) Finansielle virksomheder, finansielle holdingvirksomheder og forsikringsholdingvirksomheder, hvis omsættelige værdipapirer er optaget til handel på et reguleret marked, og hvis markedsværdi af de handlede omsættelige værdipapirer er på 1 mia. kr. eller derover ved udgangen af året, betaler 82.000 kr.
Er markedsværdien af de handlede omsættelige værdipapirer på 250 mio. kr. og derover, men under 1 mia. kr., ved udgangen af året, betales 41.000 kr.
Er markedsværdien af de handlede omsættelige værdipapirer på under 250 mio. kr. ved udgangen af året, betales 20.500 kr.
Afdelinger af danske UCITS, som har udstedt andele, der er optaget til handel på et reguleret marked, betaler 10.250 kr.
 10) Fysiske eller juridiske personer, som anmoder om Finanstilsynets godkendelse af et prospekt i henhold til kapitel 3 i lov om kapitalmarkeder, betaler 52.000 kr. i afgift pr. anmodning.
 11) Udstedere, der efter egen anmodning har fået tilladelse til, at deres finansielle instrumenter optages til handel på et reguleret marked, en multilateral handelsfacilitet eller en organiseret handelsfacilitet i Danmark, betaler 14.000 kr.
12) Udstedere, som anmoder om Finanstilsynets officielle notering af aktier, aktiecertifikater eller obligationer, betaler 25.000 kr. i afgift pr. anmodning.
De pågældende udstedere betaler herefter 3.500 kr. årligt, så længe det finansielle instrument er officielt noteret.
 13) Værdipapirhandlere, som er forpligtet til at indberette transaktioner med finansielle instrumenter til Finanstilsynet efter artikel 26 i Europa-Parlamentets og Rådets forordning (EU) nr. 600/2014 af 15. maj 2014 om markeder for finansielle instrumenter, betaler følgende:
 a) 3.400 kr. for op til 10.000 transaktioner.
 b) 17.000 kr. for mellem 10.000 og 100.000 transaktioner.
 c) 110.000 kr. for mellem 100.000 og 1 million transaktioner.
 d) 470.000 kr. for over 1 million transaktioner.
 Stk. 3. Følgende fysiske og juridiske personer omfattet af lov om betalingstjenester og elektroniske penge betaler årligt et grundbeløb til Finanstilsynet:
 1) Betalingsinstitutter betaler 85.000 kr.
 2) E-pengeinstitutter betaler 120.000 kr.
 3) Virksomheder med begrænset tilladelse til at udbyde betalingstjenester betaler 8.500 kr.
 4) Virksomheder med begrænset tilladelse til udstedelse af elektroniske penge betaler 12.000 kr.
 Stk. 4. Ejendomskreditselskaber omfattet af lov om ejendomskreditselskaber betaler årligt et grundbeløb til Finanstilsynet på 28.000 kr.
 Stk. 5. Følgende fysiske og juridiske personer omfattet af lov om finansielle rådgivere og boligkreditformidlere betaler årligt et grundbeløb til Finanstilsynet:
 1) Boligkreditformidlere betaler 15.500 kr.
 2) Virksomheder, der yder rådgivning om finansielle produkter til forbrugere, betaler 25.000 kr.
 Stk. 6. Virksomheder og personer omfattet af § 1, stk. 1, nr. 12, i lov om forebyggende foranstaltninger mod hvidvask af udbytte og finansiering af terrorisme betaler årligt et grundbeløb til Finanstilsynet på 4.100 kr.
 Stk. 7. Følgende fysiske og juridiske personer omfattet af lov om forvaltere af alternative investeringsfonde m.v. betaler årligt et grundbeløb til Finanstilsynet:
 1) Udenlandske forvaltere af alternative investeringsfonde omfattet af kapitel 17 i lov om forvaltere af alternative investeringsfonde m.v., som er meddelt tilladelse til at markedsføre en udenlandsk alternativ investeringsfond i Danmark, betaler 4.100 kr. pr. alternativ investeringsfond og 4.100 kr. pr. afdeling i fonden.
 2) Udenlandske forvaltere af alternative investeringsfonde fra et land inden for Den Europæiske Union eller et land, som Unionen har indgået aftale med på det finansielle område, og udenlandske forvaltere af alternative investeringsfonde fra et tredjeland, som Danmark er referenceland for, der er meddelt tilladelse til at forvalte danske alternative investeringsfonde, betaler 41.000 kr.
 Stk. 8. Følgende fysiske og juridiske personer omfattet af lov om investeringsforeninger m.v. betaler årligt et grundbeløb til Finanstilsynet:
 1) For hver meddelelse, anmeldelse eller ansøgning om grænseoverskridende markedsføring af andele i investeringsinstitutter, jf. § 27 i lov om investeringsforeninger m.v., betaler udenlandske investeringsinstitutter 5.000 kr.
 2) Udenlandske investeringsinstitutter omfattet af § 27 i lov om investeringsforeninger m.v. betaler 16.000 kr.
 Stk. 9. Lønmodtagernes Dyrtidsfond omfattet af lov om Lønmodtagernes Dyrtidsfond betaler årligt et grundbeløb til Finanstilsynet på 1.380.000 kr.
Stk. 10. Grundbeløb, jf. stk. 1-9, er angivet i 2014-niveau og reguleres årligt svarende til udviklingen i Finanstilsynets bevilling på finansloven.«« [Sproglig og lovteknisk tilretning] 23) I den under nr. 91 foreslåede ændring af § 373, stk. 1, ændres »I § 373, stk. 1, indsættes efter »§ 33, stk. 1,«:« til: »I 373, stk. 1, ændres »§ 7, stk. 1 og 3-6« til: »§ 7, stk. 1 og 2-5«, efter »§ 33, stk. 1,« indsættes:«.
[Konsekvensrettelse] 24) Nr. 92 affattes således:
»92. I 373, stk. 2, 1. pkt., ændres »§ 71, stk. 1, 3 og 4« til: »§ 71, stk. 1-3«, og efter »§ 77 d, stk. 1-4,« indsættes: »§ 77 e, stk. 1,«.« [Konsekvensrettelse] 25) Efter nr. 92 indsættes som nye numre:
 »017. I § 373, stk. 3, indsættes som 3. pkt.:
»Med bøde straffes herudover den, som overtræder et forbud eller en begrænsning eller restriktion meddelt i henhold til artikel 42 i Europa-Parlamentets og Rådets forordning (EU) nr. 600/2014 om markeder for finansielle instrumenter.« 018. I § 386 ændres »stk. 5 og 6« til: »stk. 4 og 5«.« [Nr. 017 er en rettelse, som er nødvendig for anvendelsen af Europa-Parlamentets og Rådets forordning (EU) nr. 600/2014 om markeder for finansielle instrumenter.
Nr. 018 er en konsekvensrettelse] Til § 2 26) Nr. 5 udgår.
[Lovteknisk ændring] 27) Efter nr. 11 indsættes som nye numre:
 »01. I § 3, stk. 2, nr. 1, der bliver stk. 3, nr. 1, ændres »stk. 3« til: »stk. 4«.
02. I § 3, stk. 3 og 4, der bliver stk. 4 og 5, ændres »stk. 2« til: »stk. 3«.« [Konsekvensrettelse] 28) Efter nr. 12 indsættes som nyt nummer:
»03. I § 3, stk. 5, der bliver stk. 6, ændres »stk. 2, nr. 4«, til: »stk. 3, nr. 4«, og »stk. 2, nr. 5« til: »stk. 3, nr. 5«.« [Konsekvensrettelse] 29) Efter nr. 15 indsættes som nyt nummer:
»04. I § 6, stk. 1 og 2, § 7, stk. 1, § 8, stk. 1, 1. pkt., § 9, stk. 1, § 10, 1. pkt., § 10 b, stk. 1, og § 18, stk. 1, 1. pkt., indsættes efter »en finansiel rådgiver«: », en investeringsrådgiver«.« [Lovteknisk ændring] 30) I nr. 20 udgår i den indledende tekst »og 3«.
[Konsekvensrettelse] 31) I nr. 21 ændres i den indledende tekst »I § 14, stk. 1 og 2« til: »I § 12, stk. 3, og § 14, stk. 1 og 2«.
[Konsekvensrettelse] 32) Nr. 27 affattes således:
»27. I § 26, stk. 2, indsættes efter »Overtrædelse af«: »§ 7 b, stk. 1,«, og »§ 10 a, stk. 1,« udgår.« [Konsekvensrettelse] Til § 9 33) I nr. 2 ændres i den indledende tekst »3. pkt.« til: »4. pkt.«.
[Konsekvensrettelse] Til § 10 34) I den under nr. 5 foreslåede ændring af § 63, 2. pkt., og § 166, stk. 2, 1. pkt., ændres »og investeringsselskaber« til: », investeringsselskaber og administrationsselskaber«.
[Konsekvensrettelse] Til § 13 35) I den under nr. 1 foreslåede affattelse af § 159 a affattes stk. 2 således:
»Stk. 2. Erhvervsstyrelsen påser, at årsrapporter og delårsrapporter aflagt af virksomheder omfattet af regnskabsklasse D, som har værdipapirer optaget til handel på et reguleret marked i et EU-/EØS-land, overholder reglerne for finansiel information i de internationale regnskabsstandarder, jf.
Europa-Parlamentets og Rådets forordning om anvendelse af internationale regnskabsstandarder samt regler i eller fastsat i medfør af denne lov.« [Sproglig præcisering] 36) I den under nr. 1 foreslåede affattelse af § 159 a ændres i stk. 5, 2. pkt., »stk. 4« til: »stk. 5«.
[Lovteknisk tilretning] Til § 17 37) Paragraffen udgår.
[Lovteknisk korrektion] Til § 23 38) I stk. 2 og 3 udgår »17,«.
[Lovteknisk korrektion] Bemærkninger Til nr. 1 Med ændringsforslaget foreslås lovforslagets note nyaffattet.
Det er en præcisering af noten, idet henvisningen til Europa-Parlamentets og Rådets direktiv 2014/65/EU af 15. maj 2014 om markeder for finansielle instrumenter ikke var identisk med henvisningen til samme direktiv i lovforslagets § 1, nr. 1. Det rettes op med ændringsforslaget.
Til nr. 2 Den foreslåede ændring er en lovteknisk korrektion, så relevante henvisninger til senere ændringer til lov om finansiel virksomhed, jf. lovbekendtgørelse nr. 174 af 31. januar 2017, fremgår af indledningen til lovforslagets § 1.
Til nr. 3 Den foreslåede ændring er dels en sproglig korrektion, hvor titlen til forordning nr. 600/2014 af 15. maj 2014 indsættes, dels en lovteknisk korrektion, idet opremsningen sidst i fodnoten ikke forløb korrekt.
Til nr. 4 Som konsekvens af, at ordet værdipapir i den indledende tekst til § 5, stk. 1, nr. 18, litra b, i lov om finansiel virksomhed, med lovforslagets § 1, nr. 10, ændres til omsættelige værdipapirer, foreslås det med ændringsforslaget, at værdipapirerne i samme bestemmelse tilsvarende ændres, så der kommer til at stå »de omsættelige værdipapirer«, så der er overensstemmelse i terminologien.
Til nr. 5 Med § 1, nr. 19, i det fremsatte lovforslag ændres ordet værdipapirer i § 354, stk. 6, nr. 21 og 27, i lov om finansiel virksomhed.
Det skulle rettelig have været § 354, stk. 6, nr. 22 og 28. Ændringsforslaget gennemfører denne korrektion.
Til nr. 6 Med § 1, nr. 100, i det fremsatte lovforslag indsættes et nyt nummer i bilag 4, afsnit A, i lov om finansiel virksomhed, således at afsnit A, nr. 9, bliver nr. 10. § 10, stk. 2, 1., 3. og 4. pkt., indeholder henvisninger til bilag 4, afsnit A, nr. 9, der bliver nr. 10. Med ændringsforslaget foretages de nødvendige konsekvensrettelser heraf.
Til nr. 7 Med § 1, nr. 59, i det fremsatte lovforslag foreslås § 71, stk. 2, i lov om finansiel virksomhed ophævet.
Som konsekvens heraf bliver § 71, stk. 3, herefter § 71, stk. 2. § 14, stk. 1, nr. 3, indeholder en henvisning til § 71, stk. 3. Med ændringsforslaget foretages den nødvendige konsekvensrettelse af § 14, stk. 1, nr. 3.
Til nr. 8 Med § 1, nr. 37, i det fremsatte lovforslag indsættes efter stk. 4 et nyt stykke i § 30 i lov om finansiel virksomhed.
Som konsekvens heraf bliver § 30, stk. 5-11, herefter § 30, stk. 6-12. Som konsekvens heraf rettes henvisningen i § 30, stk. 1, 1. pkt., fra stk. 4-8 til stk. 4 og 6-9.
Til nr. 9 Med § 1, nr. 100, i det fremsatte lovforslag indsættes et nyt nummer i bilag 4, afsnit A, i lov om finansiel virksomhed, således at afsnit A, nr. 9, bliver nr. 10. § 30, stk. 3, nr. 2, indeholder en henvisning til bilag 4, afsnit A, nr. 9, der bliver nr. 10. Med ændringsforslaget foretages den nødvendige konsekvensrettelse heraf.
Til nr. 10 Med § 1, nr. 100, i det fremsatte lovforslag indsættes et nyt nummer i bilag 4, afsnit A, i lov om finansiel virksomhed, således at afsnit A, nr. 9, bliver nr. 10. § 31, stk. 3, 2. pkt., indeholder en henvisning til bilag 4, afsnit A, nr. 9, der bliver nr. 10. Med ændringsforslaget foretages den nødvendige konsekvensrettelse heraf.
Til nr. 11 Med § 1, nr. 59, i det fremsatte lovforslag foreslås § 71, stk. 2, i lov om finansiel virksomhed ophævet.
Som konsekvens heraf bliver § 71, stk. 3, herefter § 71, stk. 2. § 64, stk. 8, 1. pkt., indeholder en henvisning til § 71, stk. 3. Med ændringsforslaget foretages den nødvendige konsekvensrettelse af § 64, stk. 8, 1. pkt.
Til nr. 12 Med § 1, nr. 59, i det fremsatte lovforslag foreslås § 71, stk. 2, i lov om finansiel virksomhed ophævet.
Den gældende § 71, stk. 2, er en bemyndigelsesbestemmelse, som med § 1, nr. 60, i det fremsætte lovforslag indsættes igen som stk. 4 i samme bestemmelse. § 77 a, stk. 1, nr. 3, litra c, indeholder en henvisning til § 71, stk. 2. Med ændringsforslaget foretages den nødvendige konsekvensrettelse af § 77 a, stk. 1, nr. 3, litra c, så henvisningen i stedet bliver til § 71, stk. 4.
Til nr. 13 Med § 1, nr. 16, i det fremsatte lovforslag foreslås § 7, stk. 2, i lov om finansiel virksomhed ophævet.
Som konsekvens heraf bliver § 7, stk. 3-8, herefter § 7, stk. 2-7. § 211, stk. 2, i lov om finansiel virksomhed indeholder en henvisning til § 7, stk. 7, der bliver § 7, stk. 6. Med ændringsforslaget foretages den nødvendige konsekvensrettelse heraf.
Til nr. 14 Med § 1, nr. 75, i det fremsatte lovforslag foreslås § 224, stk. 5, i lov om finansiel virksomhed ophævet.
Som konsekvens heraf bliver § 224, stk. 6-8, herefter § 224, stk. 5-7. § 224 a, stk. 1, nr. 2, indeholder en henvisning til § 224, stk. 6, der bliver § 224, stk. 5. Med ændringsforslaget foretages den nødvendige konsekvensrettelse heraf.
Til nr. 15 § 226, stk. 2, i lov om finansiel virksomhed indeholder en henvisning til § 224, stk. 5, der med § 1, nr. 75, i det fremsatte lovforslag foreslås ophævet.
Som konsekvens heraf ændres den foreslåede ændring af § 226, stk. 2, i lovforslagets § 1, nr. 77, således at henvisningen til § 224, stk. 5, udgår.
Til nr. 16 Med § 1, nr. 75, i det fremsatte lovforslag foreslås § 224, stk. 5, i lov om finansiel virksomhed ophævet.
Som konsekvens heraf bliver § 224, stk. 6-8, herefter til § 224, stk. 5-7. § 253, stk. 1, indeholder en henvisning til § 224, stk. 7, der bliver § 224, stk. 6. Med ændringsforslaget foretages den nødvendige konsekvensrettelse heraf.
Til nr. 17 Med § 1, nr. 59, i det fremsatte lovforslag foreslås § 71, stk. 2, i lov om finansiel virksomhed ophævet.
Den gældende § 71, stk. 2, er en bemyndigelsesbestemmelse, som med § 1, nr. 60, i det fremsætte lovforslag indsættes igen som stk. 4 i samme bestemmelse. § 343 r, stk. 1, indeholder en henvisning til § 71, stk. 2. Med ændringsforslaget foretages den nødvendige konsekvensrettelse af § 343 r, stk. 1, så henvisningen i stedet bliver til § 71, stk. 4.
Til nr. 18 Med § 1, nr. 59, i det fremsatte lovforslag foreslås § 71, stk. 2, i lov om finansiel virksomhed ophævet.
Som konsekvens heraf bliver § 71, stk. 3, herefter § 71, stk. 2. § 351, stk. 5, 6 og 10, indeholder en henvisning til § 71, stk. 3. Med ændringsforslaget foretages den nødvendige konsekvensrettelse af § 351, stk. 5, 6 og 10.
Til nr. 19 Med § 1, nr. 85 og 86, i det fremsatte lovforslag ændres i § 355, stk. 2, henvisningerne til § 14 i lov om finansiel virksomhed.
Lovforslaget indeholder imidlertid ingen ændringer til § 14 i lov om finansiel virksomhed, hvorfor de to ændringer udgår med ændringsforslaget.
Til nr. 20 Med § 1, nr. 16, i det fremsatte lovforslag foreslås § 7, stk. 2, i lov om finansiel virksomhed ophævet.
Som konsekvens heraf bliver § 7, stk. 3-8, herefter § 7, stk. 2-7. § 355, stk. 2, nr. 10 og 11, i lov om finansiel virksomhed indeholder en henvisning til henholdsvis § 7, stk. 5, der bliver § 7, stk. 4, og § 7, stk. 3 og 4, der bliver § 7, stk. 2 og 3. Med ændringsforslaget foretages de nødvendige konsekvensrettelser heraf.
Med § 1, nr. 26, i det fremsatte lovforslag foreslås § 9, stk. 9, i lov om finansiel virksomhed ophævet.
Som konsekvens heraf bliver § 9, stk. 10-12, herefter § 9, stk. 9-11. § 355, stk. 2, nr. 12, i lov om finansiel virksomhed indeholder en henvisning til § 9, stk. 11, der bliver § 9, stk. 10. Med ændringsforslaget foretages den nødvendige konsekvensrettelser heraf.
Til nr. 21 Med § 1, nr. 87, i det fremsatte lovforslag ændres § 360, stk. 2, i lov om finansiel virksomhed.
Ved et ændringsforslag til lovforslag nr.
L 41  Forslag til lov om forebyggende foranstaltninger mod hvidvask og finansiering af terrorisme (hvidvaskloven) vil § 360, stk. 2, blive ophævet.
Derfor udgår ændringen med dette ændringsforslag.
Til nr. 22 Med § 1, nr. 88, i det fremsatte lovforslag foreslås det at nyaffatte § 361 i lov om finansiel virksomhed.
Med ændringsforslaget foreslås nr. 88 i det fremsatte lovforslag nyaffattet på grund af sproglige og lovtekniske tilretninger.
Bl.a. ændres indledningen til de enkelte stykker sprogligt.
Endvidere foretages der lovtekniske rettelser i det foreslåede stk. 1, nr. 10, stk. 2, nr. 4, og stk. 6.
Til nr. 23 Med § 1, nr. 16, i det fremsatte lovforslag foreslås § 7, stk. 2, i lov om finansiel virksomhed ophævet.
Som konsekvens heraf bliver § 7, stk. 3-8, herefter § 7, stk. 2-7. § 373, stk. 1, i lov om finansiel virksomhed indeholder en henvisning til § 7, stk. 3-6, der bliver § 7, stk. 2-5. Med ændringsforslaget ændres lovforslagets § 1, nr. 91, således at de nødvendige konsekvensrettelser i § 373, stk. 1, medtages.
Til nr. 24 Det gældende § 373, stk. 2, 1. pkt., i lov om finansiel virksomhed indeholder en henvisning til § 71, stk. 1, 3 og 4. Med § 1, nr. 59, i det fremsatte lovforslag foreslås § 71, stk. 2, i lov om finansiel virksomhed ophævet.
Som konsekvens heraf bliver § 71, stk. 3, herefter § 71, stk. 2. Den gældende § 71 i lov om finansiel virksomhed indeholder tre stykker.
Det er således en fejl, at der på nuværende tidspunkt er en henvisning til § 71, stk. 4, i § 373, stk. 2, 1. pkt., i lov om finansiel virksomhed.
Med § 1, nr. 60, i det fremsatte lovforslag foreslås indsat to nye stykker i § 71 i lov om finansiel virksomhed.
Med ændringsforslaget foretages den nødvendige konsekvensrettelse af § 373, stk. 2, 1. pkt., således, at der fremover rettelig henvises til § 71, stk. 1-3.
Til nr. 25 Det foreslås i nr. 017 at indsætte et 3. pkt. i § 373, stk. 3, i lov om finansiel virksomhed, således at Finanstilsynet udpeges som kompetent myndighed i relation til MiFIR.
Herved tillægges Finanstilsynet bl.a. kompetence til at udøve de beføjelser vedrørende produktintervention, som følger af MiFIR.
Disse beføjelser består i, at tilsynet under ganske særlige omstændigheder kan forbyde eller indføre andre restriktioner i markedsføringen af investeringsprodukter og investeringsbaserede livsforsikringsprodukter, jf. artikel 42 i MiFIR.
Som følge heraf foreslås det, at virksomheder, der ikke måtte efterleve et forbud eller et påbud om restriktioner i medfør af artikel 42 i MiFIR, kan straffes med bøde.
En eventuel bøde forventes fastsat under hensyntagen til virksomhedens omsætning i det pågældende produkt og karakteren af den restriktion, som virksomheden nægter at efterleve.
Med § 1, nr. 16, i det fremsatte lovforslag foreslås § 7, stk. 2, i lov om finansiel virksomhed ophævet.
Som konsekvens heraf bliver § 7, stk. 3-8, herefter § 7, stk. 2-7. § 386 i lov om finansiel virksomhed indeholder en henvisning til § 7, stk. 5 og 6, der bliver § 7, stk. 4 og 5. Med ændringsforslaget foretages i nr. 018 den nødvendige konsekvensrettelse i § 386.
Til nr. 26 Lovforslagets § 2, nr. 5, bryder med den kronologiske rækkefølge, hvorfor ændringsforslaget af lovtekniske årsager lader § 2, nr. 5, i det fremsætte lovforslag udgå og i stedet indgå igen i kronologisk korrekt rækkefølge, jf. ændringsforslag nr. 29.
Til nr. 27 og 28 Med § 2, nr. 11, i det fremsatte lovforslag foreslås det at indsætte et nyt stk. 2 i § 3 i lov om finansielle rådgivere og boligkreditformidlere.
Som konsekvens heraf bliver § 3, stk. 2-5 herefter til § 3, stk. 3-6. Flere af de øvrige stykker i § 3 i lov om finansielle rådgivere og boligkreditformidlere indeholder henvisninger, der bør konsekvensrettes som følge heraf.
Med ændringsforslaget foretages de nødvendige konsekvensrettelser således i § 3, stk. 2, nr. 1, § 3, stk. 3 og 4, og i § 3, stk. 5, i lov om finansielle rådgivere og boligkreditformidlere.
Til nr. 29 Lovforslagets § 2, nr. 5, bryder med den kronologiske rækkefølge, hvorfor ændringsforslaget af lovtekniske årsager lader § 2, nr. 5, i det fremsætte lovforslag udgå, jf. ændringsforslag nr. 26. I stedet indsættes ændringen igen med ændringsforslag nr. 29.
Til nr. 30 Med § 2, nr. 20, foreslås en ændring af § 12, stk. 2 og 3, i lov om finansielle rådgivere og boligkreditformidlere. § 12, stk. 3, indeholder imidlertid ikke ordene »en finansiel rådgiver og hos en bolig-kreditformidler«, men derimod ordene »en finansiel rådgiver eller en boligkreditformidler«.
Som konsekvens heraf udgår ændringen af § 12, stk. 3, i lovforslagets § 2, nr. 20, ved ændringsforslaget.
Til nr. 31 Med § 2, nr. 20, foreslås en ændring af § 12, stk. 2 og 3, i lov om finansielle rådgivere og boligkreditformidlere. § 12, stk. 3, indeholder imidlertid ikke ordene »en finansiel rådgiver og hos en bolig-kreditformidler«, men derimod ordene »en finansiel rådgiver eller en boligkreditformidler«.
Som konsekvens heraf bliver ændringen af § 12, stk. 3, i stedet en del af lovforslagets § 2, nr. 21, hvilket sker ved dette ændringsforslag.
Til nr. 32 Med § 2, nr. 18, i det fremsatte lovforslag foreslås § 10 a ophævet. § 26, stk. 2, i lov om finansielle rådgivere og boligkreditformidlere indeholder en henvisning til § 10 a, stk. 1. Som konsekvens heraf foretages med ændringsforslaget en ændring af lovforslagets § 2, nr. 27, således at § 10 a, stk. 1, udgår af § 26, stk. 2, i lov om finansielle rådgivere og boligkreditformidlere.
Til nr. 33 Med § 3, nr. 2, i det fremsatte lovforslag foreslås en ændring af § 66 a, stk. 1, 3. pkt., i lov om tilsyn med firmapensionskasser.
Det skulle rettelig have været § 66 a, stk. 1, 4. pkt., hvilket rettes med ændringsforslaget.
Til nr. 34 Med § 10, nr. 5, i det fremsatte lovforslag, foreslås § 63 og § 166, stk. 2, i selskabsloven ændret, således at henvisningen til værdipapirhandlerbegrebet efter § 4, stk. 1, i lov om værdipapirhandel m.v. ændres, så der i stedet i bestemmelserne henvises til en værdipapirhandler efter § 9, stk. 1, i lov om finansiel virksomhed, samt udenlandske kreditinstitutter og investeringsselskaber eller filialer af udenlandske kreditinstitutter og investeringsselskaber omfattet af § 1, stk. 3, og §§ 30, 31, 33 og 33 a i lov om finansiel virksomhed, der lovligt udøver værdipapirhandel her i landet.
Forslaget er dels en konsekvens af forslag til lov om kapitalmarkeder, der erstatter lov om værdipapirhandel m.v., der samtidig foreslås ophævet, dels en konsekvens af, at definitionen af værdipapirhandler i den gældende lov om værdipapirhandel m.v. ikke videreføres.
Selskabslovens henvisninger til værdipapirhandlerbegrebet i lov om værdipapirhandel m.v. foreslås derfor ændret til værdpapirhandlerbegrebet i § 9, stk. 1, i lov om finansiel virksomhed.
Da definitionen på en værdipapirhandler i § 9, stk. 1, er væsentlig snævrere end § 4, stk. 1, i lov om værdipapirhandel m.v., foreslås det at supplere bestemmelsen med udenlandske kreditinstitutter og investeringsselskaber samt filialer af disse både inden for og uden for EU/EØS.
I § 4, stk. 1, nr. 3, i lov om værdipapirhandel m.v. nævnes ud over kreditinstitutter og investeringsselskaber også administrationsselskaber.
Da der ikke er tiltænkt en materiel ændring af bestemmelserne og der fremover skal gælde de samme regler for selskaber, der lovligt udøver værdipapirhandel her i landet, er det fundet mest korrekt, at også administrationsselskaber omfattes af henvisningen.
Dette rettes der op på med ændringsforslaget.
Til nr. 35 Med § 13, nr. 1, i det fremsatte lovforslag nyaffattes § 159 a i årsregnskabsloven.
Med ændringsforslaget nyaffattes § 159 a, stk. 2, af hensyn til en sproglig præcisering, således at henvisningen til, at Erhvervsstyrelsen påser overholdelsen af lovens § 137, slettes, da det fremgår af bestemmelsen, at Erhvervsstyrelsen påser overholdelsen af hele loven, herunder § 137 i årsregnskabsloven.
Til nr. 36 Med § 13, nr. 1, i det fremsatte lovforslag nyaffattes § 159 a i årsregnskabsloven.
Med ændringsforslaget ændres stk. 4 til stk. 5 i det nyaffattede § 159 a, stk. 5, 2. pkt.
Der er alene tale om en lovteknisk tilretning.
Til nr. 37 § 17 i det fremsatte lovforslag ændrer i § 305 i søloven.
Sølovens § 305 omtaler strengt taget ikke værdipapirer, men henviser blot til lovgivningen herom.
Det vurderes derfor, at den foreslåede ændring af § 305 i søloven ikke er nødvendig.
Vurderingen om nødvendigheden af ændringen er desuden foretaget, i lyset af at § 1, nr. 8, i lov nr. 618 af 12. juni 2013 ikke er sat i kraft.
Den pågældende bestemmelse forventes ikke at blive sat i kraft foreløbig og således heller ikke før den 3. januar 2018, hvor det fremsatte lovforslag foreslås at træde i kraft.
I betragtning heraf og i betragtning af at det lovteknisk vil være meget kompliceret og næppe egnet til at indgå i et ændringsforslag at ændre i den endnu ikke ikraftsatte lov nr. 618 af 12. juni 2013, er vurderingen, at den bedste løsning er at lade det fremsatte lovforslags § 17, som ændrer søloven, udgå.
Til nr. 38 Som en konsekvens af, at det med ændringsforslag nr. 37 foreslås at lade § 17 i det fremsatte lovforslag udgå, vil § 17 ligeledes udgå af lovforslagets territorialbestemmelse i lovforslagets § 23.
Hans Kristian Skibby (DF) Mette Hjermind Dencker (DF) Jan Rytkjær Callesen (DF) Lise Bech (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Eva Kjer Hansen (V) Jacob Jensen (V) Erling Bonnesen (V) Jane Heitmann (V) Villum Christensen (LA) Joachim B.
Olsen (LA) nfmd.
Anders Johansson (KF) Erik Christensen (S) Karin Gaardsted (S) Peter Hummelgaard Thomsen (S) Kaare Dybvad (S) Morten Bødskov (S) fmd.
Rasmus Horn Langhoff (S) Thomas Jensen (S) Pelle Dragsted (EL) Henning Hyllested (EL) René Gade (ALT) Christian Poll (ALT) Ida Auken (RV) Lisbeth Bech Poulsen (SF) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
