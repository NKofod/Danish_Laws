Tillægsbetænkning afgivet af Arbejdsmarkedsudvalget den 15.  

 december 2004 Tillægsbetænkning over Forslag til lov om ændring af lov om dagpenge  

 ved sygdom eller fødsel  

  

 (Adoptionssøgendes ret til  

 dagpenge før modtagelsen af barnet) [af familie- og forbrugerministeren (Henriette  

 Kjær)] 1. Ændringsforslag Familie- og forbrugerministeren har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 17. november 2004 og var til 1.  

 behandling den 26. november 2004. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Udvalget afgav betænkning den 8.  

 december 2004. Lovforslaget var til 2. behandling den 14. december 2004,  

 hvorefter det blev henvist til fornyet behandling i Arbejdsmarkedsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
3. Indstillinger Udvalget  

  

 indstiller  

 lovforslaget til  

  

 vedtagelse  

  

 med det  

 stillede ændringsforslag Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

  

 familie- og forbrugerministeren,  

  

 tiltrådt af  

  

 udvalget:
Til § 1 1)  

  

 I den under  

  

 nr. 2  

  

 foreslåede ændring af  

  

 §  

 14  

  

 indsættes efter stk. 2 som nyt stykke:
»Stk. 3.  

  

 Til kommende  

 adoptanter, der skal modtage et adoptivbarn i Danmark, ydes dagpenge i op til  

 1  

 uge før modtagelse af barnet, hvis barnet ikke allerede har ophold i  

 adoptanternes hjem.
Det er en forudsætning for dagpenge, at adoptanterne af  

 hensyn til barnet opholder sig på det sted, hvor barnet befinder sig, inden  

 modtagelsen.
Retten til dagpenge efter 1. pkt. kan forlænges i op til 1 uge,  

 hvis opholdet bliver længere end 1 uge af årsager, som ikke kan tilregnes den  

 kommende adoptant.« Stk. 2-9 bliver herefter  

 stk. 4-11.
[Dagpenge i forbindelse med adoption af børn i Danmark] Bemærkninger Til nr. 1 Ved adoption af et barn i Danmark, som de kommende adoptanter  

 ikke forud for adoptionen har hos sig, stilles der almindeligvis krav om, at  

 de  

 kommende adoptanter deltager i et udslusningsforløb på det sted, hvor barnet  

 opholder sig.
Denne proces vil almindeligvis kunne afsluttes inden for 1 uge,  

 men kan undtagelsesvis vare længere.
 De kommende adoptanter af et barn i Danmark har herved et behov  

 for at være fraværende fra arbejde før modtagelsen af barnet, som kan  

 sidestilles med det behov, adoptanter af udenlandske børn har for at være  

 fraværende  

 fra arbejde, når de henter barnet i udlandet.
 Regeringen har derfor fundet det rimeligt, at der i ændringsforslaget  

 indsættes en bestemmelse om ret til dagpenge for den periode, hvor kommende  

 adoptanter af børn i Danmark opholder sig sammen med barnet forud for  

 modtagelsen af barnet i hjemmet.
 Det foreslås, at der i § 14 indsættes et nyt stk. 3, som giver  

 kommende adoptanter af børn i Danmark ret til dagpenge i op til 1 uge før  

 modtagelsen af barnet.
 Det præciseres, at denne ret er betinget af, at barnet ikke  

 allerede opholder sig i adoptanternes hjem, og at de kommende adoptanter i  

 den  

 periode, hvor der er ret til dagpenge, opholder sig sammen med barnet.
 Det fastsættes endvidere, at retten til dagpenge kan forlænges i  

 op til 1 uge, hvis opholdet bliver længere end 1 uge af årsager, som ikke kan  

 tilregnes den kommende adoptant.
Charlotte Antonsen (V)   

 Erling Bonnesen (V)   

 Freddy Dam (V)   

 Jens Vibjerg (V)  

  

  fmd.  

  

 Bent Bøgsted (DF)   

 Kristian Thulesen Dahl (DF)   

 Lars Barfoed (KF)   

 Charlotte Dyremose (KF)   

 Mogens Nørgård Pedersen (KD)   

 Lotte Bundsgaard (S)   

 Bjarne Laustsen (S)  

  

  nfmd.  

  

 Jan Petersen (S)   

 Lone Møller (S)   

 Ole Vagn Christensen (S)   

 Ole Sohn (SF)   

 Ida Jørgensen (RV)   

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 121 omdelt  

 efter afgivelse af betænkning Bilagsnr.
