Ændringsforslag stillet den 26. april 2021 uden for betænkningen Ændringsforslag til 2. (sidste) behandling af Forslag til folketingsbeslutning om udvidelse af reglerne for kønsopdelt lønstatistik [af Astrid Carøe (SF) m.fl.]:
Til teksten Af Sikandar Siddique (UFG):
 1) Efter »alle virksomheder« indsættes: », herunder virksomheder i brancher, der i dag er undtaget reglerne om kønsopdelt lønstatistik,«.
[Alle virksomheder omfattes af reglerne om kønsopdelt lønstatistik] Bemærkninger Til nr. 1 Det følger i dag af ligelønslovens § 5 a, stk. 2, nr. 1 og 2, at virksomheder i brancherne landbrug, jagt, skovbrug og fiskeri ikke er omfattet af reglerne om kønsopdelt lønstatistik.
Frie Grønne mener, at alle virksomheder, uanset branche, bør være omfattet af reglerne om kønsopdelt lønstatistik, og foreslår derfor, at de eksisterende undtagelser fjernes.
