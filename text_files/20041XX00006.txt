Skriftlig fremsættelse (6. oktober 2004) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om anlæg  

 af 1. etape af Frederikssundmotorvejen mellem Motorring 3 og Motorring 4.
(Lovforslag nr.
L 11).
Med lovforslaget søges om bemyndigelse til at anlægge 1.  

 etape af Frederikssundmotorvejen mellem Motorring 3 og Motorring 4 som  

 motorvej  

 mellem Motorring 3 og Ring 3 og som udbygning af den nuværende  

 Frederikssundmotorvej mellem Ring 3 og Motorring 4 fra 4 til 6 spor.
Desuden  

 søges om bemyndigelse til at udbygge rundkørslen i krydset Frederikssundsvej  

 og  

 J.F.
Willumsensvej i Frederikssund.
 Lovforslaget er en opfølgning på trafikaftalen af 5.  

 november 2003 mellem regeringen, Dansk Folkeparti, Det Radikale Venstre og  

 Kristendemokraterne om investeringer på trafikområdet for en 10 års periode.  

 Denne aftale omfatter bl.a. anlægget af en 1. etape af  

 Frederikssundmotorvejen  

 mellem Motorring 3 og Motorring 4.
 Anlægsudgiften til udbygningen af strækningen er anslået til  

 712 mio. kr.
 1. etape af Frederikssundmotorvejen forventes ibrugtaget i  

 2012.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
