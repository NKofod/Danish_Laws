 Under 11. april 1962 er der i København indgået følgende aftale mellem  

 Danmark og Senegal om økonomisk, teknisk og industrielt samarbejde:
 Oversættelse.
AFTALE om økonomisk, teknisk og industrielt samarbejde mellem Regeringen i  

 kongeriget Danmark og Regeringen i Republikken Senegal.
Regeringen i Kongeriget Danmark og Regeringen i Republikken Senegal der ønsker at styrke og uddybe de mellem de to stater og deres folk  

 allerede bestående venskabelige forbindelser.
er under hensyn til deres fælles interesse i at oprette og anspore deres  

 staters økonomiske og tekniske udvikling, og i erkendelse af de fordele, der for begge stater vil opstå af et snævrere  

 økonomisk, teknisk og industrielt samarbejde, blevet enige om følgende:
Artikel 1 Regeringen i Kongeriget Danmark og Regeringen i Republikken Senegal vil  

 bestræbe sig for at samarbejde og bistå hinanden med henblik på at fremme den  

 økonomiske, tekniske og industrielle udvikling i deres lande og eventuelt  

 udviklingen af de konsulære forbindelser.
 De vil samarbejde som partnere med lige rettigheder.
Artikel 2 På grundlag af de i nærværende aftale fastsatte formål kan de to  

 regeringer indgå særaftaler vedrørende alle områder inden for økonomisk  

 udvikling, herunder særlig landbrug, industri og teknisk uddannelse.
Artikel 3 De i ovenstående artikel 2 nævnte særaftaler skal i hvert enkelt tilfælde  

 indgås af de to regeringers kompetente organer, der ligeledes ved fælles  

 overenskomst skal fastlægge de særlige betingelser for bistanden.
Artikel 4 Den i nærværende aftale definerede bistand vil ligeledes i den  

 udstrækning, det skønnes hensigtsmæssigt, kunne ydes gennem private  

 virksomheder.
Artikel 5 I tilfælde af, at gennemførelsen af programmerne nødvendiggør  

 kapitaltilførsler, forpligter de kontraherende parter sig til at garantere  

 investeringerne i henhold til de i de to lande gældende bestemmelser.
Artikel 6 Nærværende aftale træder i kraft tre måneder efter datoen for  

 undertegnelsen.
 Den skal være gyldig for en 2-årig periode og kan fornyes stiltiende.
 Den kan til enhver tid opsiges af hver part med mindst 6 måneders varsel  

 til den anden part.
 I tilfælde af opsigelse skal påbegyndte programmer fuldføres i  

 overensstemmelse med nærværende aftales bestemmelser.
 Udfærdiget i København den 11. april nitten hundrede toogtres i to  

 eksemplarer på fransk, der har samme gyldighed.
For regeringen i Kongeriget Danmark sign.
J.
O.
Krag For regeringen i Republikken Senegal sign.
Karim Gaye Aftalen er trådt i kraft den 11. juli 1962, jfr. artikel 6.
 Udenrigsministeriet, den 18. december  

 1963.
J.
O.
Krag.
