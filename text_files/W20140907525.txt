Pressenævnets kendelse i sag nr. 14-70-00611 Resumé JydskeVestkysten skrev i november 2013 artiklen Rockerrelateret mand blev skygget af politiet.
Før årsskiftet var klagefristen fire uger, og da klagen over artiklen først er modtaget i februar 2014, er fristen overskredet, og Pressenævnet afviser klagen. 1. januar 2014 blev klagefristen forlænget til 12 uger.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Såfremt offentliggørelsen er sket efter den 1. januar 2014, er fristen for at klage til Pressenævnet 12 uger efter offentliggørelsen i massemediet eller 12 uger efter massemediets afgørelse, jf. medieansvarsloven § 34, stk. 2. Hvis offentliggørelsen er sket før den 1. januar 2014, er klagefristen fire uger.
Klagen angår en artikel offentliggjort før 1. januar 2014, og klagefristen er derfor fire uger.
Da artiklen er offentliggjort i november 2013, og klagen først er modtaget i Pressenævnet i februar 2014, er fristen for at klage over forhold i forbindelse med offentliggørelsen overskredet.
Klagen anses derfor som for sent indgivet og afvises, jf. medieansvarsloven § 43, stk. 3.
 [Klager] har ved advokat Jesper Gad klaget til Pressenævnet over artiklen Rockerrelateret mand blev skygget af politiet bragt i JydskeVestkysten den 27. november 2013, idet klager mener, at god presseskik er tilsidesat.
 Klagen er modtaget i Pressenævnet den 10. februar 2014.
Advokat Jesper Gad har på vegne af [Klager] til støtte for klagen blandt andet anført, at det ikke er korrekt, at klager har rockerrelationer.
Advokaten har medsendt udskrift af Retten i Koldings dom af 26. november 2013 i sagen, Anklagemyndigheden mod [Klager].
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Såfremt offentliggørelsen er sket efter den 1. januar 2014, er fristen for at klage til Pressenævnet 12 uger efter offentliggørelsen i massemediet eller 12 uger efter massemediets afgørelse, jf. medieansvarsloven § 34, stk. 2. Hvis offentliggørelsen er sket før den 1. januar 2014, er klagefristen fire uger.
Klagen angår en artikel offentliggjort før 1. januar 2014, og klagefristen er derfor fire uger.
Da artiklen er offentliggjort i november 2013, og klagen først er modtaget i Pressenævnet i februar 2014, er fristen for at klage over forhold i forbindelse med offentliggørelsen overskredet.
Klagen anses derfor som for sent indgivet og afvises, jf. medieansvarsloven § 43, stk. 3.
