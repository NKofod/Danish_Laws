 Der blev  

 klaget over, at psykologen ikke foretog en korrekt behandling af patienten,  

 idet han blandt andet var konfronterende og udskældende.
Klage  

 over en psykologs brug af personlig og konfronterende behandlingsmetode Nævnet fandt, at psykologen ikke havde overtrådt lov om  

 psykologer ved sin behandling af patienten, men at det dog havde været  

 hensigtsmæssigt, om psykologen havde vurderet patienten grundigere, før han  

 påbegyndte den konfronterende og personlige behandlingsmetode.
Nævnet lagde  

 herved  

 vægt på, at psykologen i behandlingssessionerne bevidst var konfronterende  

 over  

 for patienten, ligesom han valgte en direkte brug af sin egen person i  

 behandlingen, idet han herved forsøgte at få patienten til at udvise  

 samarbejdsvilje og selvansvarlighed.
Nævnet oplyste, at en terapeut ved at konfrontere patienten med  

 hans hjælpeløshed, i nogle tilfælde vil kunne fremprovokere mere sunde sider  

 i  

 patientens personlighed, og dermed fremme muligheden af et mere forpligtende  

 engagement i behandlingen.
Om en sådan strategi lykkes vil blandt andet  

 afhænge  

 af, om patienten er robust nok til at forstå og modtage denne form for  

 håndsrækning, eller om patienten er for skrøbelig til dette.
Nævnet oplyste endvidere, at en konfronterende strategi kan  

 kædes sammen med et forsøg på at appellere til den personlige relation.  

 Anlæggelsen af en personlig tone vil ofte ske i håbet om at bryde igennem det  

 upersonlige og tale til patientens mere ligefremme sider.
Hvorvidt en sådan  

 strategi  

 lykkes, vil blandt andet afhænge af, om patienten er i stand til at forstå en  

 sådan form for personlig appel og på varigheden af terapien og karakteren af  

 den relation, der er blevet bygget op, samt af patientens grad af robusthed.
