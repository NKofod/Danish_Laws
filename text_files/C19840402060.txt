 1. Generelle bemærkninger.
 Når det nuværende manuelle matrikelsystem i de kommende år løbende bliver  

 afløst af et nyt edb-matrikelsystem, vil et af de ydre tegn på forandringen  

 være en ny opstilling og udformning af approbationsskrivelsen.
 Approbationsskrivelsen er en forvaltningsakt, der indeholder  

 landbrugsministeriets godkendelse i henhold til udstykningsloven og evt.  

 landbrugsloven af en ansøgning fra de berørte parter om udstykning og andre  

 matrikulære ændringer.
Den nye approbationsskrivelse forventes at kunne dække ca. 95% af  

 forekommende matrikulære sager.
Der vil stadig være en lille gruppe  

 specialtilfælde, hvor manuel skrivning af approbationsskrivelsen vil være  

 nødvendig.
Denne manuelt skrevne skrivelse vil følge de regler og principper,  

 der er gældende for de nuværende approbationsskrivelser.
 2. Principper for opstilling af den nye approbationsskrivelse.
Hvor den nuværende approbationsskrivelse er karakteriseret ved at være  

 opstillet i sagstypeorden, f.eks. sammenlægning først, så skelforandring,  

 udstykning o.s.v., er den nye approbationsskrivelse karakteriseret ved, at  

 hoveddelen, afsnittet »Matrikulære ændringer«, er opstillet i  

 matr.nr.orden med laveste ejerlavskode og laveste matr. nr. først.
For hvert  

 matr. nr. anføres de sagstyper, som matr.nret. er berørt af.
Det grundlæggende i den nye approbationsskrivelse er afsnittet  

 »Matrikulære ændringer«.
Dette afsnit vil altid findes, og her  

 udskrives de matr.nre., der ændres.
I en lang række sager vil de oplysninger, der fremgår af »Matrikulære  

 ændringer« være tilstrækkelige, men i nogle sager - typisk sager om  

 ændringer på ejendomsniveau, d.v.s. hvor en ejendoms omfang eller notering  

 ændres - kan oplysningerne i »Matrikulære ændringer« ikke stå  

 alene.
I disse tilfælde vil approbationsskrivelsen være udbygget med  

 afsnittene »Noteringsforhold før ændring« og/eller  

 »Noteringsforhold efter ændring«.
 Opbygningen af en ny approbationsskrivelse kan derfor bestå af en af  

 følgende kombinationer:
 Principskitsen for opstillingen af den nye approbationsskrivelse er vist i  

 bilag 1, og i det følgende vil de enkelte afsnit i den nye skrivelse blive  

 omtalt.
 Der er ved udskrivningen af de nye approbationsskrivelser begrænsede  

 tekstbehandlingsmuligheder, og det bebetyder, at der i en linie kan forekomme  

 for store mellemrum.
 Adressat- og referencedel.
Adressat- og referencedelen indeholder plads til henholdsvis  

 adresseoplysninger og referencer.
I nogle sager kan referencer være så  

 omfattende, at der ikke er plads i referencedelen.
I disse sager vil de  

 resterende referencer blive anført i tilføjelsesdelen.
 Angivelse af landinspektørens navn, postnr. og postdistrikt samt j.nr. vil  

 findes i alle breve og være anført i referencedelen.
 »Noteringsforhold før ændring« .
Den nye approbationsskrivelse indledes i visse tilfælde med  

 »Noteringsforhold før ændring«.
I dette afsnit anføres de  

 ejendomme, hvis noteringer ændres, og ejendommene anføres således, som de ser  

 ud før de matrikulære ændringer.
Der vil kun være »Noteringsforhold før  

 ændring« i bestemte typer af matrikulære sager, f.eks. udstykning af  

 hele matr.nre. fra en ejendom.
 De noteringstekster, der vil kunne forekomme i »Noteringsforhold før  

 ændring«, er vist i bilag 3.
 »Matrikulære ændringer« .
Dette afsnit vil altid forekomme i den nye skrivelse.
Matr.nrene. vil være  

 anført i stigende nr.orden (laveste ejerlav med laveste ejerlavskode -  

 laveste matr.nr. først). For hvert matr.nr. er anført areal m.v. før ændring,  

 dernæst hvilke sagstyper (skelforandring, udstykning o. lign.) der har  

 forårsaget ændringerne og endelig areal m.v. efter ændringerne.
I sagstyperne  

 skelforandring, omdeling og arealoverførsel ved ekspropriation og kendelse  

 vil delarealerne blive anført med fortegn (plus eller minus).
 Under »Areal kvm« vil være anført matr.nrets. samlede areal  

 inklusive eventuelle vej- og vandløbsarealer.
Som noget nyt vil der under »Efter ændring« være anført  

 vejareal.
I forbindelse med matrikulære sager vil der altid blive foretaget  

 en beregning af vejareal.
Denne beregning kan også føre til, at vejarealet er  

 nul, d.v.s der er ingen vej på matrikelkortet.
»Matrikulære ændringer« vil desuden indeholde redegørelse for  

 noteringsændringer af enhver art.
Arealerne for de nævnte matr.nre. anføres,  

 uanset om der sker arealændringer.
Enhver sagstype (skelforandring, udstykning m.v.) vil have sin faste  

 tekst, som automatisk vil blive udskrevet.
De fleste sagstyper vil endvidere  

 have en supplerende tekstlinie, evt. to linier, hvor sagsbehandleren i  

 matrikeldirektoratet har mulighed for at tilføje relevante oplysninger.
 Eksempel på tekster ved berigtigelse af matrikelkortet:
I de supplerende tekstlinier kan også anføres reference til eventuelle  

 ekspropriationsforretninger i de tilfælde, hvor forretningen kun vedrører et  

 fåtal af de matr.nre., der berøres i skrivelsen.
Vedrører  

 ekspropriationsforretningen alle matr.nre. i skrivelsen, vil referencen være  

 anført i tilføjelsesdelen.
Teksten »Landbrugspligten ophævet« vil blive anført i de  

 tilfælde, hvor der sker ophævelse af landbrugspligt på eksisterende  

 matr.nre., der hidtil har haft denne forpligtelse, f.eks. hvor et helt  

 matr.nr. fraskilles en landbrugsejendom uden landbrugspligt.
Hvis der  

 fremkommer nye matr.nre. uden landbrugspligt ved udstykning fra et  

 landbrugspligtigt matr.nr., vil teksten »Landbrugspligten ophævet«  

 derimod ikke længere blive anvendt.
 I de tilfælde, hvor Det fælleskommunale Ejendomsdatasystems ejendomsnr.  

 findes i matrikelregisteret, vil det være anført.
»Noteringsforhold efter ændring.« I afsnittet »Noteringsforhold efter ændring« udskrives de  

 ejendomme, der har fået ændret noteringen.
Endvidere udskrives de  

 landbrugsejendomme, hvorfra der er udstykket nye matr.nre., selv om der ikke  

 sker ændringer i selve noteringen.
 Udsigtsdel .
Ved udsigtsdelen forstås den del af approbationsskrivelsen, der indeholder  

 betingelser, der skal opfyldes, før en ansøgt udstykning og/ eller  

 sammenlægning kan gennemføres (»udstykning/sammenlægning kan forventes  

 godkendt, når o.s.v.«) Opstillingen af betingelserne, typisk krav om dommerattest med et givet  

 indhold, medfører ikke transaktioner i matrikelregisteret og vil i øvrigt  

 blive udformet som hidtil.
Især udsigtsdelen vil være præget af for store mellemrum i linierne.
Det  

 skyldes som nævnt begrænsede tekstbehandlingsfaciliteter i edb-systemet.
 Tilføjelsesdel.
 Her anføres særlige forhold, som der ikke er mulighed for at give  

 oplysning om i den øvrige del af brevet, eller som det er hensigtsmæssigt kun  

 at angive et sted.
 Eksempler herpå er meddelelser i almindelige matrikulære sager om  

 sognegrænseændringer: »Ved foranstående er der overført 889 m2 fra  

 Bangsbostrand sogn til Frederikshavn sogn«, eller referencer til evt.  

 ekspropriationsforretninger, kendelser o.lign., som gælder hele skrivelsen.
 Underskriftsdelen .
Approbationsskrivelsen vil ikke blive underskrevet med håndskrift.  

 Edb-systemet vil automatisk udskrive navnet på den kontorchef og  

 distriktsleder, der har behandlet sagen.
Eventuelle henvendelser vedrørende  

 sagen bedes normalt rettet til distriktslederen.
 I bilag 2 er vist et eksempel på en approbationsskrivelse udskrevet af  

 edb-systemet.
