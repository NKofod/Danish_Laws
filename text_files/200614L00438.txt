Betænkning afgivet af Boligudvalget den 10. maj 2007 Betænkning over Forslag til lov om ændring af lov om almene  

 boliger m.v. og lov om friplejeboliger (Opgørelse af Landsbyggefondens medfinansiering af  

 nybyggeri m.v.) [af  

 socialministeren (Eva Kjer Hansen)] 1. Udvalgsarbejdet Lovforslaget blev fremsat den 28. marts 2007 og var til 1.  

 behandling den 11. april 2007. Lovforslaget blev efter 1. behandling henvist  

 til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 14. marts 2007 dette udkast til  

 udvalget, jf. alm. del  bilag 102. Den 29. marts 2007 sendte  

 socialministeren  

 de indkomne høringssvar og et notat herom til udvalget, jf.
L 193   

 bilag 1.
Spørgsmål Udvalget har stillet 4 spørgsmål til socialministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af EL) indstiller lovforslaget til  

  

 vedtagelse uændret.
Socialdemokratiets og  

 Socialistisk Folkepartis medlemmer af udvalget glæder sig over, at  

 regeringen endelig har erkendt urimeligheden i, at lejere i den almene  

 sektor skal betale for boliger, der ikke bliver bygget.  S og SF  

 vil  

 støtte ethvert tiltag fra regeringens side, der mindsker eller gør op med  

 denne  

 urimelighed.
Det fjerner dog ikke S og  

 SFs modstand mod, at  

 regeringen og DF samt RV har lagt særskat på lejernes penge langt ud i  

 fremtiden.
S og SF finder  

 det ganske urimeligt, at det er lejerne, der via deres huslejebetaling skal  

 betale  

 en væsentlig andel til nybyggeri af almene boliger, plejehjemsboliger og de  

 nye  

 friplejehjemsboliger.
Det øger bevidst uligheden i samfundet, en ulighed, som  

 står i skærende modsætning til vores ønske om et samfund med  

 sammenhængskraft,  

 ønsket om en velfungerende almen sektor til gavn for de mange lejere og et  

 velfærdssamfund, vi kan være bekendt.
Det er liberalismens sande ansigt, som  

 vi  

 må tage kraftig afstand fra.
Hver gang der  

 tvangsudskrives penge fra lejerne i en almen bolig, er det en omfordeling,  

 hvor  

 lejerne aflaster statskassen.
Rent faktisk taler vi om en omfordeling, som  

 lejerne alene må betale, på omkring 10 mia. kr., hvilket svarer til ca.  

 19.000  

 kr. pr. lejer.
Denne særskat pålægger regeringen de mennesker, som har de  

 dårligste økonomiske muligheder i vores samfund, de mennesker, som ikke har  

 muligheden for at købe deres egne boliger, og de mennesker, som typisk må  

 leve  

 på kontanthjælp, førtidspension eller folkepension.
Det er de mennesker,  

 flertallet finder skal aflaste statskassen, samtidig med at vi hører  

 finansministeren sige, at vi snart er så rige, at vi kan købe hele verden.
Vi ved fra  

 regeringens egne rapporter, at der samtidig er et renoveringsbehov i de  

 almene  

 boliger på omkring 160 mia. kr., svarende til omkring 17.000 kr. pr. lejer  

 over  

 de næste 20 år.
Det vil sige, at havde regeringen valgt ikke at tage lejernes  

 penge fra Landsbyggefonden, var der rigeligt med penge til de nødvendige  

 renoveringer af boligerne i den almene sektor.
S og SF skal dybt  

 beklage,  

 at regeringen sammen med DF og RV finder, at det er rimeligt, at lejerne  

 betaler  via en særskat  for nybyggeri af almene boliger og for  

 nybyggeri af  

 plejehjemsboliger, som alle, inklusive direktørfruen, der kommer fra sit  

 store  

 parcelhus med masser af friværdi, kan få glæde af.
Regeringens,  

 DFs og RVs mest markante bidrag har været at tage fra de  

 fattigste og give  

 til de rigeste.
En politik, der har sat ny rekord i udsættelser af lejere  

   

 herunder familier med børn  i en sådan grad, at disse udsættelser i  

 flere  

 kommuner er steget med over 50 pct. under den borgerlige regering.
 S og SF ønsker  

 en ny, retfærdig boligpolitik,  


  

 hvor der bliver investeret i den almene sektor til  

 gavn for lejerne, således at uligheden  

 mindskes i det danske samfund.
Dansk Folkepartis medlemmer af udvalget bemærker, at for at  

 undgå overophedning i byggeriet med mangel på arbejdskraft lægges der i  

 lovforslaget op til, at fristen for bygherrens indsendelse af ansøgning om  

 godkendelse af byggeriets anskaffelsessum udvides fra 9 til 15 måneder for  

 tilsagn givet i 2006. Der foreslås endvidere, at den nuværende  

 opgørelsesmetode  

 vedr.
Landsbyggefondens medfinansiering af ydelsesstøtten ændres, så  

 Landsbyggefonden ikke kommer til at betale til boliger, der aldrig bliver  

 opført.
Det mener vi i DF er positivt, da det er forkert at betale for noget,  

 man ikke får.
I perioden 2006-2010 udskydes opgørelsen derfor af Landsbyggefondens  

 medfinansiering af ydelsesstøtten til nybyggeri, så den endeligt foretages 1.  

 oktober i det andet år efter tilsagnsåret.
Grundlaget for opgørelsen af  

 ydelsesstøtten er de godkendte anskaffelsessummer forud for den fysiske  

 påbegyndelse (skema B).
 I det omfang der ikke er registreret en godkendt anskaffelsessum  

 forud for påbegyndelsen, anvendes anskaffelsessummen på tilsagnstidspunktet  

 fortsat. (skema A).
 Den ændrede opgørelse af Landsbyggefondens medfinansiering af  

 nybyggeriet indebærer mindre indtægter for staten i 2008 for tilsagnsåret  

 2006  

 på 454 mio. kr.
 Dette vil medføre en reduktion i Landsbyggefondens samlede  

 bidrag for 2006 på 454 mio. kr.
 Samtidig foreslås det, at de renter og inflationsforudsætninger,  

 der skal anvendes ved beregningen af ydelsesstøtten for det enkelte  

 tilsagnsår,  

 skal være de forudsætninger, der er anvendt i forbindelse med den vedtagne  

 finanslov for det andet år efter tilsagnsåret.
 Da Landsbyggefondens indtægter i en årrække ikke kan dække  

 fondens udgifter til renoveringsstøtte til den sociale og forebyggende  

 indsats,  

 til driftsstøtte og medfinansiering af nybyggeriet vil lovforslaget endvidere  

 give Landsbyggefonden mulighed for at optage statslån.
Baggrunden for lovforslaget er, at der er givet tilsagn til  

 statslig ydelsesstøtte til et meget stort antal almene boliger i 2006, i alt  

 9.900 boliger.
Det høje antal boliger skyldes bl.a. den plejeboliggaranti,  

 som  

 vi i DF er glade for at have medvirket til.
 Et  

  

 mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling.
Enhedslistens medlem af  

 udvalget kan støtte, at Landsbyggefonden ikke skal finansiere boliger,  

 der  

 ikke bliver bygget.
EL kan støtte, at den endelige opgørelse for  

 Landsbyggefondens medfinansiering af ydelsesstøtte til nybyggeri udskydes, så  

 den først foretages 1. oktober i det andet år efter tilsagnsåret, som det  

 foreslås gældende for årene 2006-2010. Forhåbentlig betyder det, at tyveriet  

 fra Landsbyggefonden mindskes.
Men EL kan ikke  

 støtte, at Landsbyggefonden overhovedet skal finansiere nybyggeri.
Det er  

 lejernes  

 renoveringsmidler, som regeringen, DF og RV i en politisk aftale i efteråret  

 har tyvstjålet til at finansiere nybyggeri.
De penge burde selvsagt bruges  

 til  

 renovering af de eksisterende lejeboliger  ikke til at finansiere  

 nybyggeri,  

 der er en samfundsopgave, som burde finansieres over skatten.
Det er  

 ulighedsskabende, at regeringen lader lejerne finansiere nybyggeri.
Det burde  

 være indlysende for alle, at man ikke skal lade de mindre formuende betale  

 for  

 de kommende byggerier, som jo kommer alle i Danmark til gode.
Der står i bemærkningerne  

 til lovforslaget, at »Landsbyggefondens indtægter vil i en årrække ikke kunne  

 dække fondens udgifter til renovationsstøtte, til den sociale og forebyggende  

 indsats, til driftsstøtte og til bidrag til nybyggeriet.«.
Derfor vil  

 regeringen nu med dette lovforslag give Landsbyggefonden lov til at optage  

 statslån.
Det er nødvendigt for at dække nogle af de huller, der er kommet på  

 grund af regeringens tyveri af lejernes penge i Landsbyggefonden.
For det er  

 essensen i forslaget: Det er et plaster til at skjule det blødende sår,  

 regeringen har påført alle lejere.
I efteråret blev der  

 indgået en aftale mellem regeringen, DF og RV om at tage 1,6 mia. kr. over de  

 næste fire år fra Landsbyggefonden, og det kom oveni, at den borgerlige  

 regering hvert år har finansieret store dele af sin finanslov ved at stjæle  

 fra  

 lejerne.
I september viste en omfattende embedsmandsrapport, at der mangler  

 renovering af lejeboligerne svarende til et beløb på mellem 59 og 163 mia.  

 Det  

 skal sammenholdes med, at Landsbyggefonden de næste 6 år kun vil kunne støtte  

 renoveringer for i alt 14, 4 mia. kr.
EL vil gerne støtte, at  

 der bliver lavet en løsning til at rette op på det enorme problem,  

 regeringen,  

 DF og RV har skabt.
Men det er en utilstrækkelig løsning at give  

 Landsbyggefonden lov til at optage statslån, til at bøde på det tyveri,  

 regeringen, DF og RV har lavet.
Dette lovforslag vil komme til at legitimere  

 tyveriet.
Faktisk er lovforslaget en forudsætning for, at regeringen kan  

 fortsætte tyveriet.
Et sådant redskab vil vi ikke være med til at give dem i  

 hånden.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Marion Pedersen (V)   

 Michael Aastrup Jensen (V)   

 Kurt Kirkegaard (V)   

 Hanne Severinsen (V)   

 Søren Pind (V)   

 Anita Knakkergaard (DF)   

 Mia Falkenberg (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 Lissa Mathiasen (S)  

  

  fmd.  

  

 Vibeke Grave (S)   

 Jytte Andersen (S)   

 Hüseyin Arac (S)   

 Bjarne Laustsen (S)   

 Charlotte Fischer (RV)   

 Pernille Frahm (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende L 193 Bilagsnr.
Titel 1 Høringsnotat og høringssvar, fra socialministeren 2 Udkast til tidsplan for udvalgets behandling af  

 lovforslaget 3 Endelig tidsplan for udvalgets behandling af lovforslaget 4 1. udkast til betænkning 5 2. udkast til betænkning 6 3. udkast til betænkning Oversigt over spørgsmål og svar vedrørende L 193 Spm.nr.
