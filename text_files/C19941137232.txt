1. Erstatning for ikke-økonomisk skade (torterstatning) er  

 skattefri.
Derimod beskattes erstatning for økonomisk skade i anledning af  

 mistede indtægter, f.eks. tabt arbejdsfortjeneste.
Renter både af  

 ikke-økonomisk skade og af økonomisk skade er skattepligtige.
 2. Ligningsrådet har besluttet med virkning for indkomståret 1994  

 at pålægge anklagemyndigheden (politimestrene) at indberette udbetaling af  

 skattepligtige erstatningsbeløb i henhold til retsplejelovens kapitel 93 a  

 til Told- og Skattestyrelsen.
 3. Afgørelser fra Rigsadvokaten og fra statsadvokaterne om  

 udbetaling af skattepligtige erstatningsbeløb forsynes med følgende  

 meddelelse, idet dobbeltparenteserne udelades, hvis der ikke er krævet  

 renter:
 »Erstatning for tort m.v. (ikke-økonomisk skade) er ikke  

 skattepligtig.
 Erstatning for økonomisk tab, f.eks. tabt arbejdsfortjeneste, mistede  

 arbejdsløshedsdagpenge eller sygedagpenge, er skattepligtig og skal  

 selvangives over for skattemyndighederne.
 Erstatning for anden økonomisk skade, f.eks. ødelagt tøj, er ikke  

 skattepligtig.
 (( Renter af alle erstatningsbeløb er skattepligtige og skal  

 selvangives)).
 Skattepligtige erstatningsbeløb indberettes af politimesteren  

 (Politidirektøren) til skattemyndighederne i forbindelse med udbetalingen.  

 Dette gælder også i tilfælde, hvor politimesteren ikke udbetaler beløbet, men  

 foretager modregning f.eks. i skyldige sagsomkostninger.
 I Deres sag vil følgende beløb blive indberettet:
Kr......... i erstatning ((og renter.
Rentebeløbet opgøres først i  

 forbindelse med udbetalingen fra politimesteren.))» 4. Skattepligtige beløb indberettes af politimesteren  

 (Politidirektøren) til:
Told- og Skattestyrelsen Kontrol- og Inddrivelsesafdelingen Overtrædelseskontoret Amaliegade 44 1256 København K Erstatningssøgendes cpr.nr. skal fremgå af indberetningen.
 Beløbet indberettes, selv om der samtidig foretages modregning.
 Tilsvarende indberettes skattepligtige beløb, der udbetales i henhold til  

 dom.
 Rigspolitichefens indberetningsblanket bilag 1 (P644) kan benyttes ved  

 indberetningen.
 5. Beløb, der indtil nu er udbetalt i 1994 indberettes ikke,  

 medmindre politimesteren skønner, at der er en særlig anledning hertil.  

 Erstatningssøgende bør underrettes, hvis der sker indberetning af et allerede  

 udbetalt beløb.
6. Told- og Skattestyrelsen har meddelt, at også helt små beløb  

 ønskes indberettet.
Styrelsen vil senere på ny overveje en eventuel  

 undergrænse.
 Asbjørn Jensen.
