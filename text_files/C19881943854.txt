(Til socialforvaltningen i samtlige  

 kommuner og amtskommuner) Som følge af lov nr. 351 af 1. juli 1988 (ophævelse af socialindkomsten)  

 og lov nr. 128 af 12. marts 1988 (samspilsløsningen) om ændring af lov om  

 social pension, planlægger Sikringsstyrelsen at udsende en revideret  

 vejledning om social pension.
 Lovændringerne, der vedrører en ophævelse af socialindkomsten og indfører  

 et nyt indtægtsgrundlag for beregning af social pension, træder i kraft den  

 1. januar 1989. Af hensyn til kommunernes arbejde med den årlige fastsættelse  

 af pensionen, udsendes udkast til kapitlet om beregning af social pension nu.  

 Med eventuelle justeringer vil kapitlet komme til at indgå i  

 Sikringsstyrelsens reviderede vejledning om social pension, der forventes  

 udsendt i marts 1989.
Som bilag til kapitlet vedlægges ændring af Socialministeriets  

 bekendtgørelse om social pension. (* 2) Venlig hilsen F.B.
Svarrer /G.
Harder Andersen DISPOSITION TIL KAPITEL XI Beregning af pension VEJLEDNINGENS KAPITEL XI BEREGNING AF PENSION INDLEDNING 1. De sociale pensioner består af flere forskellige  

 ydelser, se pkt. 3-6, 33 og 43-48 i Sikringsstyrelsens vejledning om social  

 pension af 25. januar 1988. Visse af ydelserne er uafhængige af  

 indtægtsforhold, medens andre indtægtsreguleres.
 Uafhængig af indtægtsforhold er folkepensionens grundbeløb til personer  

 over 70 år, førtidsbeløb, invaliditetsbeløb, erhvervsudygtighedsbeløb,  

 bistandstillæg, plejetillæg, invaliditetsydelse, ventetillæg, venteydelse,  

 alderstillæg, husligt bistandstillæg og afløsningsbeløb.
 De indtægtsregulerede ydelser er pensionens grundbeløb til personer under  

 70 år, invaliditetstillæg, pensionstillæg, personligt tillæg og  

 ægteskabstillæg.
For de indtægtsregulerede ydelser gælder ikke de samme regler for  

 beregning af ydelsen.
Der kan således være forskelle med hensyn til  

 beregningsmæssige fradrag og tillæg, ligesom der kan gælde forskellige satser  

 for nedtrapning af ydelserne.
INDTÆGTSGRUNDLAGET EFTER § 28, STK. 1 2. Ved lov nr. 151 af 19. marts 1986 om indkomst- og  

 formueskat for personer mv. (personskatteloven) er der som led i  

 skattereformen med virkning fra og med indkomståret 1987 gennemført  

 væsentlige ændringer af reglerne om indkomstopgørelse og skatteberegning.
Det  

 har betydet, at det hidtil anvendte indkomstgrundlag for beregning af social  

 pension »socialindkomsten« ved lov nr. 353 af 1. juli 1988 med  

 virkning fra 1. januar 1989 er erstattet af et nyt indtægtsgrundlag.
Det nye indtægtsgrundlag består af de samme indkomstbegreber, som anvendes  

 i skattelovgivningen.
Efter de nye regler om personlig indkomstbeskatning i  

 personskatteloven opdeles de indtægter, der indgår i den skattepligtige  

 indkomst i personlig indkomst og kapitalindkomst.
 Endvidere skal der efter pensionslovens § 28, stk. 1 i indtægtsgrundlaget  

 medregnes et beregnet formueafkast af visse former for lavt forrentede  

 aktiver.
 Den personlige indkomst omfatter alle skattepligtige indkomster, der ikke  

 medregnes i kapitalindkomsten, det vil eksempelvis sige:
 For selvstændige, der er tilsluttet virksomhedsordningen, er det dog kun  

 den del af et overskud, der overføres fra virksomheden til den  

 erhvervsdrivende, der er personlig indkomst.
 Ved opgørelsen af den personlige indkomst kan der foretages en  

 rækkefradrag, jf. personskattelovens § 3, stk. 2. Det gælder selvstændige  

 erhvervsdrivendes udgifter, der medgår til at sikre, erhverve og vedligeholde  

 indkomsterhvervelsen samt præmier og bidrag mv. i samme omfang som nævnt i  

 pensionsbeskatningslovens § 18 og § 52.
 Kapitalindkomsten omfatter de indtægter og udgifter, der udtømmende er  

 opregnet i personskattelovens § 4.
 Kapitalindkomst omfatter eksempelvis:
 De nævnte indtægter og udgifter skal normalt medregnes i  

 kapitalindkomsten.
For selvstændige, der ikke anvender virksomhedsordningen, skal  

 erhvervsmæssig indtægt eller udgift samt erhvervsmæssige renteudgifter  

 således indgå i kapitalindkomsten.
For selvstændige, der anvender  

 virksomhedsordningen, skal erhvervsmæssige renteudgifter fragå ved opgørelsen  

 af virksomhedens overskud i stedet for at fragå ved opgørelsen af  

 kapitalindkomsten.
 For vekselerere m.fl. skal indtægter, der normalt beskattes som  

 kapitalindkomst, indgå i den personlige indkomst, se pkt. 12 i  

 Skattedepartementets cirkulære af 9. december 1986 om personskatteloven og  

 andre skattelove.
Det beregnede formueafkast af visse former for lavt forrentede aktiver  

 efter § 28, stk. 1, nr. 2 a-d medregnes i indtægtsgrundlaget ved beregning af  

 pension.
Det beregnede formueafkast er indført, for at pensionister ikke skal  

 stilles gunstigere ved at placere midler til en lav rente.
Til den personlige  

 indkomst med tillæg af den positive nettokapitalindkomst tillægges derfor et  

 beregnet formueafkast, der opgøres efter afkastsatsen i  

 virksomhedsskattelovens § 9 for det år, der ligger til grund for  

 indtægtsgrundlaget (for 1987 11 pct.).
Hvis den opgjorte formue af lavt forrentede papirer til beregning af  

 formueafkast er negativ, fragår den i den tilsvarende opgjorte formue hos en  

 eventuel ægtefælle.
Er den opgjorte formue herefter negativ, sættes den til  

 0.
Afkastet opgøres ved at gange kursværdien af visse aktiver med  

 afkastsatsen.
De aktiver, der beregnes formueafkast af, er bl.a. danske  

 aktier, anparter og investeringsbeviser samt al udenlandsk formue, jf. lovens  

 § 28, stk. 1, nr. 2. Afkastet beregnes af den formueskattepligtige værdi ved  

 udgangen af det indkomstår, der ligger til grund for opgørelsen af  

 indtægtsgrundlaget.
 I det beregnede formueafkast fradrages det faktiske afkast.
 Det faktiske afkast er summen af de beløb, der er nævnt i § 28, stk. 1,  

 nr. 4, dvs. beløb:
Hvis det faktiske afkast er negativt, sættes det til 0. Er den anden  

 ægtefælles faktiske afkast positivt, fragår det faktiske negative afkast dog  

 heri.
Er det faktiske afkast herefter negativt, sættes det til 0.
 I de tilfælde, hvor det faktiske afkast er større end det beregnede  

 afkast, sættes det beregnede afkast til 0. Et evt. overskydende beløb  

 overføres til den anden ægtefælle, hvis dennes faktiske afkast er mindre end  

 det beregnede afkast.
Det beregnede formueafkast med fradrag af det faktiske afkast reduceres  

 herefter med en eventuel negativ kapitalindkomst, der ikke allerede er bragt  

 til fradrag ved opgørelsen af grundlaget for 6 pct.'s skatten.
Det beregnede  

 formueafkast kan dog ikke reduceres til mindre end 0, dog kan en resterende  

 negativ kapitalindkomst overføres til den anden ægtefælle.
 Ved udligning som følge af fordelingen af formue og kapitalindkomst mellem  

 ægtefæller, er det en forudsætning, at ægtefællerne er samlevende ved  

 indkomstårets udgang, jf. kildeskattelovens § 4.
Overgangsordning vedrørende fradrag for negativ kapitalindkomst Med det nye indtægtsbegreb er den hidtidige mulighed for at foretage  

 fradrag for renteudgifter begrænset, da der kun kan foretages fradrag for  

 renteudgifter i det omfang, der er en positiv kapitalindkomst eller et  

 beregnet formueafkast at foretage fradraget i.
Dog fragår også renteudgifter,  

 der kan fradrages i henhold til skattereformens overgangsordning.
Af hensyn til de pensionister, der måtte have større renteudgifter end  

 renteindtægter mv., er der i § 63, stk. 3-7 fastsat en overgangsordning,  

 således at en negativ kapitalindkomst udover 3.000 kr., der ikke allerede er  

 fradraget efter § 28, stk. 1 og 2, kan fradrages i indtægtsgrundlaget.  

 Bundfradraget på de 3.000 kr. gælder for hver ægtefælle.
En ikke anvendt del  

 af bundfradraget overføres ikke til den anden ægtefælle.
 Overgangsordningen er gældende indtil 1993, således at en negativ  

 kapitalindkomst ud over 3.000 kr. fradrages fuldt ud i 1989, med 3/4 i 1990,  

 med 1/2 i 1991 og 1/4 i 1992, dog må indtægtsgrundlaget efter § 28, stk. 1 og  

 2 ikke som følge heraf blive negativt.
BEREGNING OG ANVENDELSE AF INDTÆGTSGRUNDLAG 3. Indtægtsgrundlaget for grundbeløb til  

 førtidspensionister efter pensionslovens § 28 opgøres som udgangspunkt  

 således, at den personlige indkomst tillægges den positive  

 nettokapitalindkomst, der anvendes til beregning af 6 pct.'s indkomstskat  

 efter personskattelovens § 8, før det deri nævnte bundfradrag.
 Ved opgørelsen tages der hensyn til skattelovgivningens regler om  

 overførsler mellem ægtefæller.
 Endvidere tages der ved opgørelsen hensyn til personskattelovens  

 overgangsregler og reglerne om underskud i den personlige indkomst.
 Det nye indtægtsgrundlag anvendes ikke direkte ved pensionsberegningen,  

 idet der efter lovens § 28, stk. 1-3 foretages visse beregningsmæssige  

 fradrag og tillæg.
- tillæg for det beregnede formueafkast, se ovenfor, - fradrag for social pension mv., se pkt. 17, - tillæg for fiktiv indtægt ved bortgivelse, se pkt. 10-14, - fradrag for pension, udbetalt efter lov om arbejdsmarkedets  

 tillægspension, se pkt. 18.
Efter lovens § 27, stk. 1, skal indtægtsgrundlaget for grundbeløb til  

 folkepensionister i alderen fra 67-70 år fortsat opgøres efter pensionistens  

 indtægt ved personligt arbejde, jf. kap.
V i bekg.(SM) og pkt. 6.
EKSEMPLER PÅ OPGØRELSE AF DET NY INDTÆGTSGRUNDLAG EKSEMPEL 1 Følgende indkomst- og formueforhold er selvangivet for 1987:
EKSEMPEL 2 Virksomhedens overskud opgøres i virksomheden.
Kun det overskud, der  

 overføres, er personlig indkomst.
Kapitalafkastet skal derimod hæves hvert år  

 og indgå i kapitalindkomsten.
PERSONLIG INDKOMST Den personlige indkomst kan højst blive virksomhedens nettooverskud.
I eksemplerne 1-4 er der alene foretaget en opgørelse af  

 indtægtsgrundlaget.
Der henvises til pkt. 16 om fradrag i indtægtsgrundlaget  

 og til pkt. 24 om indtægtsregulering af pensionen.
UDENLANDSKE INDTÆGTER, DER INDGÅR I INDTÆGTSGRUNDLAGET 4. Indtægter, der ikke er skattepligtige her i landet  

 opgøres på samme måde, som de skattepligtige indtægter her i landet og indgår  

 i indtægtsgrundlaget, jf. lovens § 28, stk. 2 og §§ 22-23 i bekg.(SM), dvs.  

 de indgår i den personlige indkomst og kapitalindkomsten.
INDTÆGTER, DER IKKE INDGÅR I INDTÆGTSGRUNDLAGET 5. Kapitalerstatninger, herunder alle menerstatninger,  

 der er bevilget efter den 1. april 1987 efter lov om arbejdsskadeforsikring,  

 jf.
Socialministeriets bekendtgørelse nr. 450 af 25. juni 1987, indgår ikke i  

 den skattepligtige indkomst og dermed ikke i indtægtsgrundlaget ved beregning  

 af de ind- komstafhængige pensionsydelser.
Afkastet af erstatningerne indgår  

 derimod i den skattepligtige indkomst og medregnes derfor i  

 indtægtsgrundlaget.
Kapitalerstatning udbetalt efter lov nr. 219 af 23. april 1986 om  

 erstatning for skader ved LSD-behandling og afkast heraf kan ikke medføre  

 nedsættelse af ydelser, der i øvrigt måtte tilkomme den pågældende efter den  

 sociale lovgivning.
Det samme gælder godtgørelse til blødere, der har fået  

 konstateret HIV-smitte ( det virus, der forårsager AIDS-sygdom ) efter  

 behandling med blodprodukter, samt afkastet af godtgørelsen.
 Ydelser uden tilbagebetalingspligt efter kapitel 9 i bistandsloven skal  

 fortsat ikke medregnes i indtægtsgrundlaget, ligesom ikke- skattepligtige  

 udbetalinger fra fonde heller ikke skal medregnes, da de ikke indgår i det  

 nye indtægtsbegreb, jf. lov nr. 839 af 18. december 1987.
 Det vil sige, at de indtægter, der ikke indgår i indtægtsgrundlaget,  

 hverken skal medregnes i den personlige indkomst eller i kapitalindkomsten.  

 Der skal heller ikke beregnes formueafkast efter § 28, stk. 1, nr. 2 af de  

 formuer, hvor afkastet ikke kan medføre nedsættelse af ydelser efter loven.
 Vedrørende oplysninger om de indkomstarter, der anvendes ved beregning af  

 social pension, se pkt. 32.
OPGØRELSE AF INDTÆGTSGRUNDLAGET GRUNDBELØB TIL DE 67-69-ÅRIGE INDTÆGT VED PERSONLIGT ARBEJDE 6. Indtægtsgrundlaget for grundbeløbet er forskellig  

 for pensionister i alderen fra 67 til 70 år og pensionister under 67 år.
 For de 67-69-årige indtægtsreguleres grundbeløbet på grundlag af  

 pensionistens indtægt ved personligt arbejde, se lovens § 27, stk. 1.
 Indtægt ved personligt arbejde fremkommer dels som lønindtægt dels som  

 indtægt ved pensionistens personlige arbejde i egen virksomhed, i hvis drift  

 den pågældende tager aktiv del, hvis disse indtægter indgår i den personlige  

 indkomst efter personskattelovens § 3, stk. 1, jf. § 21, stk.1 i bekg. (SM).  

 Indtægt ved personligt arbejde omfatter også indtægt, der midlertidigt træder  

 i stedet for lønindtægt.
Arbejdsindkomsten opgøres fremover på grundlag af personskattelovens  

 regler og kun arbejdsindtægter, der indgår i den personlige indkomst, vil  

 kunne nedsætte grundbeløbet for de 67-69-årige.
Der henvises til pkt. 2a)-c),  

 hvor det nye indtægtsgrundlag er beskrevet.
 Indkomstarter i form af honorarer og mødediæter indgår i den personlige  

 indkomst og anses for arbejdsindtægt, da de fremkommer ved personligt  

 arbejde.
 Indtægter ved personligt arbejde i udlandet, der ikke er skattepligtig her  

 i landet, medregnes på samme måde som indtægter, der er skattepligtige her i  

 landet jf. § 22 i bekg. (SM), se pkt. 20 om udenlandske indtægter.
LØNINDTÆGT For lønmodtagere indgår hele arbejdsindtægten i den personlige indkomst.  

 Der foretages ikke fradrag for udgifter til at sikre, erhverve og  

 vedligeholde indkomsten.
Arbejdsindtægten for lønmodtagere er således lig med  

 det (brutto) beløb, hvormed indtægten indgår i den personlige indkomst.
 Ydelser efter dagpengeloven og arbejdsløshedslovgivningen, der  

 midlertidigt træder i stedet for lønindtægt, medregnes som indtægt ved  

 personligt arbejde.
 Ydelser efter lov om arbejdsskadeforsikring og lov om ulykkesforsikring  

 med dertil sluttede love og anordninger samt ydelser efter lov om  

 besættelsestidens ofre, skal derimod ikke medregnes ved indtægtsreguleringen  

 på grundlag af arbejdsindtægt, da der ikke er tale om midlertidige ydelser.
Ved opgørelsen af den personlige indkomst efter personskattelovens § 3,  

 kan der foretages fradrag for bidrag og præmier til pensionsordninger.
Disse  

 fradrag kan ikke foretages ved opgørelse af indtægtsgrundlaget for indtægt  

 ved personligt arbejde, jf. § 21, stk. 1 i bekg. (SM). Det er således  

 bruttoindkomsten, der skal anvendes.
INDTÆGT FRA EGEN VIRKSOMHED For selvstændige erhvervsdrivende er der i personskattelovens § 3, stk. 2  

 hjemmel til at foretage fradrag for udgifter, der medgår til at sikre,  

 erhverve og vedligeholde indkomsterhvervelsen.
Bidrag og præmier til  

 pensionsordninger fradrages dog ikke ved opgørelsen af den selvstændiges  

 arbejdsindtægt, da disse udgifter ikke er med til at sikre, erhverve og  

 vedligeholde indkomsten, jf. § 21, stk. 2, nr. 2 i bekg.(SM).
Med reglerne om fradrag for kapitalafkast på 11% for 1987  

 (virksomhedsskattelovens § 9) er der taget hensyn til afkast af kapitalen for  

 de selvstændige, der er omfattet af virksomhedsordningen.
For at selvstændige  

 inden- og udenfor virksomhedsordningen ikke skal stilles væsentlig forskellig  

 ved opgørelse af indtægtsgrundlaget for regulering af grundbeløbet,  

 fratrækkes der i den personlige indkomst for selvstændige udenfor  

 virksomhedsordningen et formueafkast af virksomhedens nettoværdi, beregnet på  

 samme måde som for selvstændige i virksomhedsordningen, jf. § 21, stk. 2, nr.  

 1 i bekg. (SM).
Indkomst ved selvstændig virksomhed er personlig indkomst, selvom  

 indkomsten på grund af pågældendes manglende aktive deltagelse i driften  

 efter de hidtidige regler skulle behandles som formueindkomst og ikke som  

 arbejdsindtægt.
Efter skattereformen er det således ikke længere i  

 skattemæssig henseende nødvendigt at skelne mellem aktive og passive  

 indkomster ved selvstændig virksomhed.
 Forudsætningen for, at indtægt fra egen virksomhed ved pensionsberegningen  

 kan anses for indtægt ved personligt arbejde, er, at den pågældende tager  

 aktivt del i virksomhedens drift, jf. § 21, stk. 1 i bekg. (SM).
 Ved opgørelse af indtægtsgrundlaget efter lovens § 27, stk. 1 for de  

 selvstændige har det derfor fortsat betydning at kunne fastslå, om  

 pensionisten selv deltager aktivt i virksomhedens drift.
 Nedenfor er nævnt nogle eksempler på betydningen af, om den selvstændige  

 tager aktivt del i virksomheden.
Overskud ved udlejningsejendomme og indtægt ved bortforpagtning af fast  

 ejendom medregnes i almindelighed ikke ved opgørelsen af indtægt ved  

 personligt arbejde.
Overskud af udlejningsejendomme medregnes dog, når  

 pensionisten i det daglige deltager i driften af virksomheden, som fx når  

 pensionisten har ejendomsadministration som erhverv, eller hvor arbejdet med  

 udlejningen iøvrigt kan sidestilles hermed.
Deltagelse i kommanditselskab, interessentselskab mv. er ikke i sig selv  

 tilstrækkelig til, at indtægten fra virksomheden skal medregnes som indtægt  

 ved personligt arbejde.
Kun hvis denne deltagelse kan betegnes som aktiv, vil  

 indtægten kunne medregnes.
 Beløb overført til medarbejdende ægtefælle efter personskattelovens § 3,  

 stk. 2, nr. 2 fragår ved opgørelsen af den selvstændiges arbejdsindtægt jf. §  

 21, stk. 2 i bekg.(SM). Hvis den medarbejdende ægtefælle selv er pensionist  

 under 70 år, medregnes den overførte indtægt som medarbejdende ægtefælle som  

 indtægt ved personligt arbejde ved beregning af den pågældendes egen pension.
Hvis en selvstændig erhvervsdrivende benytter sig af virksomhedsordningen,  

 er det kun den del af det overskud, der overføres fra virksomheden til den  

 erhvervsdrivende, der er personlig indkomst.En del af overskuddet i  

 virksomheden betragtes som kapitalafkast, der beregnes efter særlige regler  

 og medregnes i kapitalindkomsten.
Hvis et opsparet overskud hæves og indgår i  

 den personlige indkomst, medregnes dette beløb i indtægsgrundlaget ved  

 indtægtsregulering for de 67-69-årige.
 Socialforvaltningen kan ved afgørelsen af, om en virksomhedsindtægt anses  

 for indkomst ved personligt arbejde, søge vejledning hos skattemyndighederne.
AFRUNDING AF INDTÆGTSGRUNDLAGET 7. Den opgjorte indtægt i hele kroner, således som den  

 er opgjort efter pkt. 6, nedrundes til nærmeste beløb, der kan deles med 100.
Fradragsbeløb for 67-69-årige 8. Ved beregning af grundbeløb for 67-69-årige  

 nedsættes den opgjorte indtægt med et fradragsbeløb.
Beløbet er af samme  

 størrelse som ved indtægtsregulering af grundbeløb til førtidspensionister,  

 jf. pkt. 16.
 Indtægtsreguleringen af grundbeløbet begynder således først, når  

 arbejdsindtægten overstiger et beløb, der fra 1. januar 1988 udgjorde 57.000  

 kr. jf. lovens § 27, stk. 3.
 Fra 1. januar 1989 er fradragsbeløbet forhøjet til 58.000 kr.
 Fradragsbeløbet reguleres en gang årlig pr. 1. januar på grundlag af  

 reguleringspristallet for foregående oktober, jf. lovens § 49 .
EKSEMPEL 5 Opgørelse af indtægtsgrundlaget for grundbeløb for 67-69-årige.
GRUNDBELØB TIL FØRTIDSPENSIONISTER INDTÆGTSGRUNDLAGET (PERSONLIG INDKOMST MED TILLÆG AF POSITIV  

 KAPITALINDKOMST) 9. For pensionister under 67 år indtægtsreguleres  

 grundbeløbet med udgangspunkt i et indtægtsgrundlag, der består af de samme  

 indkomstbegreber, som anvendes i skattelovgivningen.
INDTÆGTSARTER Indtægtsgrundlaget efter lovens § 28, stk. 1 består af personlig indkomst  

 med tillæg af den positive kapitalindkomst.
Hertil lægges et beregnet  

 formueafkast af visse former for lavt forrentede aktiver.
Dette nye  

 indtægtsgrundlag er nærmere beskrevet i pkt. 2a)-c).
INDTÆGTSPERIODE Indtægtsgrundlaget skal på samme måde, som socialindkomsten blev det,  

 opgøres på grundlag af indkomsten for det senest afsluttede indkomstår.  

 Eksempelvis vil det indtægtsgrundlag, der skal anvendes i 1989, således være  

 opgjort på basis af indkomsten i 1987.
 De indkomster, der skal anvendes ved beregning af grundbeløbet for de  

 18-67-årige, er:
 Størrelsen af eventuel udenlandsk ikke-skattepligtig indkomst og skattefri  

 pensioner fra EF-land, opdeles og beregnes på samme måde som i § 28, stk. 1,  

 dvs. som personlig indkomst og kapitalindkomst.
 Det nye indtægtsgrundlag anvendes ikke direkte ved pensionsberegningen,  

 idet der efter lovens § 28, stk. 3 foretages visse beregningsmæssige fradrag  

 og tillæg:
 - Fradrag for social pension, og skattepligtig pension fra EF-land mv., se  

 pkt.17.
 - Tillæg for fiktiv indtægt ved bortgivelse, se pkt. 10-14.
 - Fradrag for pension, udbetalt efter lov om arbejdsmarkedets  

 tillægspension, se pkt. 18.
FORHØJELSE AF INDTÆGTSGRUNDLAGET VED BORTGIVELSE 10. Ved bekg. (SM) §§ 24-26 er der fastsat nærmere  

 regler om forhøjelse af indtægtsgrundlaget i tilfælde af bortgivelse.
 Ved beregning af den fiktive indtægt anvendes 8 pct. af det bortgivne  

 beløb ud over 8.000 kr. årlig for hver gavemodtager.
 Som hidtil forhøjes beregningsgrundlaget med de 8 pct. kun ved  

 pensionistens dispositioner til fordel for andre, men ikke ved dispositioner  

 til fordel for pensionisten selv.
 11. De sociale myndigheder skal i de praktisk mest  

 forekommende bortgivelsessituationer anvende den opgørelse, som  

 amtsskatteinspektoraterne foretager.
 Dette betyder, at der ved opgørelsen af det bortgivnes værdi anvendes  

 samme mindstegrænse på 8.000 kr., som anvendes ved beregning af gaveafgift.
Derudover anerkendes, at beløb ydet til hjemmeboende børns underhold og  

 såkaldte »møbelgaver«, ikke betragtes som bortgivelse.
Beløb, der  

 indbetales på en uddannelseskonto efter lov om uddannelsesopsparing, og  

 beløb, der opspares i henhold til boligsparekontrakt efter lov om  

 boligsparekontrakter, er ligeledes gaveafgiftsfri og anses ikke for  

 bortgivelse, jf. § 44, stk. 3, nr. 3 i lovbekg. nr. 62 af 6. februar 1987 om  

 arve- og gaveafgift.
 For ægtepar, der har ydet gaver fra både fælleseje og særeje, gælder dog,  

 at der alene anerkendes et fradrag på 8.000 kr. for hver gavemodtager i  

 modsætning til gaveafgiftsreglerne, hvor 8.000 kr.'s fradrag anvendes både  

 ved bortgivelse fra fælleseje og fra hver ægtefælles særeje.
 Ved overdragelse af fast ejendom beregnes gaveafgiften på grundlag af  

 handelsværdien.
12. Arveforskud såvel til nært beslægtede som til  

 andre anses for bortgivelse.
Det er præciseret i bekendtgørelsen, at gaver  

 til andre end nært beslægtede kun betragtes som bortgivelse, når gaven er  

 skattepligtig for modtageren.
Gaver til fx kommuner omfattes således ikke af  

 bortgivelsesreglerne.
13. Foruden ved de egentlige bortgivelsessituationer  

 sker der forhøjelse af indtægtsgrundlaget ved afkald på underholdsbidrag  

 eller ved afkald på en tilsvarende ydelse.
Forhøjelsen beregnes fortsat kun  

 af det beløb, der overstiger 8.000 kr.
 Det sociale udvalg kan, jf. pensionslovens § 45, om fornødent indhente en  

 uforbindende og vejledende udtalelse fra statsamterne om på hvilket niveau,  

 underholdsbidraget ville blive udmålt.
 Der sker endvidere en forhøjelse af indtægtsgrundlaget ved afkald på  

 retten til at sidde i uskiftet bo.
 Forhøjelsen beregnes med 8 pct. af det udskiftede beløb efter fradrag på  

 8.000 kr.
 Ved det udskiftede beløb forstås det beløb, der falder i arv til børn mv.,  

 bortset fra arv til efterlevende ægtefælle.
Forhøjelsen sker kun ved frivilligt afkald på retten til at sidde i  

 uskiftet bo.
Ved afkald på falden arv beregnes forhøjelsen ligeledes med 8  

 pct. af det beløb, der er faldet i arv, bortset fra 8.000 kr.
14. Forhøjelsen af indtægtsgrundlaget vedvarer for en  

 periode af indtil 10 år fra bortgivelsen.
Den fastsatte forhøjelse anvendes  

 uændret i hele perioden.
Forhøjelsen vedrørende afkald på underholdsbidrag  

 anvendes dog kun for den periode, hvor underholdsbidrag kunne være tildelt.
Forhøjelsen af indtægtsgrundlaget sker hos den, der har foretaget  

 dispositionen.
Hvis der foreligger en gaveanmeldelse, vil det fremgå af  

 denne, hvem der har foretaget dispositionen.
AFRUNDING 15. Den beregnede indtægt i hele kroner, således som  

 den er opgjort efter pkt. 9-20, nedrundes til nærmeste beløb, der kan deles  

 med 100.
FRADRAG I INDTÆGTSGRUNDLAGET VED BEREGNING AF GRUNDBELØB FOR  

 FØRTIDSPENSIONISTER FRADRAGSBELØB 16. Ved beregning af grundbeløb for pensionister under  

 67 år gælder et fradragsbeløb.
Indtægtsreguleringen af grundbeløbet begynder  

 først, når indtægten opgjort efter reglerne i pkt. 9-20 overstiger et vist  

 beløb.
Med virkning fra den 1. januar 1989 forhøjes fradragsbeløbet for såvel  

 enlige som gifte som følge af samspilsløsningen.
Grundbeløbet  

 indtægtsreguleres herefter, når indtægten opgjort efter reglerne i pkt. 9-20  

 overstiger et beløb på 58.000 kr. gældende for både enlige og gifte.
Beløbet  

 svarer til fradragsbeløbet for pensionister i alderen 67-69 år.
 Nedenfor er angivet en oversigt over forhøjelsen af fradragsbeløbet for  

 grundbeløb for samtlige pensionister i perioden 1.januar 1989 - 1. januar  

 1993 (pristal januar 1988 = 100):
 Beløbet reguleres en gang årlig pr. 1. januar på grundlag af  

 reguleringspristallet for foregående oktober, jf. lovens § 49.
 FRADRAG FOR SOCIALE PENSIONER MV.
 17. Ved opgørelse af indtægtsgrundlaget medregnes  

 skattepligtige sociale pensioner ikke.
 Efter § 28, stk. 3, nr. 1 skal der således foretages fradrag i  

 indtægtsgrundlaget for skattepligtig pension.
 Det samme gælder for skattepligtig pension udbetalt efter lovgivningen i  

 en EF-medlemsstat, hvor pensionen er omfattet af og beregnet efter forordning  

 nr. 1408/71, og for pension udbetalt efter lovgivningen i et land, med  

 hvilket der er indgået overenskomst om samordning af pension.
 I de tilfælde, hvor der er ret til en social pension fra Danmark og et  

 eller flere af de lande, som Danmark har indgået overenskomst med om social  

 sikring, skal den udenlandske sociale pension således ikke medtages ved  

 indtægtsreguleringen af den danske pension.
 Der kan endvidere efter lovens § 28, stk. 3, nr. 2 ske fradrag for  

 pensioner, der ikke er skattepligtige her i landet, hvis de indgår i  

 indtægtsgrundlaget, se bekg. (SM) § 23, stk. 2.
 Det vil være tilfældet for de danske pensioner, der udbetales til  

 pensionister med bopæl i udlandet, og som på grund af en  

 dobbeltbeskatningsaftale mellem Danmark og det pågældende bopælsland er  

 fritaget for beskatning af pensionen her i landet.
 Endelig skal der ske fradrag for grundpension udbetalt efter artikel 19,  

 stk. 5 (overskydende pension) i den nordiske konvention om social tryghed.
Fradrag for ydelser efter lov om arbejdsmarkedets tillægspension 18. Pension udbetalt efter lov om arbejdsmarkedets  

 tillægspension skal fradrages ved beregning af grundbeløbet.
 Bestemmelsen har betydning for førtidspensionister over 62 år med ret til  

 ATP-pension efter afdød ægtefælle, jf. § 11 i lov om arbejdsmarkedets  

 tillægspension.
OVERSIGT OVER TILLÆG OG FRADRAG, DER IKKE ER AKTUELLE FRA 1. JANUAR 1989 19. De tillæg og fradrag, der er nævnt nedenfor,  

 bortfalder dels som følge af lov nr. 388 af 10. juni 1987 (ophævelse af visse  

 samordningsbestemmelser), lov nr. 390 af 10. juni 1987 og lov nr. 128 af 12.  

 marts 1988 (samspilsløsningen) og som følge af lov nr. 353 af 1. juli 1988  

 (ophævelse af socialindkomsten).
BORTFALD AF BEREGNINGSMÆSSIGE FRADRAG - Det tidligere fradrag i pensionsloven for ydelser uden  

 tilbagebetalingspligt efter kap. 9 i lov om social bistand er ikke nødvendig  

 efter ophævelse af socialindkomsten.
Disse ydelser indgik i socialindkomsten,  

 men indgår ikke i det nye indtægtsgrundlag for beregning af pension.
 - Fradrag for indtægt ved personligt arbejde eller indtægt af anden art  

 end formueindtægt.
 - Fradragsbeløb for pensionsindtægter, livrente mv. er bortfaldet som et  

 led i samspilsløsningen.
- Fradraget for de 67-69-årige pensionister i overskud af egen virksomhed  

 på 4% af nettoværdien er bortfaldet.
Det erstattes af et fradrag for  

 selvstændige, der ikke er omfattet af virksomhedsordningen, svarende til et  

 formueafkast af virksomhedens nettoværdi beregnet som for selvstændige  

 omfattet af virksomhedsordningen, se pkt. 6.
 - Fradrag i indtægten ved opgørelse af indtægt for udgifter til  

 erhvervelse, sikring eller vedligeholdelse af indkomsten for lønmodtagere er  

 bortfaldet, da der ikke i personskatteloven, der er grundlaget for det nye  

 indtægtsgrundlag, er mulighed for fradrag for disse udgifter, således som det  

 var tilfældet efter socialindkomstloven.
- Som følge af det ændrede indtægtsgrundlag kan renteudgifter kun  

 fratrækkes i det omfang, de kan modregnes i positiv kapitalindkomst eller er  

 fratrukket efter reglerne for virksomhedsordning.
Nettorenteudgifter kan ikke  

 fratrækkes.
Om overgangsordningen, se under pkt. 2c).
BORTFALD AF BEREGNINGSMÆSSIGE TILLÆG - Reglerne for formuetillæg og ejerboligfradrag for pensionister er  

 borfaldet med ophævelse af socialindkomstloven og erstattet af reglerne om  

 fiktivt afkast af visse lavt forrentede aktiver jf. lovens § 28, stk. 1, nr.  

 2-6.
- Tillæg for samordningsfradrag bortfalder.
Pensioner, som reglen får  

 virkning for, omregnes med virkning fra 1. januar 1989.
UDENLANDSKE INDTÆGTER 20. Indtægter, der ikke er skattepligtige her i  

 landet, indgår i visse tilfælde også i indtægtsgrundlaget.
 Det gælder indtægt ved personligt arbejde, der ikke er skattepligtigt her  

 i landet, jf. § 22 i bekg.(SM). Ved opgørelsen af denne indtægt indgår de  

 indtægter, og fratrækkes de fradrag, som gælder for arbejdsindtægt, der er  

 skattepligtig her i landet, jf. § 21 i bekg. (SM) og pkt. 6.
 Indtægter, der ikke er skattepligtige her i landet, opdeles og beregnes på  

 samme måde som i § 28, stk. 1, jf. § 23, stk.1 i bekg. (SM) og pkt. 4.
 Pensioner nævnt i § 28, stk. 3, nr. 1, der ikke er skattepligtige her i  

 landet, fratrækkes i det opgjorte indtægtsgrundlag, hvis de indgår heri, jf.  

 § 23, stk. 2 i bekg. (SM).
 OPGØRELSE AF INDTÆGTSGRUNDLAGET FOR TILLÆG.
 INVALIDITETSTILLÆG.
 21. Indtægtsgrundlaget for invaliditetstillægget  

 opgøres på samme måde som ved grundbeløbet for personer under 67 år, se pkt.  

 9-15.
PENSIONSTILLÆG, ÆGTESKABSTILLÆG OG PERSONLIGT TILLÆG EFTER § 17, STK. 1  OG 2.
 22. Pensionstillæg, ægteskabstillæg og personligt  

 tillæg efter § 17, stk. 1 og 2 indtægtsreguleres på grundlag af pensionistens  

 og en eventuel samlevende ægtefælles samlede indtægter.
 Indtægten opgøres som ved beregning af grundbeløbet for personer under 67  

 år, se pkt. 9-15 og pkt. 17 og 20, idet der dog ikke foretages fradrag for  

 ATP.
 Der foretages heller ikke fradrag for overskydende pension efter artikel  

 19, stk. 5 i den nordiske konvention om social tryghed.
 Tillægget for fiktiv indtægt ved bortgivelse, pkt. 10-14, finder ved  

 opgørelsen af indtægtsgrundlaget for pensionstillægget, ægteskabstillægget og  

 personligt tillæg efter § 17, stk. 1 og 2 anvendelse for begge ægtefæller.
 23. Indtægtsregulering af pensionstillægget begynder,  

 når indtægten opgjort efter pkt. 22 overstiger et fradragsbeløb, der pr. 1.  

 oktober 1987 udgør 10.200 kr. for enlige og 14.900 kr. for gifte.
 Ved lov nr. 128 af 12. marts 1988 om ændring af lov om social pension  

 m.fl. er den periode, hvor fradragsbeløbet for pensionstillægget som følge af  

 samspilsløsningen gradvist forhøjes, fastsat til perioden fra 1. januar 1989  

 - 1. januar 1993.
Med virkning fra den 1. januar 1989 udgør fradragsbeløbet for  

 pensionstillæg 15.000 kr. for enlige og 30.000 kr. for gifte.
Fradragene for  

 gifte bliver således fremover det dobbelte af fradragene for enlige.
 Forhøjelserne af fradragsbeløbet for pensionstillægget sker i ovennævnte  

 periode med 7.000 kr. om året for enlige og 14.000 kr. om året for gifte.  

 Fradragsbeløbet for pensionstillægget vil den 1. januar 1993 udgøre 43.000  

 kr. for enlige og 86.000 kr. for gifte (pristal januar 1988 = 100).
 Ægteskabstillægget indtægtsreguleres i fortsættelse af pensionstillægget.
 Fra 1. januar 1988 reguleres alle fradrag en gang årligt pr. 1. januar på  

 grundlag af reguleringspristallet for forudgående oktober, første gang den 1.  

 januar 1989 på grundlag af reguleringspristallet for oktober 1988.
NEDSÆTTELSE AF PENSION (INDTÆGTSREGULERING) 24. Anvendelse af bilagene (tabellerne) i  

 Sikringsstyrelsens bekendtgørelse om folke- og førtidspensionens størrelse.
 I de følgende eksempler er de nævnte tal de beløbsstørrelser, der gælder  

 1. januar 1989, hvis der ikke sker en forhøjelse som følge af  

 dyrtidsregulering 1. januar 1989.
GRUNDBELØB Grundbeløbet nedsættes med 60 pct. af indtægtsgrundlaget opgjort efter  

 henholdsvis pkt. 6-8 for de 67-69-årige og pkt. 9-20 for pensionister under  

 67 år.
Det indtægtsregulerede månedlige grundbeløb opgøres ved brug af bilag 6. I  

 bilaget opgøres nedsættelsen særskilt for hundredekroners-(I),  

 tusindekroners-(II) og titusindekroners indtægtsbeløb (III), hvorefter den  

 samlede nedsættelse af grundbeløbet som følge af indtægtsreguleringen  

 fremkommer som summen af de særskilt opgjorte beløb.
Den samlede nedsættelse  

 fratrækkes det fulde grundbeløb, som er angivet i bilag 1.
 Til brug for kommunernes vejledning er i bilag 8 angivet indtægtsgrænser  

 for bortfald af grundbeløb.
EKSEMPEL 6 En enlig førtidspensionist har et opgjort indtægtsgrundlag på 79.500 kr.  

 Fradragsbeløbet er 58.000 kr., så fradraget i grundbeløbet skal beregnes  

 efter en indtægt på 21.500 kr.
Ifølge bilag 6 bliver fradraget ved denne  

 indtægt 1.000 kr. (III) + 50 kr. (II) + 25 kr. (I) = 1.075 kr. og det  

 månedlige grundbeløb er herefter 3.403 kr. - 1.075 kr. = 2.328 kr.
 Berettiger bopælstiden kun til 17/40 af fuld pension, divideres  

 grundbeløbet med 40 og ganges med 17.
 Det månedlige grundbeløb udgør således:
INVALIDITETSTILLÆG 25. Invaliditetstillæg udbetales til  

 folkepensionister, som har ret til tillægget i henhold til tidligere  

 lovgivning, jf. lovens § 71.
 Alle modtagerne vil i dag være over 70 år og således have ret til  

 grundbeløb uden indtægtsregulering.
 Indtægtsgrundlaget for invaliditetstillægget er det samme som for  

 grundbeløbet til personer under 67 år, og nedtrapningen af ydelsen er  

 ligeledes 60 pct.
 Invaliditetstillægget vil derfor helt bortfalde ved et opgjort  

 indtægtsgrundlag på 64.700 kr.
PENSIONSTILLÆG OG PERSONLIGT TILLÆG 26. Pensionstillægget nedsættes med 30 pct. af  

 indtægtsgrundlaget for pensionstillægget opgjort efter pkt. 22-23.
 Hvis begge ægtefæller har ret til pensionstilllæg er fradragsprocenten 15  

 for hver ægtefælle.
 Pensionstillæggets størrelse ved forskelligt indtægtsgrundlag findes ved  

 brug af bilag 7.
 Kolonnen for »samgifte pensionister« omfatter tilfælde, hvor  

 begge ægtefæller opfylder betingelserne for at modtage pensionstillæg.
I bilaget opgøres nedsættelsen af pensionstillægget særskilt for  

 hundredekroners-(I), tusindekroners-(II) og titusindekroners indtægtsbeløb  

 (III), hvorefter den samlede nedsættelse som følge af indtægtsreguleringen  

 fremkommer som summen af de særskilt opgjorte beløb.
Den samlede nedsættelse  

 fratrækkes det fulde pensionstillæg, som er angivet i bilag 1.
 Indtægtsgrundlaget for beregning af personligt tillæg efter lovens § 17,  

 stk. 1 og 2 er det samme, som gælder ved beregning af pensionstillægget, se  

 pkt. 22-23. Der gælder dog et særligt fradragsbeløb i indtægtsgrundlaget for  

 personlige tillæg, der for en enlig udgør 10.600 kr. og for gifte 16.000 kr.  

 pr. 1. januar 1988, jf. lovens § 29, stk. 3.
Med virkning fra 1. januar 1989 forhøjes fradragsbeløbet for personligt  

 tillæg til 10.800 kr. for enlige og 21.600 kr. for gifte.
Fradraget er  

 herefter dobbelt så stort for gifte som for enlige pensionister.
 Personligt tillæg ydet efter § 17, stk. 1 og 2 nedsættes med 1 pct. for  

 hver 300 kr. for enlige og 450 kr. for gifte i indtægtsgrundlaget efter § 29.
EKSEMPEL 7 Et ægtepar, hvor begge ægtefæller er folkepensionister, har et opgjort  

 indtægtsgrundlag på 51.700 kr.
Fradragsbeløbet ved beregning af  

 pensionstillæg for gifte pensionister er 30.000 kr.
Den indtægt, der skal  

 benyttes ved beregningen af fradraget i pensionisternes pensionstillæg,  

 bliver derfor 21.700 kr.
Fradraget i pensionstillægget beregnes ud fra kolonnen »Samgifte  

 pensionister« i bilag 7. Fradraget bliver efter denne tabel 250,00 kr.  

 (III) + 12,50 kr. (II) + 8,75 kr. (I) = 271,25 kr.
Fuldt pensionstillæg til  

 samgifte pensionister er 875 kr. månedlig.
De pågældende pensionister skal  

 altså hver have udbetalt et månedligt pensionstillæg på 875 kr. - 271,25 kr.  

 = 603,75 kr., der afrundes til 604 kr.
EKSEMPEL 8 En enlig folkepensionist har et opgjort indtægtsgrundlag på 25.600 kr.  

 Fradragsbeløbet ved beregning af pensionstillæg til enlige pensionister er  

 15.000 kr.
Den indtægt, der skal benyttes ved beregning af fradrag i  

 pensionstillæg efter bilag 7, bliver så 10.600 kr.
 Fradraget ved denne indtægt findes i kolonnen »Andre  

 pensionister« og udgør 250,00 kr. (III) + 15,00 (I) kr. = 265,00 kr.
 Det månedlige pensionstillæg til den pågældende pensionist er så 875 kr. -  

 265,00 kr. = 610,00 kr.
 Berettiger bopælstiden kun til 11/40 af fuld pension, divideres  

 pensionstillægget med 40 og ganges med 11. Det månedlige pensionstillæg udgør  

 således:
ÆGTESKABSTILLÆG 27. Indtægtsgrundlaget for ægteskabstillæg er det  

 samme som for pensionstillæg, se pkt. 22-23.
 Tillægget reguleres i fortsættelse af pensionstillægget og nedsættes med  

 30 kr. årligt for hver 100 kr. ægtefællernes årlige indtægt overstiger den  

 indtægt, hvor pensionstillægget som følge af indtægtsregulering er reduceret  

 til 0.
 Nedsættelsen af pensionstillæg og ægteskabstillæg som følge af  

 indtægtsregulering opgøres ved anvendelse af kolonnen »Andre  

 pensionister« i bilag 7, se pkt. 22.
 Den samlede nedsættelse fratrækkes summen af pensionstillæg og  

 ægteskabstillæg, som er angivet i bilag 1.
 Til brug ved kommunernes vejledning af pensionisterne er der i bilag 8  

 angivet indtægtsgrænser for bortfald af tillæg.
 Ægteskabstillægget indtægtsreguleres i fortsættelse af pensionstillægget,  

 og modtagere af dette tillæg vil derfor blive bedre stillet, efterhånden som  

 fradragsbeløbet for pensionstillæg forhøjes, se pkt. 23.
BRØKPENSION 28. Indtægtsopgørelsen til brug ved beregning af  

 brøkpension, se afsnit 1, kap. 7 i Sikringsstyrelsens vejledning af 25.  

 januar 1988 om social pension foretages på samme måde som for personer, der  

 er berettiget til fuld pension.
Det er ved den praktiske beregning ikke  

 nødvendigt at foretage en forholdsmæssig nedsættelse af indtægt og fradrag.  

 Nedsættelsen i forhold til bopælstiden kan ske som sidste led i beregningen.
Ved brug af bilagene ved beregning af grundbeløb og tillæg til  

 pensionister, der er berettiget til brøkpension opgøres først den månedlige  

 ydelse, der svarer til den fulde beregnede indtægt.
Dette beløb nedsættes i  

 forhold til det antal fyrretyvendedele af den fulde pension, som pågældende  

 er berettiget til.
Det herefter fremkomne beløb afrundes til nærmeste  

 kronebeløb.
AFRUNDING AF DEN BEREGNEDE PENSION 29. De beregnede pensionsydelser efter pkt. 2-28  

 afrundes til nærmeste med 12 delelige beløb, således at de udgør hele  

 kronebeløb på månedsbasis.
EKSEMPEL 9 En folkepensionist, der har et opgjort indtægtsgrundlag på 15.000 kr., er  

 gift med en kvinde på 64 år, der har et opgjort indtægtsgrundlag på 25.700  

 kr., og som ikke er pensionist. Ægteparret har således en samlet  

 bruttoindtægt ud over pensionen på 40.700 kr.
Fradragsbeløbet ved beregning  

 af pensionstillæg er for gifte pensionister 30.000 kr.
Den indtægt, der  

 benyttes ved beregning af fradraget i pensions- og ægteskabstillægget, er  

 derfor 10.700 kr.
Fradraget ved denne indtægt findes i kolonnen »Andre  

 pensionister« i bilag 7 og udgør 250,00 kr. (III) + 17,50 kr. (I) =  

 267,50 kr.
 Fuldt månedligt pensions- og ægteskabstillæg udgør tilsammen 1.309 kr.
 Den pågældende pensionist får altså udbetalt 1.309 kr. - 267,50 kr. =  

 1.041,50 kr., der afrundes til 1.042 kr. månedlig, forudsat begge ægtefæller  

 på grundlag af deres bopælstid er berettiget til fuld pension.
MINIMUMSBELØB FOR UDBETALT PENSION/BORTREGULERING 30. Pensionen udbetales ikke, hvis den bliver mindre  

 end et minimumsbeløb.
Pr. 1. juli 1988 er minimumsbeløbet for udbetalt  

 pension 1.020 kr. årligt, svarende til 85 kr. månedlig.
 I relation til minimumsbeløbet medregnes alle pensionsydelser bortset fra  

 personligt tillæg, se § 6 i bekg. (SIS).
 På grund af kravet om mindst 3 års bopæl i Danmark for ret til pension,  

 vil pensionen normalt mindst skulle udbetales med 3/40 af de fulde beløb.
 Personer, der efter de tidligere regler havde ret til at få udbetalt  

 pension med mindre end 3/40, bevarer denne ret, se lovens § 66, stk. 1. Det  

 gælder også, hvis brøkpensionen er mindre end minimumsbeløbet.
 Bistands- eller plejetillæg udbetales, selv om grundbeløbet til  

 folkepensionister i alderen 67-70 år er bortreguleret, se § 7 i bekg. (SIS).
 Selv om almindelig førtidspension og folkepension til de 67-69- årige er  

 helt bortreguleret, bevarer pågældende retten til efter anmodning på ny at få  

 udbetalt pension, hvis en beregning på et senere tidspunkt betinger det.  

 Revaliderings- og pensionsnævnet skal således ikke træffe fornyet afgørelse i  

 førtidspensionssager, hvor pensionen har været bortreguleret på grund af  

 indtægt.
EKSEMPEL 10 En enlig pensionist med almindelig førtidspension har et opgjort  

 indtægtsgrundlag på 123.200 kr.
Ved hjælp af bilag 6 kan der beregnes et  

 grundbeløb på 3.403 kr. - 3.260 kr. = 81 kr.
Af bilag 8 fremgår, at pensionstillægget til en enlig pensionist  

 bortfalder for indtægter større end 45.200 kr.
Pensionstillægget bliver  

 derfor 0 kr.
Pensionistens samlede pension udgør derfor 81 kr. om måneden.
Da dette  

 beløb er lavere end minimumsbeløbet på 85 kr., udbetales det ikke.
DEN FØRSTE PENSIONSBEREGNING 31. Den første pensionsberegning skal ske på grundlag  

 af pensionistens forventede fremtidige indtægt.
Opgørelsen foretages således,  

 at de aktuelle indkomstforhold opregnes til helårsbasis.
Ved førstegangsberegningen af pension, vil der normalt være sket ændringer  

 i indtægtsforholdene.
Indtægtsgrundlaget, der normalt anvendes, kan ikke  

 benyttes ved pensionsberegningen, idet det ikke er udtryk for pensionistens  

 aktuelle indtægtsforhold og derfor ikke kan antages at give et reelt billede  

 af pensionistens nuværende og kommende indtægter.
 For førtidspensionister skal den første pensionsberegning derfor ske på  

 grundlag af et samlet skøn over den forventede fremtidige indkomst og formue  

 opgjort efter retningslinierne i pkt. 9-15.
 For de 67-69-årige skal den første pensionsberegning af grundbeløb dog ske  

 på grundlag af et skøn over den fremtidige indtægt ved personligt arbejde, se  

 pkt. 6.
Ved opgørelsen af indtægtsgrundlaget for forventet fremtidig indtægt skal  

 de skatteregler, der gælder for det indkomstår, der normalt ville være lagt  

 til grund ved opgørelsen af indtægtsgrundlaget, anvendes.
Det betyder, at i  

 1989 anvendes reglerne for 1987, herunder størrelsen af afkastsatsen, der er  

 fastsat efter virksomhedsskattelovens § 9 for 1987.
OPLYSNINGER 32. Oplysninger om de indkomster, der skal anvendes  

 ved opgørelse af indtægtsgrundlaget efter § 28, stk. 1, stilles efter lovens  

 § 57, stk. 2 til rådighed af skattemyndighederne, ligesom skattemyndighederne  

 stiller oplysninger til rådighed for beregning af fradraget for negativ  

 kapitalindkomst i forbindelse med overgangsordningen jf. § 63, stk. 3.
 Skattemyndighederne stiller endvidere oplysninger til rådighed om en  

 67-69-årig pensionists personlige indkomst i forbindelse med opgørelse af  

 indtægtsgrundlaget for grundbeløb efter pensionistens indtægt ved personligt  

 arbejde, se pkt. 6.
 I oplysningerne fra skattemyndighederne er der taget hensyn til  

 skattelovgivningens overgangsregler.
 Oplysninger om indtægts- og formueforhold til brug for beregning af  

 pension, som ikke kan indhentes hos skattemyndighederne her i landet, må  

 indhentes hos pensionisten.
 (* 1) Et eksempel på fradrag efter personskattelovens § 3, stk. 2.
