 Samordning af sygeplejeydelserne på plejehjemsområdet og i  

 hjemmesygeplejen - kaldet integrerede hjemmesygeplejeordninger - har medført  

 behov for yderligere vejledning vedrørende indbereting om virksomhed i  

 hjemmesygeplejen.
 Kommunalbestyrelsen er i henhold til lov om hjemmesygeplejerskeordninger  

 (lov nr. 408 af 13. juni 1973) og Sundhedsstyrelsens retningslinier for  

 tilrettelæggelse af hjemmesygeplejerskeordninger af marts 1987 forpligtet til  

 at afgive beretning om den samlede virksomhed i hjemmesygeplejen og indsende  

 årsberetning til Sundhedsstyrelsen.
Hjemmesygeplejerskeordningen omfang og indhold Hjemmesygeplejerskevirksomhed omfatter i medfør af § 2 i bekendtgørelse om  

 hjemmesygeplejerskeordninger af 17. august 1979:
 - Sygepleje, herunder omsorg og almen sundhedsvejledning, afpasset efter  

 patientens behov.
 - Pleje af mødre i hjemmet i barselsperioden (barselpleje).
 - Vejledning og bistand, herunder opsøgende arbejde, i samarbejde med  

 lægelig og social sagkundskab til personer eller familier, der har særlige  

 behov herfor.
I Sundhedsstyrelsens supplement til retningslinierne i november 1989 er  

 beskrevet, at hjemmesygeplerjerskeordningen tillige kan omfatte personer, der  

 opholder sig på plejehjem og i andre boformer for ældre, og personer med  

 handicap.
I de kommuner, hvor hjemmesygeplejen tilrettelægges i kombination  

 med andre områder, kan der udover hjemmesygeplejersken ansætte andet  

 plejepersonale med en uddannelse, der mindst svarer til sygehjælpers.
Indberetning fra hjemmesygeplejen På grundlag af de udfyldte aktivitetsoversigter fra plejepersonalet  

 udarbejder forvaltningen en samlet årlig beretning om ordningens virksomhed  

 og indsender denne til Sundhedsstyrelsen inden 1. februar.
 Formålet med indberetningen er at indsamle talmateriale og andre  

 oplysninger, som for såvel lokale som centrale myndigheder kan belyse:
- igangværende aktiviteters omfang og antallet af personer, der er  

 omfattet af ordningener, - udfyldelsen af de rammer, som er udstukket gennem lovgivning,  

 retninglinier etc., - de indsatte ressourcer med henblik på fremtidig planlægning.
 Indberetningerne danner grundlag for de statistiske oplysninger,  

 Sundhedsstyrelsen publicerer i »Primær Sundhedstjenestestatistik«.
 For de kommuner, som ønsker at udarbejde en månedlig opgørelse over  

 hjemmesygeplejerskevirksomheden findes blanketten »Intern  

 månedsberetning for hjemmesygeplejerskeordningen«.
Registrering af sygeplejevirksomhed Traditionel hjemmesygeplejerskeordning Hjemmesygeplejersker fører dagligt en skematisk fortegnelse over deres  

 virksomhed.
Hvor der er ansat plejehjemsassistenter og sygehjælpere ved  

 hjemmesygeplejen, fører disse en tilsvarende foretegnelse over aflagte besøg  

 m.v.
Den daglige registrering foretages på blanketten AKTIVITETSOVERSIGT.
På  

 denne er der trykt en vejledning, der bruges som udgangspunkt for personalets  

 registreringer.
Integreret hjemmesygeplejeordning Hjemmesygeplejersker (primærsygeplejersker) og plejehjemsassistenter, men  

 ikke sygepjælpere fører fortegnelse over den daglige virksomhed og  

 registrerer denne på aktivitetsoversigten.
Baggrunden herfor er, at den fleksible anvendelse af sygehjælpere og  

 hjemmehjælpere i de integrerede ordninger vanskeliggør en ensartet  

 registrering af sygeplejeydelser.
Af hensyn til kvaliteten af datamaterialet  

 på landsplan har Sundhedsstyrelsen derfor i de integrerede ordninger afstået  

 fra registrering af sygehjælpernes aktiviteter.
 Ad 1. Virksomhedens omfang: i de integrerede ordninger omfattes tillige  

 beboere på plejeinstitutioner, som fra ordningen får sygeplejeydelser i  

 henhold til bekendtgørelsen om hjemmesygeplejeordninger.
Ad 2. Antal besøg: der registreres antal besøg til samtlige patienter,  

 der er omfattet af ordningen, uanset patientens boligform.
Anden kontaktform,  

 fx telefonisk, registreres ikke.
Såfremt man lokalt har ønske om andre registreringer, kan de ubenyttede  

 linier under punkt 2 anvendes.
Det kan dreje sig om gruppeaktiviteter,  

 vagtcentralaktiviteter m.v.
Selv om lokale registreringer ikke kan bearbejdes  

 af Sundhedsstyrelsen, er man imidlertid interesseret i at få kendskab til  

 disse.
En kort beskrivelse heraf kan gives på årsindberetningen under punktet  

 »Evt. bemærkninger«.
 Bemærk: For kommuner, som har problemer med at registrere besøg til  

 beboere på plejeinstitutioner, kan der efter aftale med Sundhedsstyrelsens  

 medicinalstatisitske afdeling gennemføres en forenklet registrering.
Sundhedsstyrelsen anbefaler i disse tilfælde, at der på baggrund af en  

 konkret vurdering udregnes det gennemsnitlige antal besøg.
Besøgstallet  

 registreres under punkt 2. Foretages registreringen efter ovenstående aftale,  

 bedes dette noteret på årsberetningsskemaet under »Evt.  

 bemærkninger«.
Blanketter Til brug for indberetning i hjemmesygeplejerskeordningen er udarbejdet  

 følgende blanketter:
- Intern flyttemeddelelse (A4 format), KL.J.16.20.435 - Aktivitetsoversigt (hjemmesygeplejerskeordningen), Vejledning trykt på blanketten, KL.J.16.20.440 - Intern månedsberetning for hjemmesygeplejerskeordnngen.
Vejledning trykt på bagsiden, KL.J.16.20.450 - Årsberetning for hjemmesygeplejerskeordningen Vejledning trykt på bagsiden, KL.J.16.20.450 Blanketterne udleveres af social- og sundhedsforvaltningen.
