Bekendtgørelse om hvilke fysiske og  

 juridiske personer der  

 kan udføre tjenesteydelser i forbindelse med  

 værdipapirhandel  

 på erhvervsmæssigt grundlag uden tilladelse efter lov om  

 fondsmæglerselskaber1) I medfør af § 1, stk. 3, i lov nr. 787 af 19. september  

 2002 om fondsmæglerselskaber, fastsættes:
 § 1. Tjenesteydelser i forbindelse med  

 værdipapirhandel på erhvervsmæssigt grundlag  

 (investeringsservice) kan udføres uden tilladelse efter lov om  

 fondsmæglerselskaber af:
 1)	Forsikringsselskaber omfattet af lov om forsikringsvirksomhed.
 2)	Virksomheder, der udelukkende yder investeringsservice til deres  

 moderselskab, deres datterselskab eller et af deres moderselskabs andre  

 datterselskaber.
 3)	Personer, der yder investeringsservice, hvis denne service ydes  

 lejlighedsvis i forbindelse med erhvervsmæssig virksomhed, og denne  

 virksomhed er omfattet af lovbestemmelser eller en fagetisk kodeks for det  

 pågældende erhverv, som ikke udelukker, at der kan ydes service  

 af denne art.
 4)	Virksomheder, hvis investeringsservice udelukkende består i  

 forvaltning af en ordning for medarbejderdeltagelse.
 5)	Virksomheder, der yder investeringsservice i form af såvel de  

 i nr. 2) som de i nr. 4) nævnte tjenesteydelser.
 6)	Danmarks Nationalbank og Finansstyrelsen.
 7)	Institutter for kollektiv investering, hvad enten de er samordnet  

 på fællesskabsplan eller ej, samt direktører eller  

 administrationsselskaber for sådanne institutter.
 8)	Personer, hvis hovederhverv består i at handle med  

 råvarer indbyrdes, eller med producenter eller erhvervsmæssige  

 brugere af de pågældende varer, og som kun yder  

 investeringsservice til disse handelspartnere og kun i det omfang, det er  

 nødvendigt for deres hovederhverv.
9)	Virksomheder, hvis investeringsservice udelukkende består i at  

 handle for egen regning på et marked for finansielle futures eller  

 optioner, eller som handler på vegne af eller opgiver priser til andre  

 medlemmer af samme marked, og som garanteres af et clearingmedlem af dette  

 marked.
Ansvaret for opfyldelsen af de kontrakter, som indgås af en  

 sådan virksomhed, påhviler et clearingmedlem af samme marked.
 10)	Sammenslutninger oprettet af danske pensionskasser alene med det  

 formål at forvalte de deltagende pensionskassers midler.
11)	Virksomheder, hvis hovederhverv er handel med eller produktion af  

 elektricitet.
Disse virksomheder kan tilbyde investeringsservice i form af  

 el-derivater til el-forbrugere, der i det seneste kalenderår har haft  

 et forbrug af elektricitet på 10 GWh eller derover, samt til andre  

 virksomheder, hvis hovederhverv er handel med eller produktion af  

 elektricitet.
 § 2. Bekendtgørelsen træder i kraft  

 den 1. januar 2003. Samtidig ophæves bekendtgørelse nr. 721 af  

 31. juli 1996 om hvilke fysiske og juridiske personer der kan udføre  

 tjenesteydelser i forbindelse med værdipapirhandel på  

 erhvervsmæssigt grundlag uden tilladelse efter lov om  

 fondsmæglerselskaber.
Finanstilsynet, den 12. december  

 2002 Henrik Bjerre Nielsen /Jette Christensen 1)   Bekendtgørelsen  

 indeholder bestemmelser, der gennemfører dele af Rådets direktiv  

 nr. 93/22/EØF af 10. maj 1993 om investeringsservice i forbindelse med  

 værdipapirer, EF-Tidende, nr. 141, s. 27.
