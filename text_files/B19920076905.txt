§ 1 I bekendtgørelse nr. 956 om regulering af visse fiskerier i 1992 af 23.  

 december 1991 som ændret ved bekendtgørelse nr. 52 af 24. januar 1992 og  

 bekendtgørelse nr. 690 af 6. august 1992 foretages følgende ændringer:
 1. I § 12 indsættes et nyt stk. 3, der affattes  

 således:
»Stk. 3.  Skifte mellem industri- og konsumfiskeri  

 kan ske efter reglerne i bilag 7.« Stk. 3  bliver herefter til stk. 4.
 2. Bilag 7 affattes således:
»Bilag 7 Skifte mellem konsum- og industrifiskeri Betingelser for skifte:
Skifte mellem industri- og konsumfiskeri kan ske, såfremt rationsperioden  

 i konsumfiskeriet overstiger en uge.
Der kan kun ske eet skifte i løbet af  

 rationsperioden.
 Et fartøj kan kun skifte fiskeri, hvis det ved skiftet højst har landet en  

 mængde, der modsvarer skiftetidspunktet i rationsperioden.
 Fremgangsmåde:
 Inden skiftet skal fartøjet afgive følgende oplysninger til  

 Fiskerikontrollen, der skal godkende skiftet:
 - Hvilket fiskerier der skiftes fra og til.
 - Fartøjets havnekendingsbogstav og -nummer.
 - Fartøjets navn.
 - Datoen, hvor der skiftes.
 - Fangst i kg af konsumfisk i rationsperioden samt fangst i kg af  

 industrifisk, såfremt der skiftes fra et industrifiskeri.
 - Fartøjsførers navn og underskrift.
 Rationer efter skifte:
 Ved skiftet vil der ske en forholdsmæssig justering af rationen i resten  

 af rationsperioden, idet der ved skifte til konsumfiskeri indregnes  

 frasorterede bifangster af konsumfisk i det forudgående industrifiskeri.
Skifte af reguleringsområde inden for een rationsperiode Betingelser for skifte Ved fiskeri af een fiskeart kan der ved halvmånedsskifte ske skifte fra et  

 farvand/reguleringsområde til et andet.
Et fartøj kan kun skifte  

 farvandsområde, hvis det ved skiftet højst har landet en mængde, der  

 modsvarer skiftetidspunktet i rationsperioden.
 Fremgangsmåde:
 Inden skiftet skal fartøjet afgive følgende oplysninger til  

 Fiskerikontrollen, der skal godkende skiftet:
 - Hvilket fiskerier der skiftes fra og til.
 - Fartøjets havnekendingsbogstav og -nummer.
 - Fartøjets navn.
 - Datoen, hvor der skiftes.
 - Fangst i kg i rationsperioden.
 - Fartøjsførers navn og underskrift.
Rationer efter skifte Ved skiftet vil der ske en forholdsmæssig justering af rationen i resten  

 af rationsperioden på baggrund af skiftetidspunktet.« § 2 Bekendtgørelsen træder i kraft den 1. oktober 1992.
