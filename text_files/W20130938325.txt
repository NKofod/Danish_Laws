Pressenævnets kendelse i sag nr. 13-70-00502 Resumé Klager  en person  har klaget over artiklen Tidligere rejsebureauejer dømt til at betale 1,3 mio. kr. bragt på standby.dk og omtalen af artiklen i et nyhedsbrev.
Da standby.dk og nyhedsbrevet ikke er blandt de medier, der har meldt sig til Pressenævnet, afviser Pressenævnet sagen.
 Pressenævnets formand udtaler:
 Klagen angår STAND BYs elektroniske udgivelser (standby.dk og nyhedsbrevet). Da udgivelserne ikke er anmeldt til Pressenævnet efter medieansvarslovens § 8, stk. 1, er der ikke tale om medier omfattet af medieansvarsloven, jf. lovens § 1, nr. 3. Klagen over standby.dk og nyhedsbrevet hører således ikke under nævnets kompetence.
 Klagen afvises derfor, jf. medieansvarslovens § 43, stk. 2, nr. 1.
 [Klager] har klaget til Pressenævnet over artiklen Tidligere rejsebureauejer dømt til at betale 1,3 mio. kr. bragt den 5. juli 2013 på standby.dk og et nyhedsbrev med samme rubrik udsendt samme dag, idet klager mener, at god presseskik er tilsidesat.
 [Klager] har til støtte for klagen bl.a. anført, at artiklens og nyhedsbrevets rubrik og underrubrik fejlagtigt giver indtryk af, at klageren har været sagsøgt og efterfølgende dømt for svindel og derefter dømt til at betale 1,3 millioner kroner for dette specifikke forhold.
 Pressenævnets formand udtaler:
 Klagen angår STAND BYs elektroniske udgivelser (standby.dk og nyhedsbrevet). Da udgivelserne ikke er anmeldt til Pressenævnet efter medieansvarslovens § 8, stk. 1, er der ikke tale om medier omfattet af medieansvarsloven, jf. lovens § 1, nr. 3. Klagen over standby.dk og nyhedsbrevet hører således ikke under nævnets kompetence.Klagen afvises derfor, jf. medieansvarslovens § 43, stk. 2, nr. 1.
