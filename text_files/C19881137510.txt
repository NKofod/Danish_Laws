 Folketinget har den 9. december 1988 vedtaget lov om godskørsel, der  

 træder i kraft den 1. januar 1989.
 Samtidig ophæves lov nr. 293 af 23. maj 1973 om godstransport med  

 motorkøretøjer.
Loven indebærer blandt andet en afskaffelse af den særlige  

 tilladelsesordning vedrørende fragtmandskørsel, det vil sige kørsel i fast  

 rute.
Begrebet »fragtmandskørsel« udgår således af loven.
 Den hidtil anvendte anmeldelsesblanket indeholder rubrikker til  

 afkrydsning af tilladelse til »vognmandskørsel« (rubrik 1),  

 »fragtmandskørsel« (rubrik 2) og »vognmands- og  

 fragtmandskørsel« (rubrik 3). Anmeldelsesblanketten vil blive ændret ved  

 Rigspolitichefens foranstaltning, således at de nuværende rubrikker 2) og 3)  

 udgår.
 Endvidere vil Rigspolitichefen, Centralregisteret for Motorkøretøjer,  

 ændre den registrerede tilladelse til godskørsel for så vidt angår de  

 motorkøretøjer eller vogntog, der er registreret med afkrydsning i de  

 nuværende rubrikker 2) og 3), således at registreringen i centralregisteret i  

 disse tilfælde henholdsvis udgår eller ændres til  

 »vognmandskørsel«.
 Ændringerne af den hidtil anvendte blanket samt af registreringen i  

 centralregisteret, vil blive foretaget i forbindelse med ikrafttrædelsen af  

 det nye centralregister (CRM-II) den 1. februar 1989, eller snarest muligt  

 derefter.
 Endvidere vil registreringsbekendtgørelsens § 51 blive ændret i  

 forbindelse med en forestående revision af bekendtgørelsen.
 P.M.V.
 E.B.
