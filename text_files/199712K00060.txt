Nr LSF 60 Forslag til Lov om ændring af lov om seniorydelse (Fleksjob m.v.) Fremsat af arbejdsministeren (Jytte Andersen) den 6. november 1997 Vedtaget ved tredjebehandling den 16. december 1997 Lov nr. 1080 af 29/12/1997 § 1 I lov nr. 376 af 10. juni 1997 om seniorydelse foretages følgende  

 ændringer:
 1. I § 1 ændres »en individuelt beskyttet enkeltplads  

 (50/50-stilling), jf. §§ 91-95« til: »et fleksjob, jf. §§ 49 a-49  

 c«.
 2. § 2, stk. 1, nr. 4, affattes således:
 »4) som ved overgangen er ansat i et fleksjob, eller som modtager  

 ledighedsydelse efter § 49 d i lov om social bistand, og«.
 3. § 2, stk. 2, affattes således:
»Stk. 2. Medlemmet skal ved overgangen til ordningen have  

 været beskæftiget svarende til sammenlagt 52 uger med fuld sædvanlig  

 arbejdstid for fuldtidsforsikrede og 34 uger for deltidsforsikrede inden for  

 de seneste 3 år, heraf mindst 13 uger umiddelbart før overgangen.  

 Beskæftigelseskravet kan opfyldes ved sammenlægning af ordinær beskæftigelse  

 og beskæftigelse i et fleksjob.
Ved opgørelsen af perioden på 13 uger  

 sidestilles en periode med ledighedsydelse med beskæftigelse i et fleksjob.  

 Kun beskæftigelse i medlemsperioder kan medregnes ved opgørelsen af  

 beskæftigelseskravet.« 4. § 4 affattes således:
»§ 4. Medlemmer, der er udtrådt af seniorydelsesordningen,  

 kan ikke på ny overgå til ordningen.
Dog kan et medlem, der udtræder af  

 seniorydelsesordningen på grund af tilbagevenden til et fleksjob, een gang  

 genindtræde i ordningen.
Medlemmet skal ved genindtrædelsen være ansat i et  

 fleksjob eller modtage ledighedsydelse samt have bopæl her i riget, bortset  

 fra Færøerne eller Grønland.« 5. I § 14, stk. 2, indsættes efter  

 »(deltidsforsikrede),»: »§ 75 h (feriedagpenge),».
 6. § 17 affattes således:
 »§ 17. Personer i en 50/50-stilling eller et fleksjob, der i  

 forbindelse med overgangen til en 50/50-stilling efter det fyldte 50. år er  

 udtrådt af arbejdsløshedskassen før 1. oktober 1997, kan genindtræde i den  

 arbejdsløshedskasse, under hvis faglige område personen hører i kraft af  

 beskæftigelsen i 50/50-stillingen eller fleksjobbet.
 Stk. 2. Personer, der genindtræder efter stk. 1, kan medregne  

 perioder med beskæftigelse i en 50/50-stilling eller et fleksjob til  

 opfyldelse af kravene i § 2, stk. 1, nr. 2, og stk. 2, hvis de efterbetaler  

 medlemsbidrag, jf. § 76 i lov om arbejdsløshedsforsikring m.v., for den  

 periode, der ønskes medregnet.
 Stk. 3. Personer, der vil gøre brug af bestemmelserne i stk. 1 og  

 2, skal genindtræde i arbejdsløshedskassen senest den 30. september 1998.
Stk. 4. Direktøren for Arbejdsløshedsforsikringen fastsætter  

 nærmere regler om anvendelsen af denne bestemmelse.« § 2 Loven træder i kraft den 1. januar 1998.
Oprindeligt fremsat forslag I lov nr. 376 af 10. juni 1997 om seniorydelse foretages følgende  

 ændringer:
§ 1 1.  I § 1 ændres »en individuelt beskyttet  

 enkeltplads (50/50-stilling), jf. §§ 91 - 95« til: »et fleksjob,  

 jf. §§ 49 a - 49 c«.
 2. § 2, stk. 1, nr. 4, affattes således:
 »4) som ved overgangen er ansat i et fleksjob, eller som modtager  

 ledighedsydelse efter § 49 d i lov om social bistand, og«.
 3. I § 2, stk. 2, og to steder i § 4, ændres  

 »en 50/50-stilling« til: »et fleksjob«.
 4. I § 3, nr. 1, ændres »frasiger sig« til:  

 »er frakendt«.
 5. I § 14, stk. 2, indsættes efter  

 »(deltidsforsikrede),»: »§75 h (feriedagpenge),».
 6. § 17 affattes således:
 »§ 17. Personer i en 50/50-stilling eller et fleksjob, der i  

 forbindelse med overgangen til en 50/50-stilling efter det fyldte 50. år er  

 udtrådt af arbejdsløshedskassen før 1. oktober 1997, kan genindtræde i den  

 arbejdsløshedskasse, under hvis faglige område personen hører i kraft af  

 beskæftigelsen i 50/50-stillingen eller fleksjobbet.
 Stk. 2. Personer, der genindtræder efter stk. 1, kan medregne  

 perioder med beskæftigelse i en 50/50-stilling eller et fleksjob til  

 opfyldelse af kravene i § 2, stk. 1, nr. 2, og stk. 2, hvis de efterbetaler  

 medlemsbidrag, jf. § 76 i lov om arbejdsløshedsforsikring m.v., for den  

 periode, der ønskes medregnet.
 Stk. 3. Personer, der vil gøre brug af bestemmelserne i stk. 1 og  

 2, skal genindtræde i arbejdsløshedskassen senest 30. september 1998.
Stk. 4. Direktøren for arbejdsløshedsforsikringen fastsætter  

 nærmere regler om anvendelsen af denne bestemmelse.« § 2 Lovens ikrafttræden fastsættes af arbejdsministeren.
Bemærkninger til lovforslaget Almindelige bemærkninger Lov nr. 376 af 10. juni 1997 om seniorydelse (Folketingstidende 1996-97,  

 FF sp. 4435, 7073 og 7666, tillæg A sp. 3389, tillæg B sp. 873, tillæg C sp.  

 474) trådte i kraft 1. oktober 1997.
 Seniorydelsen er tiltænkt personer, der forlader en individuelt beskyttet  

 enkeltplads - en 50/50-stilling, jf. §§ 91 - 95 i lov om social bistand.
Ved lov nr. 459 af 10. juni 1997 om ændring af lov om social bistand og  

 lov om dagpenge ved sygdom og fødsel (Regler om fleksjob m.v.) blev bl.a.  

 betegnelsen for beskyttede enkeltpladser for personer, der ikke får pension -  

 50/50-stillinger - ændret til fleksjob, jf. lov om social bistand, afsnit III  

 A, fleksjob m.v., §§ 49 a - 49 d.
Lovens ikrafttræden fastsættes af  

 socialministeren.
Det forventes, at loven træder i kraft den 1. januar 1998.  

 Der er dels tale om en ændring af betegnelsen for stillingen, dels tale om en  

 ændring af det kommunale tilskud til arbejdsgiveren, idet tilskuddet kan være  

 på 1/3, 1/2 eller 2/3 af lønnen afhængig af graden af den nedsatte  

 arbejdsevne, jf. § 49 b i lov om social bistand.
Samtidig med ændring af 50/50-stillinger til fleksjob indføres der en  

 ledighedsydelse mellem to fleksjob, jf. § 49 d i lov om social bistand.  

 Betingelsen for at modtage en ledighedsydelse er, at fleksjobpersonen har  

 været ansat i et fleksjob i 12 sammenhængende måneder, at han er uforskyldt  

 ledig, at han opfylder betingelserne for at få et nyt fleksjob, og at han  

 ikke har et rimeligt tilbud om ansættelse i et fleksjob.
Ydelsen, der  

 udbetales af kommunen, er på 82 pct. af højeste arbejdsløshedsdagpenge.  

 Ydelsen kan dog højst udgøre et beløb, der svarer til, hvad pågældende i de  

 forudgående 3 måneder i gennemsnit har modtaget i løn eller sygedagpenge.  

 Ledighedsydelsen hører hjemme i Socialministeriets regi.
Økonomiske konsekvenser Med ændringen af 50/50-stillinger til fleksjob udvides kredsen af  

 personer, der vil kunne gøre brug af seniorydelsen.
Det samme gør sig  

 gældende med forslaget om, at overgang til seniorydelse også vil kunne ske  

 under udbetaling af ledighedsydelse mellem to fleksjob.
Hertil kommer, at der  

 forventes en gradvis udvidelse af antallet af personer i fleksjob.
Det  

 betyder, at personkredsen, der kan gøre brug af seniorydelsen, i forhold til  

 ved seniorydelsens indførelse ikke alene er større, men tillige øges over  

 tid, hvilket formentlig medfører stigende brug af seniorydelsen.
Med  

 betydelig usikkerhed kan merudgifterne til seniorydelse skønnes til ca. 1  

 mill. kr. i 1999, 2 1/2 mill. kr. i 2000 og 4 mill. kr. i 2001. Merudgifterne  

 i 1998 skønnes at være helt ubetydelige.
Kommunaløkonomiske konsekvenser Indførelsen af fleksjob med forskellige løntilskudsprocenter vil give  

 adgang til en bredere målgruppe for fleksjobbene og dermed også for overgang  

 til seniorydelse.
Det vil betyde øgede besparelser for kommunen, idet  

 alternativet til seniorydelse for denne persongruppe vil være enten  

 kontanthjælp eller en social pension.
 Eventuelle justeringer som følge af lovens vedtagelse vil indgå i de  

 kommende forhandlinger i henhold til Det Udvidede Totalbalanceprincip (DUT).
Erhvervsøkonomiske konsekvenser Lovforslaget vil ikke få erhvervsøkonomiske konsekvenser.
Administrative konsekvenser Lovforslaget forventes ikke at medføre øgede administrative konsekvenser.
Forholdet til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1, 3 og 6 Forslagene er en følge af ændringen af lov om social bistand, hvorefter  

 betegnelsen for beskyttede enkeltpladser for personer, der ikke får pension -  

 50/50-stillinger - ændres til fleksjob.
Til nr. 2 Med forslaget udvides muligheden for overgang til seniorydelse fra et  

 fleksjob til også at kunne finde sted i en periode mellem to fleksjob, hvor  

 der udbetales en ledighedsydelse efter lov om social bistand.
 Der henvises i øvrigt til de almindelige bemærkninger.
Til nr. 4 Der er tale om en redaktionel ændring, hvorved der skabes sproglig  

 overensstemmelse med lov om social pension.
Til nr. 5 Forslaget skal sikre, at den udbetalte seniorydelse ikke giver ret til  

 feriedagpenge.
Til § 2 Det foreslås, at lovens ikrafttræden fastsættes af arbejdsministeren  

 samtidig med, at socialministeren fastsætter ikrafttræden af ændringen af lov  

 om social bistand.
Skriftlig fremsættelse Arbejdsministeren  (Jytte Andersen):
 Jeg tillader mig hermed at fremsætte:
 Forslag til lov om ændring af lov om seniorydelse. (Fleksjob  

 m.v.).
(Lovforslag nr.
L 60).
 Lovforslaget indeholder først og fremmest ændringer, der er konsekvens af  

 lov nr. 459 af 10. juni 1997 om ændring af lov om social bistand og lov om  

 dagpenge ved sygdom og fødsel (Regler om fleksjob m.v.), hvorefter  

 betegnelsen for beskyttede enkeltpladser for personer, der ikke får pension -  

 50/50-stillinger - blev ændret til fleksjob.
 Endvidere foreslås det, at muligheden for overgang til seniorydelse  

 udvides til også at kunne finde sted i en periode mellem to fleksjob, hvor  

 der udbetales ledighedsydelse efter lov om social bistand.
 Endelig er der tale om enkelte redaktionelle ændringer.
Det foreslås, at arbejdsministeren fastsætter ikrafttrædelsen, således at  

 dette sker samtidig med, at socialministeren sætter ændringen af  

 bistandsloven i kraft.
Ikrafttrædelsen forventes at blive 1. januar 1998.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale forslaget til Tingets velvillige  

 behandling.
Efter 2. behandling den 12. december 1997 § 1 I lov nr. 376 af 10. juni 1997 om seniorydelse foretages følgende  

 ændringer:
 1. I § 1 ændres »en individuelt beskyttet enkeltplads  

 (50/50-stilling), jf. §§ 91-95« til: »et fleksjob, jf. §§ 49 a-49  

 c«.
 2. § 2, stk. 1, nr. 4, affattes således:
 »4) som ved overgangen er ansat i et fleksjob, eller som modtager  

 ledighedsydelse efter § 49 d i lov om social bistand, og«.
 3. § 2, stk. 2, affattes således:
»Stk. 2. Medlemmet skal ved overgangen til ordningen have  

 været beskæftiget svarende til sammenlagt 52 uger med fuld sædvanlig  

 arbejdstid for fuldtidsforsikrede og 34 uger for deltidsforsikrede inden for  

 de seneste 3 år, heraf mindst 13 uger umiddelbart før overgangen.  

 Beskæftigelseskravet kan opfyldes ved sammenlægning af ordinær beskæftigelse  

 og beskæftigelse i et fleksjob.
Ved opgørelsen af perioden på 13 uger  

 sidestilles en periode med ledighedsydelse med beskæftigelse i et fleksjob.  

 Kun beskæftigelse i medlemsperioder kan medregnes ved opgørelsen af  

 beskæftigelseskravet.« 4. § 4 affattes således:
»§ 4. Medlemmer, der er udtrådt af seniorydelsesordningen,  

 kan ikke på ny overgå til ordningen.
Dog kan et medlem, der udtræder af  

 seniorydelsesordningen på grund af tilbagevenden til et fleksjob, een gang  

 genindtræde i ordningen.
Medlemmet skal ved genindtrædelsen være ansat i et  

 fleksjob eller modtage ledighedsydelse samt have bopæl her i riget, bortset  

 fra Færøerne eller Grønland.« 5. I § 14, stk. 2, indsættes efter  

 »(deltidsforsikrede),»: »§ 75 h (feriedagpenge),».
 6. § 17 affattes således:
 »§ 17. Personer i en 50/50-stilling eller et fleksjob, der i  

 forbindelse med overgangen til en 50/50-stilling efter det fyldte 50. år er  

 udtrådt af arbejdsløshedskassen før 1. oktober 1997, kan genindtræde i den  

 arbejdsløshedskasse, under hvis faglige område personen hører i kraft af  

 beskæftigelsen i 50/50-stillingen eller fleksjobbet.
 Stk. 2. Personer, der genindtræder efter stk. 1, kan medregne  

 perioder med beskæftigelse i en 50/50-stilling eller et fleksjob til  

 opfyldelse af kravene i § 2, stk. 1, nr. 2, og stk. 2, hvis de efterbetaler  

 medlemsbidrag, jf. § 76 i lov om arbejdsløshedsforsikring m.v., for den  

 periode, der ønskes medregnet.
 Stk. 3. Personer, der vil gøre brug af bestemmelserne i stk. 1 og  

 2, skal genindtræde i arbejdsløshedskassen senest den 30. september 1998.
Stk. 4. Direktøren for Arbejdsløshedsforsikringen fastsætter  

 nærmere regler om anvendelsen af denne bestemmelse.« § 2 Loven træder i kraft den 1. januar 1998.
