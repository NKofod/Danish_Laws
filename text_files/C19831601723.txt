§ 1 Programredaktionen ved Statens Filmcentral er nedsat i henhold til § 14 i  

 loven om film (lov nr. 306 af 9. juni 1982 som ændret ved lov nr. 243 af 8.  

 juni 1983). Programredaktionens medlemmer, programredaktørerne, må ikke være  

 repræsentanter for eller ansat i eller økonomisk interesseret i virksomheder  

 for produktion, udlejning eller forevisning af film.
Programredaktørerne kan  

 ikke være medlem af filmcentralens bestyrelse eller repræsentantskab.
§ 2 Programredaktionens opgave er Stk. 2.  Udenfor falder midler, der er afsat til film  

 for børn og unge under 16 år, hvorom børnefilmrådet træffer den kunstneriske  

 afgørelse og afgiver indstilling.
 Stk. 3.  Bestyrelsen kan pålægge en programredaktør at  

 være medlem af børnefilmrådet.
 Stk. 4.  I henhold til de til enhver tid gældende  

 aftaler mellem ministeriet for kulturelle anliggender og  

 undervisningsministeriet og Statens Filmcentral og Landscentralen for  

 undervisningsmidler løser programredaktionen de tilsvarende opgaver  

 vedrørende produktion og anskaffelse af undervisningsfilm for midler, som  

 stilles til rådighed af undervisningsministeriet.
§ 3 Programredaktionen skal i sit arbejde udvise alsidighed og søge at fremme  

 oplysning, uddannelse og kunstnerisk og kulturel aktivitet.
§ 4 I programredaktionens arbejde indgår:
§ 5 Programredaktionen medvirker ved:
§ 6 Programredaktionen er et kollegialt organ.
Filmcentralens direktør  

 deltager i og leder programredaktionens møder.
 Stk. 2.  Programredaktørerne holder i samråd med  

 filmcentralens direktør institutionens andre medarbejdere orienteret om deres  

 arbejde.
§ 7 Programredaktionen mødes een gang om ugen eller efter behov.
På møderne  

 fremlægger programredaktørerne forslag om produktioner og anskaffelser,  

 herunder om bearbejdelse af anskaffede film, om tilknytning af sagkyndig  

 bistand vedrørende projekter m.v.
 Stk. 2.  Programredaktionen foretager under hensyn til  

 de økonomiske rammer en prioritering af aktuelle projekter, der indgår i  

 grundlaget for bestyrelsens beslutninger om iværksættelse.
§ 8 Programredaktionens indstillinger til bestyrelsen skal være skriftlige og  

 ledsaget af en begrundelse.
Indstillinger om handlingsplanen og  

 enkeltindstillinger om produktion skal være bilagt direktørens vurdering af  

 økonomiske forhold.
 Stk. 2.  Programredaktionen deltager i bestyrelsens  

 møder ved behandlingen af redaktionens indstillinger.
 Stk. 3.  Bestyrelsen kan forlange alle oplysninger om  

 projektet, der skønnes fornødne, ligesom bestyrelsen kan pålægge  

 programredaktion og direktør at underkaste en sags økonomiske, juridiske  

 eller praktiske side nærmere behandling.
§ 9 Finder en programredaktør, at et indsendt projekt ikke bør fremmes, skal  

 dette synspunkt være tiltrådt i programredaktionen, inden der skriftligt  

 gives den pågældende ansøger eller forslagsstiller en begrundet meddelelse  

 herom.
Et mindretal i programredaktionen kan kræve sagen forelagt forinden  

 til afgørelse i bestyrelsen.
 Stk. 2.  I sager, som programredaktionen har nægtet  

 fremme, kan bestyrelsen forlange alle oplysninger fremlagt og i særlige  

 tilfælde pålægge programredaktionen at foretage en ny behandling, inden  

 bestyrelsen træffer sin afgørelse.
§ 10 Inden projekter iværksættes, træffer programredaktørerne i samråd med  

 direktøren bestemmelse om, hvem af programredaktionens medlemmer der som  

 hovedansvarlig for projektet skal føre eventuelle drøftelser med vedkommende  

 implicerede, foretage forelæggelse i programredaktionen og eventuelt  

 bestyrelsen af det videre arbejde.
§ 11 Ændringer i denne instruks skal godkendes af ministeriet for kulturelle  

 anliggender.
