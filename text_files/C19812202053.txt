(Handelsskoler og tekniske skoler) Efter drøftelse med Handelsskolernes Lærerforening og Dansk Teknisk  

 Lærerforening fastsættes følgende retningslinier for studie- og  

 erhvervsvejledningen vedrørende uddannelserne på handelsskolerne og de  

 tekniske skoler:
 Studievejledning er en pædagogisk funktion, der omfatter de i  

 direktoratets skrivelse af 1/4 1981 - I-361 nævnte opgaver.
 Studievejledere udpeges af skolen blandt de fastansatte lærere efter  

 internt opslag.
 Skolens studievejledere kan høres om udpegning af nye studievejledere.
 Det bør tilstræbes, at lærere med forskellige faglige forudsætninger og af  

 begge køn indgår i gruppen af studievejledere.
 En studievejleder skal gennemgå studievejlederuddannelsen eller fuldføre  

 en påbegyndt studievejlederuddannelse ved Statens erhvervspædagogiske  

 læreruddannelse inden for 2-3 år efter påbegyndt studievejledervirksomhed.
 Ved skoleårets start udarbejdes af gruppen af studievejledere forslag til  

 en arbejdsplan omfattende:
 vejledende tidsforbrug for de enkelte hovedopgaver og fordeling af  

 hovedopgaver på personer.
 Planen skal godkendes af skolens forstander.
 Studievejledningen tilrettelægges således, at der er fast kontortid  

 (træffetid) inden for skoletiden i rimeligt omfang.
 En studievejleder kan ikke varetage ledelsesfunktioner.
 Ved en studievejleders sygdom eller andet fravær udpeges vikar i fornødent  

 omfang.
 P.d.v.
Arne Højsteen udd.kons.
