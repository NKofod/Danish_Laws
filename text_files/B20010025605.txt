Bekendtgørelse om forbud mod afholdelse  

 af markeder m.v. for klovbærende dyr og om indsamling af  

 klovbærende dyr I medfør af § 9, § 12, § 22 og § 43, stk. 2 og 3, i lov nr. 351 af  

 2. juni 1999 om sygdomme og infektioner hos dyr fastsættes:
§ 1. Det er indtil videre forbudt at afholde  

 markeder, dyrskuer, auktioner eller enhver anden samling af klovbærende  

 dyr.
Det er endvidere forbudt at transportere levende klovbærende dyr,  

 jf. dog stk. 2 og 3.
 Stk. 2. Uanset bestemmelsen i stk. 1 er det tilladt at  

 transportere klovbærende dyr til et slagteri eller via et autoriseret  

 samlested til et slagteri til omgående slagtning på  

 følgende vilkår:
 1)	At der foreligger tilladelse til transporten fra den  

 fødevareregion, hvor afsenderejendommen er beliggende, samt fra den  

 fødevareregion, hvor slagteriet er beliggende, hvis denne er en anden.  

 Ansøgningen skal indsendes til den fødevareregion, hvor  

 afsenderejendommen er beliggende.
2)	At transportmidlet underkastes den i stk. 6 omhandlede  

 behandling Stk. 3. Uanset bestemmelsen i stk. 1 er det tilladt at  

 transportere klovbærende dyr direkte fra en ejendom til en anden  

 ejendom eller via et autoriseret samlested, direkte til op til 6  

 modtagerbesætninger med kvæg eller svin og 1 besætning med  

 andre klovbærende dyr, på følgende vilkår:
1)	At der foreligge tilladelse til transporten fra den  

 fødevareregion, hvor afsender ejendommen er beliggende samt fra den  

 fødevareregion, hvor modtagerejendommen er beliggende.  

 Ansøgningen skal indsendes til den fødevareregion, hvor  

 afsenderejendommen er beliggende.
Det er en betingelse for tilladelsen, at  

 dyrene har været holdt på afsenderejendommen i mindste 30 dage,  

 for svin dog 15 dage, før flytningen eller siden fødslen, hvor  

 dyrene er under 30 dage gamle, henholdsvis 15 dage gamle, og der ikke er  

 blevet indsat klovbærende dyr på ejendommen i denne periode.
 2)	At dyrene under transporten ikke kommer i kontakt med dyr, der  

 hidrører fra en ejendom i områder, hvor der er restriktioner som  

 følge af mund- og klovesyge.
 3)	At transportmidlet underkastes den i stk. 6 omhandlede  

 behandling.
Stk. 4. Uanset bestemmelsen i stk. 1 er det tilladt at  

 transportere klovbærende dyr, via et autoriseret samlested, til  

 én modtagerbesætning beregnet til opfedning.
Undtaget herfra er  

 kvæg og svin, som gennem et autoriseret samlested, må fremsendes  

 til højst seks modtagerbesætninger beregnet til opfedning, dog  

 under forudsætning af forudgående tilladelse fra den  

 fødevareregion hvorfra dyrene afsendes og fra den  

 fødevareregion hvortil dyrene sendes.
 Stk. 5. Ved afsendelse af dyr til en anden medlemsstat af  

 den Europæiske Union skal der ske anmeldelse til den  

 fødevareregion, hvor afsenderejendommen er beliggende, så  

 betids, at regionen kan underrette den centrale og regionale  

 veterinærmyndighed i modtagerlandet samt den centrale  

 veterinærmyndighed i eventuelle transitlande senest 24 timer før  

 ankomsten.
Stk. 6. Transportmidlet, der anvendes til de i stk. 2-5  

 omhandlede transporter, skal før fornyet transport være rengjort  

 og desinficeret.
Transportøren skal ved ankomsten til en ejendom  

 fremlægge skriftlig dokumentation herfor før afhentning af dyr  

 og dokumentationen skal på forlangende fremvises  

 fødevareregionen.
 § 2. Det er forbudt ved de i § 1 omhandlede  

 transporter at benytte godkendte mellemstationer.
 § 3. Overtrædelse at § 1 eller § 2 straffes  

 med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 4. Bekendtgørelse træder i kraft  

 den 18. april 2001.
 Stk. 2. Bekendtgørelse nr. 149 af 7. marts 2001 om forbud  

 mod afholdelse af markeder og indsamling af dyr ophæves.
