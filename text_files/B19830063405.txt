 I medfør af § 28 i lov nr. 222 af 3. juni 1983 om en realrenteafgift af  

 visse pensionskapitaler m.v. fastsættes:
 § 1.  Ved afhændelse henholdsvis erhvervelse af  

 obligationer, der tilhører kontohavere efter lovens § 2, stk. 2, nr. 1,  

 gælder reglerne i 2. og 3. stykke ved opgørelsen af afgiftspligtige renter.
Stk. 2.  Når overdragelsen af obligationer omfatter  

 kuponrenter (vedhængende kuponer), medregnes ved afhændelse påløbne renter  

 fra sidste rentetermin indtil handelstidspunktet (afviklingsdagen) i  

 sælgerens afgiftsgrundlag for det afgiftsår, hvor afviklingsdagen indtræder.  

 Ved erhvervelse fratrækkes påløbne renter fra sidste rentetermin indtil  

 afviklingsdagen i køberens afgiftsgrundlag for det afgiftsår, hvor  

 afviklingsdagen indtræder.
Når de erhvervede obligationer befinder sig i  

 køberens beholdning ved den efterfølgende rentetermin, medregnes hele  

 terminsrenten i køberens afgiftsgrundlag for det afgiftsår, hvor  

 renteterminen indtræder.
Stk. 3.  Når overdragelsen af obligationer ikke omfatter  

 kuponrenter, fratrækkes ved afhændelse det køberen godtgjorte rentebeløb fra  

 afviklingsdagen indtil den efterfølgende rentetermin i sælgerens  

 afgiftsgrundlag for det afgiftsår, hvor afviklingsdagen indtræder.
Ved den  

 efterfølgende rentetermin medregnes hele terminsrenten i kuponindehaverens  

 afgiftsgrundlag for det afgiftsår, hvor renteterminen indtræder.
Ved  

 erhvervelse medregnes det godtgjorte rentebeløb fra afviklingsdagen indtil  

 den efterfølgende rentetermin i køberens afgiftsgrundlag for det afgiftsår,  

 hvor afviklingsdagen indtræder.
 § 2.  For obligationsserier, for hvilke der ikke efter  

 lovens § 25 kan beregnes en anskaffelseskurs, finder reglerne i stk. 2-5  

 anvendelse.
Stk. 2.  Værdien af disse obligationer ved udgangen af  

 1982 beregnes på grundlag af den af Københavns Fondsbørs noterede køberkurs  

 den 31. oktober 1983 eller, hvis der ikke foreligger en sådan kurs, den  

 senest noterede køberkurs inden den 31. oktober 1983. Denne kurs reguleres  

 tilbage til udgangen af 1982 i forhold til forkortelsen af restløbetiden i  

 den mellemliggende periode fra udgangen af 1982 til den anvendte  

 noteringsdag.
Dersom obligationsserien ikke er blevet noteret i perioden 1.  

 januar til 31. oktober 1983, benyttes den af Københavns Fondsbørs noterede  

 køberkurs ved udgangen af 1982.
Stk. 3.  For obligationsserier omfattet af stk. 1, der  

 er indfriet i perioden 1. januar til 31. oktober 1983, benyttes til beregning  

 af værdien ved udgangen af 1982 den af Københavns Fondsbørs noterede  

 køberkurs den 31. oktober 1983 eller den senest noterede køberkurs forud  

 herfor, der har dannet grundlag for en i kurslisten fra Københavns Fondsbørs  

 offentliggjort effektiv rente.
Denne kurs reguleres tilbage til udgangen af  

 1982 i forhold til forkortelsen af restløbetiden fra udgangen af 1982 til  

 dagen for den pågældende notering.
 Stk. 4.  For obligationsserier, der ved udgangen af 1982  

 ikke var optaget til notering på Københavns Fondsbørs, ansætter  

 statsskattedirektoratet ud fra handelsværdien den 31. oktober 1983 en kurs,  

 der træder i stedet for den noterede køberkurs som anført i stk. 2.
 Stk. 5.  For de i stk. 2 og 4 nævnte obligationsserier  

 beregnes værdien ved udgangen af 1983 ved at anvende den udfundne kurs ved  

 udgangen af 1982 reguleret dels i forhold til et års forkortelse af  

 restløbetiden, dels med værdien af påløbne, ikke forfaldne kuponrenter ved  

 udgangen af 1983.
 § 3.  Denne bekendtgørelse træder i kraft dagen efter  

 offentliggørelsen i Lovtidende.
 Stk. 2.  Bestemmelsen i § 1, stk. 3, 2. punktum, gælder  

 ikke for obligationer afhændet uden kuponrente i 1983, selv om den  

 efterfølgende rentetermin indtræder i 1984.
