Klage  

 over at patienten blev udskrevet i dårlig almentilstand Patientklagenævnet fandt grundlag for at kritisere  

 sygeplejerskens behandling af patienten den 18. juli 2002.
 Nævnet lagde vægt på, at det fremgik af  

 sygeplejejournalen den 18. juli 2002 kl. 9.00, at sygeplejersken tilså  

 patienten og fandt, at hun var vågen, klar, havde upåfaldende vejrtrækning og  

 spiste sufficient, og at hun fremsatte ønske om at komme hjem.
Videre fremgik det af sygeplejejournalen den 18. juli  

 2002 kl. 11.00, at patienten var sovende, reagerede på smertestimuli og på  

 høj  

 tiltale, men ikke ville åbne øjnene eller samarbejde.
Sygeplejersken fandt  

 endvidere, at hun var varm, tør med pæne farver og normale pupilforhold, og  

 sendte hende hjem med liggende transport.
 Det var nævnets opfattelse, at der var sket en ændring  

 i patientens tilstand fra at være vågen og relevant kl. 9.00 til kun at  

 reagere  

 på høj tale kl. 11.00, og at sygeplejersken burde have tilkaldt lægen og  

 rapporteret ændringen i patientens tilstand og fået vurderet, om det var  

 forsvarligt at udskrive hende.
