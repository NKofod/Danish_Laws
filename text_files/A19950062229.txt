 Herved bekendtgøres lov om svangerskabshygiejne og  

 fødselshjælp, jf. lovbekendtgørelse nr. 477 af 7. november 1985, med de  

 ændringer, der følger af § 22 i lov nr. 389 af 7. juni 1989, lov nr. 856 af  

 20. december 1989, § 3 i lov nr. 1024 af 19. december 1992 og § 2 i lov nr.  

 1133 af 21. december 1994.
 § 1.  Kvinder har i anledning af svangerskab ret til  

 indtil 5 vederlagsfri forebyggende helbredsundersøgelser hos en læge, heraf 3  

 under svangerskabet.
 Stk. 2.  Kvinder har endvidere i anledning af  

 svangerskab ret til vederlagsfri forbyggende helbredsundersøgelser hos en  

 jordemoder.
Stk. 3.  Kvinder har ret til vederlagsfri  

 fødselsbetjening på sygehus eller anden offentlig institution.
Endvidere har  

 kvinder ret til vederlagsfri jordemoderhjælp ved fødsel i hjemmet.
 Stk. 4.  De i lov om sygehusvæsenet fastsatte regler om  

 vederlagsfri behandling og undersøgelse på sygehuse m.v., om befordring eller  

 befordringsgodtgørelse i forbindelse hermed og om klageadgang finder efter  

 sundhedsministerens nærmere bestemmelse tilsvarende anvendelse med hensyn til  

 de i stk. 1-3 omhandlede ydelser.
 Stk. 5.  Reglerne i denne lov om amtskommuner gælder  

 tillige for Hovedstadens Sygehusfællesskab.
 § 2.  Sundhedsstyrelsen fastsætter retningslinier for  

 gennemførelsen af de forebyggende helbredsundersøgelser, herunder om antallet  

 af undersøgelser efter § 1, stk. 2.
Stk. 2.  I forbindelse med forebyggende  

 helbredsundersøgelser skal lægen eller jordemoderen give fornøden vejledning  

 i svangerskabshygiejne.
Ved den første undersøgelse efter svangerskabets  

 afslutning skal lægen give oplysning om de sundhedsmæssige problemer i  

 forbindelse med et eventuelt nyt svangerskab.
Herunder skal lægen tilbyde  

 vejledning om anvendelse af svangerskabsforebyggende metoder.
Hvis lægen ikke  

 ønsker selv at yde sådan vejledning, eller hvis kvinden ikke ønsker at  

 modtage vejledning af denne læge, skal han henvise hende til anden lægelig  

 vejledning.
§ 3.  (Ophævet) § 4.  Hvis lægen eller jordemoderen har opfattelsen  

 af, at kvinden har personlige, sociale eller økonomiske vanskeligheder, bør  

 hun henvises til opholdskommunen.
 § 5.  Det påhviler amtskommunerne samt Københavns og  

 Frederiksberg kommuner i samarbejde med Hovedstadens Sygehusfællesskab at  

 tilvejebringe vederlagsfri adgang til forebyggende helbredsundersøgelser i  

 anledning af svangerskab og til fødselshjælp.
 § 6.  Amtskommunerne ansætter jordemødre og  

 hjælpepersonale i det omfang, det er nødvendigt for at opfylde pligten efter  

 § 5.
 § 7.  Amtskommunerne skal i sundhedsplanen, jf. lov om  

 offentlig sygesikring, for Hovedstadens Sygehusfællesskab, jf. lov om  

 Hovedstadens Sygehusfællesskab, redegøre for de forbyggende  

 helbredsundersøgelser og fødselshjælpen.
 § 8.  Amtskommunerne samt Københavns og Frederiksberg  

 kommuner, læger og jordemødre skal afgive indberetning om deres virksomhed  

 efter loven til Sundhedsstyrelsen efter regler, der fastsættes af denne.
 § 9.  Statens Seruminstitut skal efter  

 sundhedsministerens nærmere bestemmelse foretage de blodprøveundersøgelser,  

 som er nødvendige i anledning af de i § 1 omhandlede forebyggende  

 helbredsundersøgelser.
 Stk. 2.  Sundhedsministeren kan bestemme, at de nævnte  

 blodprøveundersøgelser foretages af andre laboratorier.
Stk. 3.  Erhvervsmæssig undersøgelse af urinprøver med  

 henblik på påvisning af svangerskab må kun foretages af læger og apotekere  

 samt af personer, som Sundhedsstyrelsen autoriserer hertil.
Overtrædelse af  

 denne bestemmelse straffes med bøde.
 § 10.  Amtskommunerne og Københavns og Frederiksberg  

 kommuner afholder udgifterne til lægehonorarer for helbredsundersøgelser  

 efter § 1.
Stk. 2.  Der ydes ikke efter denne lov honorar for  

 helbredsundersøgelser, der foretages på en offentlig institution af læger,  

 der er ansat ved institutionen.
Sundhedsministeren kan bestemme, at denne  

 regel også finder anvendelse på nærmere angivne private institutioner, der  

 modtager tilskud fra det offentlige.
 § 11.  Enhver, der har dansk indfødsret eller bopæl  

 her i landet, har adgang til gratis vejledning om anvendelse af  

 svangerskabsforebyggende metoder hos en læge.
Stk. 2.  Vejledningen skal tilbydes såvel hos De nævnte kommuner kan herudover indgå aftale med en privat institution om  

 drift af vejledningsklinikker.
 Stk. 3.  Vejledning kan tilbydes og ydes til personer,  

 der er under 18 år og ugift eller umyndiggjort i personlig henseende, uden  

 samtykke fra forældremyndighedens indehaver eller værgen.
 Stk. 4.  Udgifterne til vejledning afholdes af  

 amtskommunerne samt Københavns og Frederiksberg kommuner.
 Stk. 5.  Sundhedsministeren kan fastsætte vejledende  

 retningslinier for tilrettelæggelse af vejledningen.
 Stk. 6.  Sundhedsministeren sørger for, at befolkningen  

 får oplysning om svangerskabsforebyggende metoder.
§ 12.  (Ophævet) § 13.  Loven træder i kraft den 1. april 1973.
 Stk. 2.  Lov nr. 89 af 31. marts 1953 om  

 distriktsjordemødre og lov nr. 200 af 8. juni 1966 om svangerskabshygiejne  

 ophæves.
 § 14.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.
