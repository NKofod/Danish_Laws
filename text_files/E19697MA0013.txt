En virksomhed indkøber i udlandet et automatisk maskinanlæg.
Som garanti  

 for leverancens gennemførelse og til sikring af erlagt forskudsbeløb kræver  

 den pågældende virksomhed en kautionsforsikring eller bankgaranti, hvilket  

 medfører, at virksomheden til den udenlandske leverandør skal betale  

 yderligere et beløb.
Endvidere har virksomheden ønsket aftale om værneting i  

 Danmark og skal som følge heraf ud over de anførte beløb betale endnu et  

 beløb til leverandøren.
 Monteringen af anlægget vil blive foretaget af leverandøren, væsentligst  

 ved hjælp af udenlandske montører.
 Den pågældende udenlandske virksomhed skal følgelig registreres her i  

 landet for denne virksomhed enten ved en person, der er bosiddende her, eller  

 ved et selskab, der har forretningssted her.
 Den afgiftspligtige værdi omfatter hele vederlaget, herunder såvel selve  

 købesummen som den del af betalingen, der vedrører garantien og  

 værnetingsaftalen, jf lovens § 7, stk 2, punkt b.
