Bekendtgørelse om  

 forældrebestyrelser i særlige dagtilbud I medfør af § 32, stk. 2, i lov om social service,  

 jf. lovbekendtgørelse nr. 58 af 18. januar 2007, fastsættes:
 § 1.  

  

 Kommunalbestyrelsen henholdsvis regionsråd, der driver et særligt dagtilbud  

 efter § 5 stk. 2 i lov om social service, skal oprette en  

 forældrebestyrelse med et flertal af valgte forældre ved de særlige dagtilbud  

 til børn med betydelig og varigt nedsat fysisk eller psykisk funktionsevne.
 Stk. 2.  

  

 Kommunalbestyrelsen henholdsvis regionsrådet er ikke forpligtet til at  

 oprette  

 en forældrebestyrelse, hvis forældrene er sikret forældreindflydelse gennem  

 repræsentation i en fællesbestyrelse for et kombineret tilbud efter  

 §§ 19  

 og 21 i dagtilbudsloven og § 32 i lov om social service.
Stk. 3.  

  

 Forpligtelsen  

 til at oprette en forældrebestyrelse bortfalder, hvis det ikke er muligt at  

 få  

 valgt det nødvendige antal forældrerepræsentanter til sammensætning af en  

 forældrebestyrelse.
Kommunalbestyrelsen henholdsvis regionsrådet må i stedet  

 for sikre på anden måde, at forældrene får indflydelse på dagtilbuddets  

 arbejde.
Stk. 4.  

  

 Medarbejderne i  

 dagtilbuddet skal være repræsenteret i bestyrelsen.
Kommunalbestyrelsen  

 henholdsvis regionsrådet kan beslutte, at medarbejderrepræsentanterne skal  

 have  

 stemmeret.
 Stk. 5.  

  

 Forældrebestyrelsen fastsætter principper for dagtilbuddets arbejde og for  

 anvendelse af en budgetramme for hvert enkelt dagtilbud inden for de af  

 kommunalbestyrelsen henholdsvis regionsrådet fastsatte retningslinier.  

 Forældrebestyrelsen har indstillingsret til kommunalbestyrelsen henholdsvis  

 regionsrådet i forbindelse med ansættelse af personale i dagtilbuddet.
 Stk. 6.  

  

 Kommunalbestyrelsen kan ikke overlade opgaver med at udføre tilsyn efter  

 § 16 i lov om retssikkerhed og administration på det sociale område til  

 en  

 forældrebestyrelse.
 Stk. 7.  

  

 Kommunalbestyrelsen henholdsvis regionsrådet kan ikke overlade beføjelser,  

 der  

 følger af kommunalbestyrelsens henholdsvis regionsrådets bevillings- og  

 arbejdsgiverkompetance til en forældrebestyrelse.
 Stk. 8.  

  

 Kommunalbestyrelsen  

 kan ikke til en forældrebestyrelse overlade kompetence til at træffe  

 afgørelse  

 om optagelse i dagtilbuddet og til at fastsætte forældrebetalingen.
 Stk. 9.  

  

 Kommunalbestyrelsen henholdsvis regionsrådet fastsætter vedtægter for  

 styrelsen  

 af dagtilbuddene efter indhentet udtalelse fra forældrebestyrelserne.
§ 2.  

  

 Selvejende særlige dagtilbud skal oprette en forældrebestyrelse med et  

 flertal  

 af valgte forældre og repræsentation af dagtilbuddets medarbejdere.
Dette  

 gælder dog ikke i de tilfælde, hvor det selvejende dagtilbuds bestyrelse  

 består  

 af et flertal af valgte forældre.
Det selvejende dagtilbuds bestyrelse  

 udarbejder efter indhentet udtalelse fra en forældrebestyrelse en vedtægt for  

 styrelsen af dagtilbuddet.
Vedtægten godkendes af kommunalbestyrelsen.
 Stk. 2.  

  

 Forpligtelsen  

 til at oprette en forældrebestyrelse kan fraviges efter samme retningslinier  

 som nævnt under § 1, stk. 2 og 3.
Stk. 3.  

  

 Selvejende  

 særlige dagtilbud skal fastlægge i vedtægten, at forældrebestyrelsen  

 fastsætter  

 principper for dagtilbuddets arbejde og for anvendelsen af en budgetramme for  

 dagtilbuddet samt har indstillingsret i forbindelse med ansættelse af  

 personale  

 i dagtilbuddet.
Forældrebestyrelsen varetager sine opgaver inden for de af  

 kommunalbestyrelsen fastsatte retningslinier og det i vedtægten fastsatte  

 formål og idegrundlag.
 Stk. 4.  

  

 Begrænsningerne  

 i § 1, stk. 6, om, at visse beføjelser ikke kan overlades til en  

 forældrebestyrelse, gælder også i forhold til en forældrebestyrelse i  

 selvejende særlige dagtilbud.
 § 3.  

  

 Bekendtgørelsen træder i kraft den 5. september 2007.
 Stk. 2.  

  

 Bekendtgørelse  

 nr. 1160 af 23. november 2006 om forældrebestyrelser i særlige dagtilbud  

 ophæves.
