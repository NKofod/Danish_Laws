Vedtaget af Folketinget ved 3. behandling den 9. juni 2022 Forslag til Lov om ændring af udbudsloven, lov om Klagenævnet for Udbud og lov om indhentning af tilbud i bygge- og anlægssektoren1) (Styrket mulighed for udelukkelse af virksomheder, krav om anvendelse af personer under oplæring, oprettelse af en enhed for pålidelighedsvurderinger, øget fleksibilitet for ordregivere i forbindelse med gennemførelse af udbud m.v.) § 1 I udbudsloven, lov nr. 1564 af 15. december 2015, som ændret ved lov nr. 204 af 5. marts 2019 og lov nr. 1251 af 30. november 2019, foretages følgende ændringer:
 1. Efter § 5 indsættes i kapitel 1:
»§ 5 a.
For tilbud eller oplysninger fra tilbud afgivet i henhold til procedurer efter denne lov, lov om indhentning af tilbud i bygge- og anlægssektoren, bekendtgørelse om fremgangsmåderne ved indgåelse af kontrakter inden for vand- og energiforsyning, transport samt posttjenester, bekendtgørelse om tildeling af koncessionskontrakter og bekendtgørelse om ordregiveres indgåelse af visse bygge- og anlægs-, vareindkøbs- og tjenesteydelseskontrakter på forsvars- og sikkerhedsområdet gælder retten til aktindsigt efter lov om offentlighed i forvaltningen alene for den, der er klageberettiget til Klagenævnet for Udbud vedrørende den sag, som aktindsigtsanmodningen vedrører, og for massemedier.
§ 5 b.
Statslige, regionale og kommunale ordregivere kan etablere samarbejder, jf. § 15, som et led i kontrollen med overholdelsen af kontraktuelle forpligtelser.« 2. § 8, stk. 2, affattes således:
 »Stk. 2. Uanset stk. 1 kan en ordregiver tildele en delkontrakt uden at følge reglerne i afsnit II eller III, når følgende betingelser er opfyldt:
 1) Den anslåede værdi af den pågældende delkontrakt er under 596.408 kr. eksklusive moms for varer og tjenesteydelser eller under 7.455.100 kr. eksklusive moms for bygge- og anlægsarbejder, jf. dog § 9.
2) Den samlede værdi af delkontrakter, der tildeles uden anvendelse af reglerne i afsnit II eller III, overstiger ikke 20 pct. af den samlede værdi af alle delkontrakter, som det påtænkte arbejde, det påtænkte køb af ensartede varer eller den påtænkte levering af tjenesteydelser er opdelt i.« 3. I § 25, stk. 1, indsættes efter »bygge- og anlægsarbejder, tjenesteydelser eller varer,«: »der er omfattet af afsnit II eller III,«.
4. I § 25, stk. 2, 1. pkt., ændres »III og andre tjenesteydelser« til: »II og III« 5. I § 26, stk. 1, ændres »der er omfattet af loven, og ydelser, der ikke er omfattet af loven« til: »der er omfattet af afsnit II eller III, og ydelser, der ikke er omfattet af afsnit II eller III«.
 6. I § 26, stk. 3, ændres »finder denne lov« til: »finder afsnit II eller III«, »der er omfattet af loven« ændres til: »der er omfattet af afsnit II eller III«, og »der ikke er omfattet af loven« ændres til: »der ikke er omfattet af afsnit II eller III«.
 7. I § 26 indsættes som stk. 5:
»Stk. 5. Stk. 1-4 finder tilsvarende anvendelse for kontrakter, der både omfatter ydelser omfattet af afsnit IV og ydelser omfattet af afsnit V, dog således at når en del af en kontrakt har klar grænseoverskridende interesse, finder afsnit IV anvendelse for hele kontrakten, når der tildeles en samlet kontrakt.
For en kontrakt, der udelukkende omfatter ydelser omfattet af afsnit IV eller V og ydelser omfattet af lov om indhentning af tilbud i bygge- og anlægssektoren, finder § 25, stk. 1, anvendelse, dog således at afsnit IV finder anvendelse for den samlede kontrakt uanset værdien af de dele, der er omfattet af lov om indhentning af tilbud i bygge- og anlægssektoren, når den samlede kontrakt indeholder ydelser omfattet af afsnit IV og kontrakten objektivt kan adskilles.
Derudover finder lov om indhentning af tilbud i bygge- og anlægssektoren anvendelse for den samlede kontrakt uanset værdien af de dele, der er omfattet af afsnit V, når den samlede kontrakt indeholder ydelser omfattet af lov om indhentning af tilbud i bygge- og anlægssektoren og kontrakten objektivt kan adskilles.« 8. I § 61, stk. 1, nr. 1, litra c, og § 67, stk. 1, nr. 1, litra c, indsættes efter »finansielle forhold eller risici i forbindelse hermed«: », herunder et behov for tilpasning af tilbuddene til kontraktens særlige omstændigheder,«.
 9. I § 61, stk. 4, og § 67, stk. 4, ændres »når alle tilbudsgiverne« til: »når proceduren omfatter alle de tilbudsgivere, og kun dem, der«.
 10. I § 61, stk. 4, og § 67, stk. 4, ændres », og hvis de alle« til: »samt«.
 11. I § 66, stk. 1, indsættes efter »det indledende tilbud«: »eller ordregiveren har besluttet at udvælge tilbudsgivere til forhandling på baggrund af det indledende tilbud«.
 12. I § 70, stk. 2, og § 72, stk. 3, udgår », herunder mindstekrav og kriterier for tildeling«.
 13. I § 100, stk. 3, ændres »jf. § 162« til: »jf. §§ 161-165«.
 14. I § 106, stk. 1, 2. pkt., ændres »jf. § 152« til: »jf. § 151, stk. 2«.
 15. Overskriften før § 134 affattes således:
 »Supplerende oplysninger og ændringer af udbudsmaterialet«.
 16. I § 134 indsættes før stk. 1 som nyt stykke:
 »En ordregiver kan foretage ændringer af udbudsmateriale, når følgende krav er overholdt:
 1) Ændringerne offentliggøres på passende vis.
 2) Meddelelse om ændringen sker under overholdelse af tidsfristerne for supplerende oplysninger, jf. stk. 2 og 3.
3) Ændringerne udgør ikke ændringer af grundlæggende elementer, jf. § 24, nr. 37.« Stk. 1 og 2 bliver herefter stk. 2 og 3.
 17. I § 134, stk. 1, der bliver stk. 2, ændres »stk. 2« til: »stk. 3«.
 18. Efter § 134 indsættes i kapitel 11 efter overskriften før § 135:
»§ 134 a.
En ordregiver skal udelukke en ansøger eller tilbudsgiver fra deltagelse i en udbudsprocedure, hvis ansøgeren eller tilbudsgiveren er etableret i et land, der er optaget på EU-listen over ikkesamarbejdsvillige skattejurisdiktioner og ikke har tiltrådt WTOs Government Procurement Agreement eller øvrige handelsaftaler, der forpligter Danmark til at åbne markedet for offentlige kontrakter for tilbudsgivere etableret i det pågældende land.
Stk. 2. § 135, stk. 6, finder tilsvarende anvendelse på situationer omfattet af stk. 1.« 19. I § 136, nr. 2, ændres »foranstaltninger eller« til: »foranstaltninger,«.
 20. I § 136, nr. 3, ændres »137, stk. 1, nr. 2 eller 7« til: »137, stk. 1, nr. 2 eller 6«.
 21. I § 136, nr. 3, ændres »udvælgelsen i § 145.« til:  »udvælgelsen i § 145 eller«.
 22. I § 136 indsættes som nr. 4:
»4) ansøgeren eller tilbudsgiveren i forbindelse med udøvelsen af sit erhverv har begået alvorlige forsømmelser, der sår tvivl om ansøgerens eller tilbudsgiverens integritet.« 23. § 137, stk. 1, nr. 3, ophæves.
 Nr. 4-7 bliver herefter nr. 3-6.
 24. I § 137, stk. 2, ændres »stk. 1, nr. 7« til: »stk. 1, nr. 6«.
 25. I § 138, stk. 1, indsættes som 2. pkt.:
»Til vurdering af en økonomisk aktørs dokumentation af pålidelighed skal ordregiveren indhente en vejledende udtalelse hos Konkurrence- og Forbrugerstyrelsen.« 26. I § 138, stk. 6, 1. pkt., ændres »4 år« til: »5 år«.
 27. I § 138, stk. 7, 1. pkt., ændres »2 år« til: »3 år«.
 28. I § 138, stk. 7, 1. pkt., ændres »§ 136, nr. 3« til: »§ 136, nr. 3 og 4«, og »§ 137, stk. 1, nr. 1-6« ændres til: »§ 137, stk. 1, nr. 1-5«.
 29. I § 144, stk. 4, nr. 2, ændres »137, stk. 1, nr. 2 eller 7« til: »137, stk. 1, nr. 2 eller 6«.
 30. I § 145, stk. 2, indsættes som 2. og 3. pkt.:
»Såfremt en ordregiver anvender omsætning som udvælgelseskriterium, må ordregiveren ikke lægge vægt på den del af en ansøgers omsætning pr. år, som er højere end den dobbelte anslåede værdi af kontrakten.
Undtagelsen i § 142, stk. 2, 2. pkt., finder tilsvarende anvendelse, når ordregiveren anvender omsætning som udvælgelseskriterium.« 31. I § 147, stk. 3, 1. pkt., ændres »137, stk. 1, nr. 2 eller 7« til: »137, stk. 1, nr. 2 eller 6«.
 32. I § 148, stk. 1, nr. 1, ændres »137, stk. 1, nr. 2 eller 7« til: »137, stk. 1, nr. 2 eller 6«.
 33. I § 152, stk. 1, ændres »137, stk. 1, nr. 2 eller 7« til: »137, stk. 1, nr. 2 eller 6«.
 34. I § 152 indsættes som stk. 4 og 5:
»Stk. 4. Ansøgere og tilbudsgivere, der er optaget på en officiel liste over godkendte økonomiske aktører, jf. § 156, kan for hver kontrakt forelægge ordregiveren et certifikat for optagelse udstedt af den kompetente myndighed.
Dette certifikat træder i stedet for dokumentationen, der er nævnt i §§ 153-155, 157 og 158. 1. og 2. pkt. finder tilsvarende anvendelse for certifikater for optagelse på andre EU-medlemsstaters  officielle lister over godkendte økonomiske aktører, der kun kan accepteres fra ansøgere og tilbudsgivere, der er etableret i den medlemsstat, som fører den officielle liste.
Stk. 5. Erhvervsstyrelsen opkræver gebyr som betaling for serviceattester.
Erhvervsstyrelsen kan fastsætte nærmere regler om gebyrets størrelse.« 35. I § 153, stk. 1, ændres »137, stk. 1, nr. 2 eller 7« til: »137, stk. 1, nr. 2 eller 6«.
 36. I § 153, stk. 1, nr. 2, ændres »137, stk. 1, nr. 2 eller 7« til: »137, stk. 1, nr. 2 eller 6«.
 37. I § 153, stk. 2, 1. pkt., ændres »137, stk. 1, nr. 2 eller 7« til: »137, stk. 1, nr. 2 eller 6«.
 38. I § 171, stk. 4, 2. pkt., ændres »Beslutningerne skal være ledsaget af følgende begrundelser« til: »Bortset fra ved tildeling af kontrakt på baggrund af et dynamisk indkøbssystem skal beslutningerne være ledsaget af følgende begrundelser«.
 39. I § 171 indsættes efter stk. 4 som nyt stykke:
»Stk. 5. Ved beslutning om tildeling af kontrakt efter stk. 1, nr. 3, på baggrund af et dynamisk indkøbssystem angiver en ordregiver efter anmodning fra en berørt tilbudsgiver begrundelserne i stk. 4, nr. 1 og 2. En berørt tilbudsgiver skal modtage begrundelserne, senest 15 dage efter at ordregiveren har modtaget anmodningen herom.« Stk. 5 og 6 bliver herefter stk. 6 og 7.
 40. I § 176 indsættes som stk. 2-4:
 »Stk. 2. Ordregivere skal under overholdelse af betingelserne i stk. 1 indføre krav i kontrakten om anvendelse af personer under oplæring ved gennemførelsen af de offentlige kontrakter, der er omfattet af regler udstedt i medfør af stk. 4, jf. dog stk. 3.
Stk. 3. Pligten i stk. 2 finder ikke anvendelse, når anvendelsen af personer under oplæring 1) medfører en sikkerhedsrisiko, 2) ikke egner sig til gennemførelse af kontrakten eller 3) strider mod anden lovgivning.
Stk. 4. Erhvervsministeren fastsætter nærmere regler om, hvilke kontrakter der er omfattet af stk. 2.« 41. I § 179 indsættes som stk. 2:
 »Stk. 2. Ændringer af en kontrakt eller en rammeaftale, der opfylder betingelserne i stk. 1, kan omfatte:
 1) Prisindeksering.
 2) Udskiftning af kommunikationsudstyr, der f.eks. leveres over en given periode, så det fortsat er egnet, også i tilfælde af skiftende kommunikationsprotokoller eller andre teknologiske ændringer.
3) Imødekommelse af tekniske vanskeligheder, der er opstået under drift eller vedligeholdelse.« 42. I § 185, stk. 1, nr. 2, udgår »eller«.
 43. I § 185, stk. 1, indsættes efter nr. 2 som nyt nummer:
 »3) leverandøren i løbet af kontraktens eller rammeaftalens løbetid bliver omfattet af en af udelukkelsesgrundene i §§ 135-137 og ikke kan dokumentere sin pålidelighed i medfør af § 138 eller«.
 Nr. 3 bliver herefter nr. 4.
 44. I § 194, stk. 1, indsættes efter »i medfør af denne lov«: »og regler om, hvordan elektroniske udbud skal gennemføres, herunder regler om brug af en bestemt elektronisk løsning til afgivelse af tilbud«.
 45. I § 194 indsættes som stk. 4:
»Stk. 4. Erhvervsministeren kan fastsætte regler om, at ordregivere, som i forbindelse med gennemførelsen af udbud efter denne lov ikke inddrager miljø- eller klimahensyn, skal oplyse om baggrunden herfor i deres udbudsmateriale.« § 2 I lov om Klagenævnet for Udbud, jf. lovbekendtgørelse nr. 593 af 2. juni 2016, foretages følgende ændring:
 1. Efter § 13 indsættes:
»§ 13 a.
Efter påstand fra klageren pålægger Klagenævnet for Udbud en ordregiver, som er en del af den offentlige forvaltning, og som ikke er etableret på privatretligt grundlag, en økonomisk sanktion på 1 pct. af værdien af den udbudte kontrakt eller rammeaftale, dog maksimalt 100.000 kr., for overtrædelse af:
 1) Udbudslovens § 49, stk. 2, ved i udbudsmaterialet at have undladt at angive baggrunden for, at ordregiveren ikke har udbudt en samlet kontrakt eller rammeaftale i særskilte delkontrakter.
 2) Regler udstedt i henhold til udbudslovens § 194, stk. 4, eller § 16 i lov om indhentning af tilbud i bygge- og anlægssektoren.
§ 13 b.
Efter påstand fra klageren straffes med bøde den ordregiver, der ikke er omfattet af § 13 a, og som har overtrådt:
 1) Udbudslovens § 49, stk. 2, ved i udbudsmaterialet at have undladt at angive baggrunden for, at ordregiveren ikke har udbudt en samlet kontrakt eller rammeaftale i særskilte delkontrakter.
 2) Regler udstedt i henhold til udbudslovens § 194, stk. 4, eller § 16 i lov om indhentning af tilbud i bygge- og anlægssektoren.
Stk. 2. Klagenævnet for Udbud indgiver politianmeldelse, når ordregiveren skal sanktioneres i medfør af stk. 1.« § 3 I lov om indhentning af tilbud i bygge- og anlægssektoren, jf. lovbekendtgørelse nr. 1410 af 7. december 2007, som ændret ved § 2 i lov nr. 618 af 14. juni 2011, § 1 i lov nr. 1234 af 18. december 2012 og § 198 i lov nr. 1564 af 15. december 2015, foretages følgende ændringer:
 1. Overskriften før § 7 affattes således:
 »Oplæringskrav«.
 2. § 7 affattes således:
 »§ 7. Ordregivere skal indføre krav i kontrakten om anvendelse af personer under oplæring ved gennemførelsen af offentlige kontrakter, når følgende krav er opfyldt, jf. dog stk. 2:
 1) Den offentlige bygge- og anlægskontrakt udføres i Danmark.
 2) Den offentlige bygge- og anlægskontrakt har en varighed på minimum 6 måneder fra kontraktunderskrivelse til levering.
 3) Den offentlige bygge- og anlægskontrakt har en kontraktværdi på minimum 5 mio. kr.
Stk. 2. Pligten i stk. 1 finder ikke anvendelse, når anvendelsen af personer under oplæring 3) medfører en sikkerhedsrisiko, 4) ikke egner sig til gennemførelse af kontrakten eller 5) strider mod anden lovgivning.« 3. Efter § 7 indsættes før overskriften før § 8:
»Adgang til visse oplysninger i forbindelse med åbning af tilbud § 7 a.
Ved en licitation skal tilbuddene åbnes på et forud fastsat tidspunkt.
Tilbudsgivere er berettiget til at blive bekendt med budsummer og eventuelle forbehold i umiddelbar tilknytning til åbningen.« 4. Efter kapitel 6 indsættes:
»Kapitel 7 Bemyndigelsesbestemmelser § 16. Erhvervsministeren kan fastsætte regler om, at ordregivere, som i forbindelse med gennemførelsen af udbud efter denne lov ikke inddrager miljø- eller klimahensyn, skal oplyse om baggrunden herfor i deres udbudsmateriale.« § 4 Stk. 1. Loven træder i kraft den 1. juli 2022, jf. dog stk. 2.
 Stk. 2. § 1, nr. 25, træder i kraft den 1. januar 2023.
 Stk. 3. § 1, nr. 1-16, 18, 19, 21-23 og 26-28, 30, 34 og 38-45, og §§ 2 og 3 finder ikke anvendelse på udbud, der er iværksat inden den 1. juli 2022. For sådanne udbud finder de hidtil gældende regler anvendelse.
 Stk. 4. § 1, nr. 25, finder ikke anvendelse på udbud, der er iværksat inden den 1. januar 2023. For sådanne udbud finder de hidtil gældende regler anvendelse.
Folketinget, den 9. juni 2022 Pia Kjærsgaard / Erling Bonnesen 1) Loven indeholder bestemmelser, der gennemfører Europa-Parlamentets og Rådets direktiv 2014/24/EU af 26. februar 2014 om offentlige udbud og om ophævelse af direktiv 2004/18/EF, EU-Tidende 2014, nr.
L 94, side 65, og Europa-Parlamentets og Rådets direktiv 2007/66/EF af 11. december 2007 om ændring af Rådets direktiv 89/665/EØF og 92/13/EØF, EU-Tidende 2007, nr.
L 335, side 31.
