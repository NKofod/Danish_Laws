Adoptionsnævnet meddelte at § 6, stk. 1, nr. 3, i  

 adoptionsbekendtgørelsen skal forstås således, at det afgørende for  

 godkendelse som adoptant er antallet af børn i hjemmet og ikke børnenes alder Samrådet meddelte afslag på en ansøgning om godkendelse som adoptant til  

 et udenlandsk barn på 8 år med henvisning til adoptionsbekendtgørelsens § 6,  

 stk. 1, nr. 3.
 Ansøgerinden, der var 48 år, havde to adoptivbørn på henholdsvis 16 år og  

 19 år i hjemmet.
 Afslaget var begrundet i, at ansøgerinden havde to adoptivbørn i hjemmet,  

 og at hun på grund af sin alder alene kunne godkendes til et 8-årigt barn,  

 som derfor ville være et risikobarn med særlige tilpasningsvanskeligheder.
 Ansøgerinden gjorde gældende, at adoptionsbekendtgørelsen skal forstås i  

 overensstemmelse med myndighedsloven, således at hendes ældste adoptivbarn,  

 der var myndig, måtte regnes som voksen, og således at der skulle tilbydes en  

 forundersøgelse.
Adoptionsnævnet stadfæstede afgørelsen.
Nævnet meddelte ansøgerinden, at  

 bestemmelsen i § 6, stk. 1, nr. 3, skulle forstås således, at det afgørende  

 for godkendelse som adoptant er antallet af børn i hjemmet og ikke børnenes  

 alder.
 Folketingets Ombudsmand udtalte, at Adoptionsnævnets forståelse af  

 bestemmelsen i bekendtgørelsens § 6, stk. 1, nr. 3, hvorefter der lægges vægt  

 på antallet af børn i hjemmet - og ikke børnenes alder - ikke gav anledning  

 til bemærkninger, og at han iøvrigt ikke fandt grundlag for at kritisere  

 Adoptionsnævnets afgørelse.
