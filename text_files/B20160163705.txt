Bekendtgørelse om ændring af bekendtgørelse om meddelelse af opholdstilladelse med henblik på au pair-ophold § 1 I bekendtgørelse nr. 695 af 20. maj 2015 om meddelelse af opholdstilladelse med henblik på au pair-ophold, foretages følgende ændringer:
 1. Indledningen affattes således:
»I medfør af § 9 j, stk. 11, i udlændingeloven, jf. lovbekendtgørelse nr. 412 af 9. maj 2016, fastsættes:« 2. Overalt i bekendtgørelsen ændres »Styrelsen for Arbejdsmarked og Rekruttering« til: »Styrelsen for International Rekruttering og Integration«.
 3. I § 4, nr. 6, indsættes som 2. og 3. pkt.:
»Med virkning for perioden 1. januar  31. december 2017 udgør beløbet 5.170 kr.
Indbetaling af beløbet skal ske ved elektronisk betaling med betalingskort (Dankort) til Styrelsen for International Rekruttering og Integration.« 4. I § 6, stk. 1, nr. 1, indsættes efter 4. pkt.:
»Med virkning for ansøgninger om opholdstilladelse som au pair, der er indgivet i perioden 1. januar  31. december 2017, udgør lommepengebeløbet 4.150 kr.« § 2 Stk. 1. Bekendtgørelsen træder i kraft den 1. januar 2017.
Stk. 2. Bekendtgørelsen gælder for ansøgninger indgivet den 1. januar 2017 og derefter.
For ansøgninger om forlængelse af opholdstilladelser, som er meddelt på baggrund af ansøgninger indgivet før den 1. januar 2017, finder de hidtil gældende regler anvendelse.
