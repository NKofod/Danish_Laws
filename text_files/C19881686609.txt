(Til folkehøjskolerne,  

 landbrugsskolerne, husholdningsskolerne og efterskolerne) Timelønnede lærere aflønnes efter skolens vurdering med en timeløn, der  

 ligger inden for følgende beløb, jf. § 15 i bekendtgørelse af 25. januar 1984  

 om tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler.
 Timelønninger pr. 1. august 1988:
Minimumsbeløb ....... kr. 159,65 Maksimumsbeløb ...... kr. 183,75 Under hensyn til varigheden og omfanget af en lærers virksomhed ved den  

 pågældende skoleform kan maksimumsbeløbet efter skolens vurdering forhøjes  

 indtil kr. 215,05.
 Ved folkehøjskoler, landbrugsskoler og husholdningsskoler kan timelærere  

 med undervisning inden for humanistiske, samfundsmæssige og  

 naturvidenskabelige emner, når undervisningen er tilrettelagt som  

 videregående, pr. 1. august 1988 aflønnes med kr. 293,20 pr. time.
---------- Opmærksomheden henledes på, at der som hovedregel ikke kan tillægges  

 timelærere reduktion for det med kostskolevirksomheden forbundne arbejde.
 Kun i tilfælde, hvor en timelærer er ansat som vikar for en  

 fuldtidsbeskæftiget lærer eller en kvotalærer for en periode af mindre end et  

 halvt år, kan der tildeles den pågældende reduktionstimer, og sådanne  

 vederlægges som nævnt i § 17, stk. 5, i bekendtgørelse nr. 27 af 25. januar  

 1984 om tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler.
---------- Det særlige tillæg til stillinger i lønramme 31 og lønramme 34 er pr. 1.  

 april 1988 kr. 12.723,09 pr. år.
Der henvises til Undervisningsministeriets  

 cirkulære af 19. september 1980 (j.nr. 1979-410-13).
 Dette cirkulære har virkning fra den 1. august 1988. Fra samme tidspunkt  

 ophæves:
 Undervisningsministeriets cirkulære af 21. april 1988 om timeløn m.v. ved  

 folkehøjskoler, landbrugsskoler, husholdningsskoler og efterskoler.
 Genpart af dette cirkulære vedlægges til brug for skolens revisor.
Kulturministeriet, Direktoratet for Folkeoplysning, Frie Grundskoler m.v., den 6. september  

 1988 P.d.v.
Hanne M.
Holm fm.
