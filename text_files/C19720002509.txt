(understøttelsescirkulæret) Det meddeles herved, at folketingets finansudvalg har givet tilslutning  

 til, at der indføres ændrede regler om ydelse af understøttelse til  

 ikke-pensionssikret personale i statens tjeneste til afløsning af den hidtil  

 gældende understøttelsesordning for statens løst ansatte personale, hvorom  

 regler er fastsat i finansministeriets cirkulære af 8. maj 1950.
 De ændrede regler har virkning fra 1. april 1971, idet dog de nedenfor  

 nævnte regler om en afgangsalder på 67 år for opnåelse af egenunderstøttelse,  

 om ægtefælleunderstøttelse og om sammenlægning af ansættelsesperioder ved  

 fastsættelse af understøttelse tillægges virkning fra 1. april 1970. Reglerne  

 om samordning mellem pensionslignende understøttelser og pensioner efter den  

 sociale pensionslovgivning har virkning fra 1. oktober 1971.
 Efter nyordningen fastsættes der følgende retningslinjer for tilståelse af  

 understøttelser af statskassen til personer, som har haft beskæftigelse i  

 statens tjeneste, og til disses efterlevende ægtefæller og børn:
 1. Understøttelse kan ydes til personer, der har  

 udført fuld tjeneste i staten i mindst 15 år efter det fyldte 30. år, og som  

 afgår fra tjenesten på grund af alder - efter det fyldte 67. år - eller som  

 følge af helbredsforårsaget utjenstdygtighed.
 Kravet om mindst 15 års tjeneste efter det fyldte 30. år anses for  

 opfyldt, såfremt beskæftigelsen i statstjenesten efter det fyldte 30. år  

 sammenlagt har haft et omfang, der svarer til mindst 15 års fuld tjeneste.
 2. Endvidere kan der ved afgang fra tjenesten under  

 omstændigheder som nævnt under punkt 1 ydes understøttelse til deltids- eller  

 sæsonbeskæftiget personale, hvis beskæftigelse i statstjenesten sammenlagt  

 ikke har haft et omfang, der svarer til mindst 15 års fuld tjeneste efter det  

 fyldte 30. år, jfr. punkt 1, under forudsætning af, at beskæftigelsen i løbet  

 af 15 år efter det fyldte 30. år svarer til mellem 7 og 15 års fuld tjeneste.
 3. 1 tilfælde af, at beskæftigelsen må ophøre efter  

 det fyldte 30. år på grund af følger efter tilskadekomst i tjenesten, kan der  

 ydes understøttelse uden hensyn til beskæftigelsens varighed.
4. Understøttelse kan ydes til den efterlevende  

 kvindelige eller mandlige ægtefælle efter en person, der oppebar  

 egenunderstøttelse, eller som ved sin død opfyldte betingelserne for at få  

 tillagt en sådan understøttelse, jfr. punkt 1-3, under forudsætning af, at  

 ægteskabet ikke er indgået på dødslejet, eller efter at den afdøde ægtefælle  

 var fyldt 60 år eller var afgået fra tjenesten.
Understøttelsen tillægges  

 uden undersøgelse af den efterlevende ægtefælles erhvervsmæssige forhold og  

 den forsørgermæssige stilling ved den førstafdøde ægtefælles død.
5. For børn under 18 år ydes der børnetillæg til egen-  

 eller ægtefælleunderstøttelse.
Til forældreløse børn under 18 år efter de  

 under punkt 1-3 omhandlede personer kan der ydes børneunderstøttelse.
 6. Egenunderstøttelse fastsættes efter satser, der  

 gradueres for følgende 4 stillingstyper og dermed sammenlignelig  

 beskæftigelse:
 samt andre ansatte med højere aflønning.
Der er for hver stillingstype fastsat et basisbeløb for 15 års tjeneste  

 efter det fyldte 30. år.
For tjeneste fra udløbet af 15 tjenesteår efter det  

 fyldte 30. år suppleres basisbeløbet med en ydelse, der optjenes  

 proportionalt år for år indtil det tidspunkt, da der er tilbagelagt i alt 35  

 års tjeneste efter det fyldte 30. år - dog længst under tjeneste indtil det  

 fyldte 70. år.
 For hver af de nævnte stillingstyper udgør beløbssatserne:
+++OPSTILBEG Optjening for hvert Højeste årlige egenÅrlige basisbeløb for tjenesteår  

 fra udløbet undertøttelse for fuld 15 års tjeneste efter af 15 tjenesteår efter beskæftigelse i 35 år det fyldte 30. år: det 30. år: efter det fyldte 30. år:
Gruppe I 2.200 kr. 66 kr. 3.520 kr.
Gruppe II 2.420 110 4.620 Gruppe III  

 2.640 154 5.720 Gruppe IV 2.860 - 187 - 6.600 Fastsættelse af understøttelse  

 foretages på grundlag af det antal fulde års tjeneste, hvortil den  

 sammenlagte beskæftigelse i statstjenesten efter det fyldte 30. år svarer.
 For deltids- og sæsonbeskæftigede, hvis beskæftigelse i statstjenesten  

 sammenlagt ikke har haft et omfang, der svarer til mindst 15 års fuld  

 tjeneste efter det fyldte 30. år, men som under deres ansættelse i  

 statstjenesten i løbet af 15 år efter det fyldte 30. år har været beskæftiget  

 i et omfang, der svarer til mellem 7 og 15 års fuld tjeneste, jfr. punkt 2,  

 fastsættes egenunderstøttelse til den pågældende stillingskategoris  

 basisbeløb.
 Understøttelse fastsættes endvidere til basisbeløbets sats for personer,  

 hvis ansættelse må ophøre på grund af følger efter tilskadekomst i tjenesten  

 efter det fyldte 30. år, men før der er udført tjeneste i 15 år.
 7. Ægtefælleunderstøttelse fastsættes til 2/3 af den  

 tilsvarende egenunderstøttelses beløb.
8. Børnetillæg til egen- og ægtefælleunderstøttelse  

 ydes med 1.320 kr. årlig for hvert barn under 18 år.
Understøttelse til  

 forældreløse børn andrager 2.640 kr. årlig for hvert barn indtil det fyldte  

 18. år.
9. Understøttelserne reguleres efter reglerne i  

 tjenestemandspensionslovens § 27, stk. 1, jfr. de til enhver tid indgåede  

 aftaler om dyrtidsregulering af tjenestemandslønninger.
Heraf følger, at  

 basisbeløb, beløbssatser for optjening af understøttelse,  

 ægtefælleunderstøttelser, børnetillæg og børneunderstøttelser i tiden efter  

 1. april 1971 og indtil videre forhøjes eller nedsættes med 3 pct. for hver  

 fulde 3 points' udsving i reguleringspristallet (januar 1971 = 100) ud over  

 100, og således at reguleringspristallet for januar og juli måneder benyttes  

 ved dyrtidsreguleringen for tidsrummet henholdsvis 1. april til 30. september  

 og 1. oktober til 31. marts, jfr. den mellem lønnings- og pensionsministeren  

 og tjenestemændenes centralorganisationer indgåede aftale af 13. april 1971  

 om justering af tjenestemandslønninger m. v.
 10. Overgangsbestemmelser.
 Ved fratræden eller død inden for en periode på 5 år regnet fra 1. april  

 1971 gives der de ansatte, der ved nyordningens gennemførelse har været  

 beskæftiget i mindst 10 år, og som på fratrædelsestidspunktet opfylder  

 betingelserne for at få tillagt understøttelse, respektive enker efter  

 sådanne personer, adgang til at vælge imellem understøttelse efter de  

 hidtidige regler i understøttelsescirkulæret af 8. maj 1950 og understøttelse  

 efter nyordningen.
 Denne valgadgang medfører bl. a., at personer, der efter den hidtidige  

 ordning havde mulighed for at opnå pensionslignende understøttelse, bevarer  

 denne understøttelsesmulighed, dersom ansættelsen ophører inden udløbet af  

 den nævnte overgangsperiode.
 Understøttelse til enken efter en person, der oppebar egenunderstøttelse,  

 fastsættes med udgangspunkt i de regler, der er lagt til grund for  

 egenunderstøttelsen.
 Understøttelse til personer, der oppebærer eller som fremtidig måtte få  

 tillagt supplementsunderstøttelse efter reglerne i understøttelsescirkulæret  

 af 8. maj 1950, udbetales med grundbeløb efter de hidtidige satser plus det  

 pr. 1. april 1971 gældende dyrtidstillæg, således at det samlede  

 understøttelsesbeløb fremtidig dyrtidsreguleres på linje med understøttelser  

 efter nyordningen, jfr. punkt 9.
 Pensionslignende understøttelser, der efter de hidtidige regler ydes med  

 beløb, som inklusive tillæggene pr. 1. april 1971 ikke overstiger 6.600 kr.  

 årlig svarende til det højeste understøttelsesbeløb efter nyordningen,  

 omregnes til en bruttoydelse, der udgør det samlede understøttelsesbeløb pr.  

 1. april 1971. Den således omregnede ydelse dyrtidsreguleres efter samme  

 retningslinjer, som følges med hensyn til dyrtidsregulering af  

 understøttelser efter nyordningen.
 Andre pensionslignende understøttelser, hvis samlede beløb med tillæg  

 efter de pr. 1. april 1971 gældende satser overstiger 6.600 kr., udbetales  

 således, at det samlede understøttelsesbeløb pr. 1. april 1971 fremtidig  

 reguleres efter reglerne i tjenestemandspensionslovens § 27, stk. 1-2.
De her omhandlede understøttelser, der indtil videre fortsat har været  

 omfattet af de hidtil gældende begrænsninger i adgangen til folkepension og  

 indtægtsbestemte sociale pensioner, bliver med virkning fra 1. oktober 1971  

 undergivet samme vilkår som tjenestemandspensioner med hensyn til kombination  

 med folkepension eller anden social pension.
Heraf følger, at de omhandlede  

 understøttelser i tiden fra 1. oktober 1971 vil kunne kombineres med fuld  

 folkepension eller anden form for social pension efter lovgivningens derom  

 gældende almindelige regler, mod at der i understøttelserne indeholdes  

 samordningsfradrag efter bestemmelserne i kapitel 9 i  

 tjenestemandspensionsloven af 1969, sammenholdt med §§ 7-8 i lov nr. 81 af  

 12. marts 1970 om pensioner efter tidligere tj enestemandslove m. v.
11. For så vidt angår understøttelser efter  

 nyordningen og supplementsunderstøttelser, der efter overgangsbestemmelserne  

 ydes i henhold til reglerne i understøttelsescirkulæret af 8. maj 1950, vil  

 tilståelse af sådanne understøttelser kunne ske ved pågældende  

 fagministeriums foranstaltning uden forudgående forelæggelse for økonomi- og  

 budgetministeriet.
I sager, hvor der er tale om at yde understøttelse til  

 personer, der afgår som følge af helbredsforårsaget utjenstdygtighed, inden  

 de har opnået den normale afgangsalder, vil der dog være at indhente en  

 udtalelse fra økonomi- og budgetministeriet om, hvorvidt den af ansøgeren  

 påberåbte svagelighed er tilstrækkeligt grundlag for tilståelse af en  

 understøttelse af statskassen.
Med hensyn til forslag vedrørende ydelse af pensionslignende  

 understøttelse efter overgangsbestemmelserne vil der som hidtil i det enkelte  

 tilfælde være at søge tilslutning til forslaget fra folketingets  

 finansudvalg.
Tilsvarende gælder for andre understøttelser i sådanne  

 tilfælde, hvor de af finansudvalget tiltrådte betingelser for ydelse af  

 understøttelse ikke fuldt ud er opfyldt, men hvor der foreligger sådanne  

 særlige omstændigheder, at det vil være rimeligt desuagtet at søge den  

 pågældende tillagt en understøttelse.
 Alle forslag vedrørende ydelse af pensionslignende understøttelse og andre  

 understøttelser, hvis tilståelse kræver tilslutning fra finansudvalget, vil  

 som hidtil være at forelægge økonomi- og budgetministeriet til udtalelse,  

 forinden fagministeriet søger tilslutning til forslaget fra finansudvalget.
 Tvivlsspørgsmål vedrørende understøttelsesreglerne forudsættes forelagt  

 for økonomi- og budgetministeriet.
