Cirkulæreskrivelse om meddelelse om,  

 hvorvidt beskæftigelse hos nærmeste familie kunne medregnes til  

 opfyldelse af beskæftigelseskravet i relation til  

 arbejdsløshedsforsikringslovens § 55 Kommentarer m.v.:
 En beskæftigelsesperiode, hvori medlemmet havde  

 været beskæftiget hos en svoger som husassistent, kunne ikke  

 indgå ved beregningen af § 55, da det ikke over for direktoratet var  

 blevet klargjort, om der havde været tale om et typisk  

 lønmodtagerforhold i relation til  

 arbejdsløshedsforsikringsloven.
 Meddelelse om afgørelsen:
Medlemmet havde i en 3 månedersperiode været  

 beskæftiget hos sin svoger som husassistent.
Hun oplyste, at hun var  

 ansat under medhjælperloven med kost og logi, som en del af  

 lønnen, og at indtægten var B-skattepligtig.
Over for  

 ankenævnet oplyste hun supplerende blandt andet, at hun havde  

 arbejdsdag fra kl. 6.30 til 17.00 med fri i week-enden, og at hun var  

 månedslønnet.
 Direktoratet havde via arbejdsløshedskassen  

 forsøgt at få nærmere oplysninger om  

 ansættelsesforholdet hos svogeren, men uden andet resultat end de  

 oplysninger, medlemmet havde afgivet.
 Ankenævnet tiltrådte afgørelsen om, at  

 det ikke fandtes godtgjort, at der i det foreliggende tilfælde har  

 været tale om arbejde i arbejdsløshedsforsikringslovens  

 forstand.
