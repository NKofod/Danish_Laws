 I medfør af lov nr. 156 af 14. april 1920 om smitsomme sygdomme hos  

 husdyrene, lov nr. 188 af 1. maj 1923 om tillæg til nævnte lov og lov nr. 197  

 af 7. maj 1948 om markeder m.v. for heste og kreaturer fastsættes:
 § 1.  Kvæg tilført et eksportmarked eller en  

 samlestald på dage, hvor der samles slagtekvæg må kun fjernes direkte til  

 eksport, til et eksportautoriseret slagteri eller direkte til slagtning på et  

 offentligt eller privat slagtehus her i landet.
Stk. 2.  Kvæg til slagtning her i landet skal ledsages  

 af en af veterinærdirektoratet godkendt passerseddel.
Passersedlen udstedes  

 af en dyrlæge.
 § 2.  Det påhviler ledelsen af et eksportmarked eller  

 en samlestald i samarbejde med den tilsynsførende dyrlæge at påse, at  

 fjernelse af dyr sker i overensstemmelse med § 1.
 § 3.  Udgifterne i forbindelse med udstedelsen af den  

 i § 1, stk. 2 nævnte passerseddel er det offentlige uvedkommende.
 § 4.  Efter § 18 i lov nr. 156 af 14. april 1920  

 straffes overtrædelse af § 1 med bøde, medmindre højere straf er forskyldt  

 efter den øvrige lovgivning.
 § 5.  Bekendtgørelsen træder i kraft den 16. april  

 1984.
