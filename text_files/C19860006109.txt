(Til alle amtsråd, kommunalbestyrelser,  

 skolekommissioner, skolenævn, ungdomsskolenævn, fritidsnævn,  

 voksenundervisningsnævn, lærerråd og skoleledere uden for København) Ved lov nr. 216 af 23. april 1986 er der foretaget en række ændringer af  

 lov om styrelsen af kommunernes skolevæsen og af virksomhed efter lov om  

 fritidsundervisning m.v. (skolestyrelsesloven), jfr. lovbekendtgørelse nr.  

 24. af 20. januar 1978 som ændret ved lov nr. 528 af 28. december 1979 og § 2  

 i lov nr. 270 af 6. juni 1985. Ændringsloven træder i kraft den 1. august  

 1986. Skolestyrelsesloven vil med de seneste ændringer blive optrykt i en ny  

 lovbekendtgørelse.
 Ministeriet skal om de enkelte ændringer, som ændringsloven indeholder,  

 herved bemærke følgende:
1. Amtsrådenes godkendelsesbeføjelser a.
Fritidsundervisning Ved ophævelse af § 39, stk. 1 og 2, og ændringer af § 3, stk. 2, og § 5  

 bortfalder amtsrådenes beføjelser til at godkende ungdomsskolens  

 prøveforberedende undervisning og specialundervisning samt  

 specialundervisning for voksne.
Beføjelsen til at godkende ledere og lærere  

 ved fritidsundervisning for voksne opretholdes.
b.
Skolebyggeprojekter Ved ændringer af § 4 og § 36 ophæves bestemmelserne om, at kommunernes  

 skolebyggeprojekter - dvs. byggeprogram med dispositionsforslag - skal  

 forelægges amtsrådet til godkendelse.
Amtsrådenes forpligtelse ifølge § 36,  

 stk. 1, til at bistå kommunerne med rådgivning om projektering af skoler i  

 det omfang, kommunerne ønsker det, opretholdes.
Som følge af ændringerne af § 4 og § 36 skal bekendtgørelse nr. 544 af 14.  

 november 1974 om behandlingen af folkeskolens byggesager, som ændret ved  

 bekendtgørelse nr. 168 af 5. april 1978, revideres.
Indtil videre gælder  

 bestemmelserne i den nævnte bekendtgørelse med de ændringer, der følger af,  

 at amtsrådets godkendelse af byggeprogram med dispositionsforslag er  

 bortfaldet.
2. Amtsrådenes vejledningsvirksomhed Ved ændring af § 34 bortfalder amtsrådenes pligt til at føre tilsyn med  

 lovligheden af kommunernes forvaltning af skolevæsenet og af virksomhed efter  

 lov om fritidsundervisning m.v.
Tilsynet varetages herefter alene af de  

 kommunale tilsynsmyndigheder, jfr. kapitel VI og kapitel VII i lov om  

 kommunernes styrelse.
Efter den ændrede bestemmelse forpligtes amtsrådene til at vejlede de  

 enkelte kommuner i spørgsmål om det kommunale skolevæsen og den i kapitel  

 I-IV i lov om fritidsundervisning m.v. nævnte virksomhed i det omfang, de  

 pågældende kommunalbestyrelser anmoder herom. Ændringen skal ses på baggrund  

 af, at hovedvægten i amtsrådenes tilsynsudøvelse i praksis i højere grad har  

 ligget på rådgivning og vejledning af kommunerne end på egentlig  

 tilsynsvirksomhed.
Amtsrådene kan i forbindelse med deres  

 vejledningsvirksomhed forlange enhver oplysning meddelt af de kommunale  

 skolemyndigheder, som de skønner nødvendig for vejledningsvirksomheden.
 Amtsrådene kan i øvrigt selv tage initiativ til vejledningen, der i så  

 fald må betragtes som et tilbud til kommunerne.
3. Amtskommunens skole- og undervisningsplan Bestemmelsen i § 40, stk. 2, om, at planen for amtskommunens skolevæsen og  

 undervisningsvirksomhed m.v. skal forelægges undervisningsministeren til  

 godkendelse, er erstattet af en bestemmelse om, at planen skal indsendes til  

 undervisningsministeriet, der efter § 40, stk. 4, varetager tilsynet med  

 amtskommunens skole- og undervisningsvæsen.
4. Planlægning inden for undervisningsområdet Bestemmelserne i § 35 om udarbejdelse af en samlet udbygningsplan for hver  

 amtsrådskreds er ophævet og erstattet af en ny bestemmelse i § 80, der  

 bemyndiger undervisningsministeren til at fastsætte regler vedrørende  

 kommunernes og amtskommunernes planlægning inden for undervisningsområdet.
5. Klageadgang Reglerne om klageadgang i § 65 er ændret.
a. § 65, stk. 1. I § 65, stk. 1, der omhandler amtsrådets funktion som  

 klageinstans for afgørelser, der træffes af de kommunale skolemyndigheder, er  

 tilføjet en bestemmelse om, at amtsrådets afgørelse ikke kan indbringes for  

 anden administrativ myndighed.
Amtsrådenes afgørelser i klagesager kan  

 således ikke fremtidig indbringes for undervisningsministeriet.
 De ændrede regler om klageadgang finder anvendelse på afgørelser, som  

 amtsrådene træffer den 1. august 1986 og senere.
Undervisningsministeren kan dog fastsætte regler om, at visse afgørelser  

 kan indbringes for ministeren (ministeriet). Ifølge de bemærkninger, der  

 ledsagede lovforslaget, tager bemyndigelsen navnlig sigte på sager vedrørende  

 tjenestemandsretlige og overenskomstmæssige forhold.
Den nærmere afgrænsning  

 af disse sager vil blive fastsat i en bekendtgørelse fra  

 undervisningsministeriet.
 I den af folketingets uddannelsesudvalg afgivne betænkning over  

 lovforslaget er det vedrørende ændringen af § 65 anført, at  

 undervisningsministeren med hensyn til muligheden for at fastholde en  

 ensartet praksis har oplyst, at udover den mulighed, der ligger i egentlig  

 regelfastsættelse med hjemmel i lovgivningen, er der mulighed for at udsende  

 vejledninger om forståelse af gældende regler, herunder om hidtidig praksis,  

 ligesom der er mulighed for at afgive vejledende udtalelser i enkeltsager.
b. § 65, stk. 2. Som følge af ændringen af § 65, stk. 1, omfatter § 65,  

 stk. 2, fremtidig kun de afgørelser, som amtsrådet træffer som  

 skoleforvaltningsmyndighed, f.eks. afgørelser om vidtgående  

 specialundervisning i henhold til folkeskolelovens § 19, stk. 2, afgørelser i  

 henhold til lov om specialundervisning for voksne, afgørelser i henhold til  

 lov om prøveforberedende enkeltfagsundervisning m.v. for voksne og afgørelser  

 vedrørende administrationen af amtskommunale gymnasieskoler.
Sådanne  

 afgørelser vil som hidtil kunne indbringes for undervisningsministeriet.
6. Skolenævns beføjelser a.
I § 27, stk. 6, og § 72, stk. 7 (vedrørende Københavns kommune) er  

 indføjet nogle nye bestemmelser, der tillægger skolenævnet kompetence til -  

 efter indstilling fra lærerrådet - at godkende tilrettelæggelse og indhold af  

 fælles arrangementer for skolens elever i skoletiden.
 Bestemmelsen tager sigte på morgensamlinger, juleafslutninger,  

 skolejubilæer, teaterforestillinger og andre lignende fælles arrangementer,  

 hvor eleverne samles på skolen i skoletiden.
Ved de nye bestemmelser fastsættes samme procedure for godkendelse af  

 fælles arrangementer, som gælder for godkendelse af skolens  

 undervisningsmidler.
Initiativet i sager om godkendelse af fælles  

 arrangementer kan således komme fra såvel lærerrådet som skolenævnet, men der  

 skal i alle tilfælde foreligge en indstilling fra lærerrådet som grundlag for  

 skolenævnets beslutning om godkendelse.
 Det forudsættes i øvrigt, at gennemførelsen af fælles arrangementer for  

 skolens elever sker under hensyn til de lokale traditioner og på grundlag af  

 ønskerne i skolens forældrekreds, f.eks. således at eventuelle  

 klasseforældrerepræsentanter inddrages i drøftelserne forud for skolenævnets  

 godkendelse.
 Endvidere bør skolens elevråd have lejlighed til at udtale sig om  

 eventuelle fælles arrangementer, inden der træffes beslutning herom.
Det er endvidere fastsat, at skolenævnet kan foreslå arrangementer for  

 skolens elever, som ligger uden for skoletiden.
Den endelige  

 beslutningskompetence i disse tilfælde har som hidtil skolens leder, jfr. §  

 57, stk. 3, og § 73, stk. 1.
b.
Ved ændringer af § 27, stk. 15, og § 72, stk. 15, præciseres det, at  

 skolenævnet også skal udtale sig om de bestemmelser i udkastet til kommunens  

 skoleplan, som vedrører indretning af skolefritidsordning ved skolen.
7. Fritidsnævns beføjelser Ved ændring af § 29, stk. 5, fastsættes det, at skolekommissionen i alle  

 tilfælde skal indhente fritidsnævnets udtalelse om de bestemmelser i udkastet  

 til kommunens skoleplan, som vedrører elevernes undervisning i fritiden og  

 etablering af skolefritidsordninger i folkeskolen.
8. Lærerråd I § 60, stk. 1, er indføjet en ny bestemmelse, der bemyndiger  

 undervisningsministeren til at fastsætte regler om medlemskab af lærerråd for  

 lærere, der har faste undervisningstimer ved mere end een skole.
Bestemmelsen  

 tager sigte på f.eks. tale-hørelærere, faste vikarer og faglærere, der ofte  

 har faste undervisningstimer ved flere skoler, samt lærere, der må tillægges  

 undervisningstimer ved flere skoler for at kunne opnå fuldt timetal.
Efter  

 den gældende bestemmelse er de pågældende lærere medlem af lærerrådene ved de  

 skoler, hvor de har faste undervisningstimer.
 Hovedsigtet med bemyndigelsesbestemmelsen, hvis gennemførelse forudsætter  

 ændring af bekendtgørelse nr. 206 af 5. maj 1978 om lærerråd og  

 fælleslærerråd uden for København, er, at en lærer normalt kun skal deltage i  

 lærerrådsarbejdet ved een skole.
9. Elevråd Ved ændring af § 80 b gøres elevråd obligatoriske ved kommunale og  

 amtskommunale skoler, som har 5. eller højere klassetrin.
Lovændringen  

 indebærer en understregning af skolernes og skolemyndighedernes pligt til at  

 bistå, vejlede og støtte eleverne i deres deltagelse i elevrådsarbejdet.
Der  

 skal stilles et egnet lokale og andre nødvendige faciliteter - herunder  

 adgang til maskinskrivning og fotokopiering - til rådighed for elevrådets  

 virksomhed på skolen.
Ministeriet anser det endvidere for ønskeligt, at der af  

 kommunen/amtskommunen ydes økonomisk støtte til elevrådsvirksomhed.
Det vil  

 således efter ministeriets opfattelse være hensigtsmæssigt, at der, f.eks. på  

 skolens årsbudget, afsættes et passende beløb til elevrådets arbejde.  

 Dannelsen af elevråd på de enkelte skoler - herunder sammensætning og valg af  

 medlemmer - skal som hidtil bero på elevforsamlingens selvbestemmelse, og der  

 vil ikke påhvile de enkelte elever en pligt til at deltage i elevrådsarbejde.
 Elevrådets møder bør afholdes uden for undervisningstiden.
 Ministeriet vil senere udsende en vejledning om bl.a. elevrådenes  

 høringsret.
10. Andre ændringer a.
Bestemmelser om fritagelse for at modtage valg og om fritagelse for  

 medlemskab i løbet af valgperioden Ved ændringer af § 14, § 41, stk. 2, og § 76, stk. 1, er reglerne om  

 fritagelse for at modtage valg til skolekommissionen - i København  

 skoledirektionen - de forskellige nævn og skolerådene bragt i  

 overensstemmelse med de tilsvarende bestemmelser i § 27, stk. 1 og 2, i lov  

 om kommunale valg, jfr. lovbekendtgørelse nr. 139 af 26. marts 1985.
Endvidere er ved ændringer af § 15, stk. 1, og § 76, stk. 2, 3 og 5,  

 reglerne om fritagelse for medlemskab i løbet af valgperioden bragt i  

 overensstemmelse med den tilsvarende bestemmelse i § 34 b i lov om kommunale  

 valg.
Den ændrede affattelse af de nævnte bestemmelser vil ikke være til  

 hinder for, at et medlem, der fraflytter kommunen, i overensstemmelse med  

 hidtidig praksis efter anmodning fritages for medlemskabet i resten af  

 valgperioden.
b.
Normeringsregler Ved ændring af § 58, stk. 2, ophæves bestemmelsen om, at  

 undervisningsministeriets godkendelse kræves til ansættelse af en  

 skoledirektør.
Endvidere ophæves bestemmelsen om, at kun større kommuner kan ansætte en  

 (heltidsbeskæftiget) skoledirektør i stedet for en ledende skoleinspektør,  

 der tillige varetager funktionen som skoleleder.
Herved stilles kommunerne  

 frit i valget mellem ansættelse af en ledende skoleinspektør efter § 58, stk.  

 1, eller ansættelse af en skoledirektør efter § 58, stk. 2.
 Ved ændring af § 59, stk. 1, ophæves bestemmelsen om, at  

 undervisningsministeriets godkendelse kræves til ansættelse af en ledende  

 skolepsykolog, og ved ændring af § 55 ophæves bestemmelsen om, at  

 ministeriets godkendelse kræves til ansættelse af faglig medhjælp for  

 amtskonsulenterne og amtsskolepsykologen.
 Reglerne om normering af de heromhandlede stillinger er fastsat i  

 undervisningsministeriets cirkulære nr. 70 af 24. april 1978 om normering af  

 tjenestemandsstillinger m.v. i folkeskolen med senere ændringer.
c.
Amtskonsulenternes og amtsskolepsykologens instrukser Bestemmelsen i § 56 om amtsrådets forpligtelse til at udfærdige instrukser  

 for amtskonsulenternes og amtsskolepsykologens virksomhed ophæves.
Amtsrådene  

 vil dog fortsat kunne udfærdige sådanne instrukser, men i så fald skal disse  

 ikke forelægges undervisningsministeriet til godkendelse.
d.
Tilskud fra amtskommunen og staten Bestemmelserne i § 48 og § 81 om bevilling af tilskud fra amtskommunen og  

 staten til foranstaltninger til fremme af skolevæsenet, fritidsundervisningen  

 m.v. eller anden undervisningsvirksomhed i amtsrådskredsen er ophævet.
e.
Kompetence til at godkende ungdomsskolens erhvervsmæssige  

 grunduddannelser, ungdomskostskoler og erhvervsmæssige kursus Ophævelsen af bestemmelsen i § 39, stk. 4, hvorefter sager vedrørende  

 godkendelse af ungdomsskolens erhvervsmæssige grunduddannelser,  

 ungdomskostskoler og erhvervsmæssige kursus skal forelægges  

 undervisningsministeren til godkendelse, vil for ungdomsskolens vedkommende  

 ikke medføre, at den gældende retstilstand ændres, idet  

 undervisningsministeriets kompetence i de i bestemmelsen nævnte henseender  

 fremgår af forskellige bestemmelser i lov om fritidsundervisning m.v.  

 Kompetencen til at godkende erhvervsmæssige kursus tilkommer efter  

 skolestyrelseslovens § 5 kommunalbestyrelsen.
 11. Ophævelse af tidligere cirkulærer m.v.
 Følgende cirkulærer m.v. ophæves:
 Cirkulære nr. 40 af 17. marts 1970 om skolestyrelseslovens ikrafttræden.
 Cirkulære nr. 216 af 7. oktober 1974 om ændring af skolestyrelsesloven.
 Cirkulæreskrivelse nr. 86 af 8. april 1976 om klagemuligheden efter  

 skolestyrelseslovens § 65.
 Cirkulære nr. 24 af 3. februar 1978 om ændring af skolestyrelsesloven.
 Cirkulære nr. 37 af 26. februar 1980 om ændring af skolestyrelsesloven.
Undervisningsministeriet, den 11. juni  

 1986 P.
M.
V.
