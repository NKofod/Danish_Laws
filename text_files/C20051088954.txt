Skrivelse om forlængelse af  

 forsøgsordninger efter lov om social service på Socialministeriets område i  

 forbindelse med kommunalreformen (Til samtlige kommuner og amtskommuner) Socialministeriet har i medfør af § 138 i lov om social  

 service godkendt en række forsøgsordninger i amtskommunerne og i flere  

 kommuner.
Der henvises til Socialministeriets bekendtgørelse nr. 611 af 21.  

 juni 2005 om forsøgsordninger efter lov om social service på  

 Socialministeriets  

 område.
Godkendelser af forsøgsordninger i amtskommunerne bortfalder den  

 1. januar 2007 samtidig med, at amtskommunerne nedlægges.
Såfremt en kommune  

 ønsker at videreføre en forsøgsordning fra den 1. januar 2007, som  

 Socialministeriet har godkendt for den amtskommune, hvor kommunen er  

 beliggende, skal Socialministeriet modtage kommunens ansøgning herom senest  

 den  

 1. juni 2006. For kommuner, som sammenlægges, sendes ansøgningen af  

 sammenlægningsudvalget senest den 1. juni 2006.
Godkendelse af forsøgsordninger i kommuner, som indgår i en  

 sammenlægning bortfalder ligeledes den 1. januar 2007, når kommunen indgår i  

 en  

 kommunesammenlægning, da godkendelsen kun er givet til den enkelte kommune,  

 som  

 indgår i sammenlægningen.
Såfremt en sammenlagt kommune ønsker at videreføre  

 en  

 forsøgsordning fra den 1. januar 2007, som Socialministeriet har godkendt for  

 en kommune, som indgår i kommunesammenlægningen, skal Socialministeriet  

 modtage  

 sammenlægningsudvalgets ansøgning herom senest den 1. juni 2006.
Kommuner eller amtskommuner, som ønsker at etablere en  

 forsøgsordning i 2006, kan ansøge herom efter gældende regler og praksis.
Der  

 gælder ingen frister for ansøgning om godkendelse af en forsøgsordning i  

 2006.  

 Hvis en kommune, som indgår i en sammenlægning ønsker at søge om godkendelse  

 af  

 en forsøgsordning for 2006 og følgende år, skal ansøgningen indeholde en  

 indstilling fra sammenlægningsudvalget herom.
 Ansøgninger om fortsat godkendelse af forsøgsordninger på  

 Socialministeriets område efter den 1. januar 2007 vil blive behandlet efter  

 § 184 i lov om social service, jf. lov nr. 573 af 24. juni 2005, som  

 afløser § 138 i den gældende lov om social service fra den 1. januar  

 2007.
