 Hermed fremsendes Finansministeriets cirkulære af 2. september 1987 om  

 benyttelse mv. af statens tjenestemotorkøretøjer.
 Ved cirkulæret, der træder i kraft den 1. oktober 1987, ophæves  

 Finansministeriets regulativ nr. 306 af 11. december 1948 for benyttelse mv.  

 af statens tjenestemotorkøretøjer.
Det er hensigten med cirkulæret at erstatte de detaljerede regler i  

 regulativet af 11. december 1948 af mere overordnede rammer, der giver  

 mulighed for større fleksibilitet.
Det vil herefter være op til den enkelte  

 styrelse at overveje, i hvilket omfang der er behov for at supplere rammerne  

 med mere specifikke styringsregler på området.
 Om anskaffelse mv. af tjenestebiler til personbefordring henvises til  

 Finansministeriets cirkulære nr. 11 af 21. januar 1985 (Budgetdepartementet)  

 samt budgetvejledning 1985.
 Motordrevne køretøjer, der tilhører staten er undtaget fra færdselslovens  

 forsikringspligt, jfr. færdselslovens § 109.
 Til cirkulærets § 2 bemærkes følgende:
 Kørsel mellem hjem og arbejdssted vil normalt ikke kunne karakteriseres  

 som tjenstlig kørsel.
Statens tjenestemotorkøretøjer må kun anvendes af ansatte i statens  

 tjeneste.
Vedkommende styrelse kan dog, når ganske særlige tjenstligt  

 begrundede forhold taler derfor, tillade, at et tjenestemotorkøretøj føres af  

 en person, der ikke er ansat i staten, under forudsætning af, at cirkulærets  

 bestemmelser i øvrigt overholdes.
 For så vidt angår skadestilfælde anmodes styrelser mv. om at undlade at  

 foretage regres over for de personer, der benytter statens  

 tjenestemotorkøretøjer i tilfælde, hvor et forsikringsselskab ikke ville have  

 mulighed for regres, jfr. færdselslovens § 108, stk. 2.
 Teknisk og administrativ vejledning vedrørende brugen af  

 tjenestemotorkøretøjer kan indhentes ved henvendelse til Rigspolitichefen.
P.
M.
V.
E.
B.
Peter Friis Cirkulære om benyttelse m.v. af statens tjenestemotorkøretøjer § 1 Motorkøretøjer, som tilhører staten, bør i almindelighed på tydelig måde  

 være mærket med institutionens navn.
 Stk. 2.  I ganske særlige tilfælde kan institutionens  

 chef bestemme, at mærkning af et køretøj skal undlades.
§ 2 Statens tjenestemotorkøretøjer må kun anvendes til tjenstlig kørsel.
§ 3 Statens tjenestemotorkøretøjer skal behandles forsvarligt og hensynsfuldt  

 og skal til enhver tid være i vel vedligeholdt og rengjort stand.
 Stk. 2.  Der skal for hvert tjenestemotorkøretøj føres  

 en kørebog, der bl.a. for hver enkelt kørsel skal indeholde oplysning om,  

 hvilken person der som fører har benyttet køretøjet.
 Stk. 3.  Den enkelte institution fastsætter i øvrigt  

 nærmere regler om brugen af institutionens tjenestemotorkøretøjer.
§ 4 Misbrug af statens tjenestemotorkøretøjer betragtes og behandles som  

 tjenesteforseelse. 5.
 Dette cirkulære træder i kraft den 1. oktober 1987.
 Stk. 2.  Fra samme dato ophæves regulativ nr. 306 af 11.  

 december 1948 for benyttelse mv. af statens tjenestemotorkøretøjer.
