Fremsat den 8. november 2005 af Poul Andersen (S),  

 Klaus Hækkerup (S) og Jytte Wittrock (S) Forslag til folketingsbeslutning om en forstærket indsats for forbedring af  

 jernbanenettet Folketinget opfordrer regeringen til inden den 1. januar 2006 at  

 fremsætte lovforslag med henblik på at skabe en forbedring af jernbanenettet.
 Lovforslaget skal indeholde følgende 4 hovedpunkter:
   

 	  

 Banedanmark omdannes  

 til en selvstændig offentlig virksomhed.
   

 	  

 Der etableres en mere  

 uafhængig stilling for tilsynet med det danske jernbanenet.
  

 	  

 En handlingsplan for  

 fornyelse af jernbanenettet, så der foretages en genopretning af sporene til  

 en  

 god standard.
Der skal i den forbindelse afsættes ekstra 1,3 mia. kr. fordelt  

 over 8 år til en forbedring af jernbanenettet.
  

 	  

 En handlingsplan for fornyelse  

 af jernbanenettets signal- og sikringssystemer.
Der skal i den forbindelse  

 afsættes  

 8 mia. kr. hertil; eventuel EU-støtte vil dog reducere udgiften.
Bemærkninger til forslaget Passagererne oplever store forsinkelser i togtrafikken på grund  

 af jernbanenettets dårlige standard.
Regeringen har nølet voldsomt og ikke  

 løst  

 problemerne i togtrafikken til stor irritation i hverdagen for de mange  

 passagerer.
Dette beslutningsforslag vil for passagererne betyde tog til  

 tiden.  

 Forslaget vil sikre bedre regularitet og større kapacitetsudnyttelse i  

 forhold  

 til i dag.
Antallet af passagerer vil vokse, og der vil være en bedre  

 forvaltning af jernbanenettet.
 Arbejderbevægelsens Erhvervsråd, Dansk Jernbaneforbund, Dansk  

 Metal og  

 3F  

 fremlagde  

 den 28. oktober 2005 rapporten »Jernbanen på rette spor« (rapporten kan ses  

 på www.ae-dk.dk).
 Beslutningsforslaget tager bl.a. udgangspunkt i rapportens  

 anbefalinger.
 Standarden på det danske jernbanenet skal generelt forbedres, og  

 forslagsstillerne fremhæver fire overordnede indsatsområder: virksomheden  

 Banedanmark, et uafhængigt tilsyn, sporenes tilstand samt signal- og  

 sikringsanlæg.
Banedanmark Virksomheden Banedanmark skal effektiviseres, hvis en optimal  

 vedligeholdelsessituation af det danske skinnenet skal gennemføres.
Derfor  

 foreslås det, at Banedanmark omdannes til en selvstændig offentlig virksomhed  

 (SOV). Fordelene ved en sådan omdannelse er en mere handlekraftig og entydig  

 ledelsesstruktur.
 Banedanmark skal som kerneområder have ejerskab og forvaltning af  

 jernbaneinfrastrukturen, koordinering af trafikken på jernbanenettet samt  

 specifikation og indkøb af materiel til jernbanenettets drift og udvikling.  

 Banedanmark skal desuden fortsat have sin egen entrepriseafdeling til at  

 udføre  

 vedligeholdelses- og anlægsopgaver i konkurrence med andre entreprenører.
Tilsyn Der skal etableres et mere uafhængigt tilsyn med jernbanenettet.  

 Det skal sikres, at tilsynet kan fungere uden begrænsende instrukser fra  

 regeringen.
Et mere uafhængigt tilsyn kendes fra andre transportområder.  

 Erfaringer fra tilsynet med jernbanenettet i England tilsiger, at der sikres  

 det danske tilsyn en tilsvarende uafhængig stilling i forhold til regeringen.  

 Derved sikres, at det ikke bliver Finansministeriets økonomiske afvejninger,  

 der er afgørende for sikkerheden på det danske jernbanenet.
Jernbanesporene Jernbanesporenes tilstand er for dårlig i Danmark.
Der er brug  

 for en fornyelse af sporene.
Den samlede gennemsnitsalder er blevet for høj.
 I dag er der  

 3.362 km  

 spor (eksklusive side- og havnespor) med en gennemsnitsalder på 28 år.  

 Banedanmark har fremhævet, at en gennemsnitsalder på 20 år er ønskelig.  

 Sammenlignet med normen i de øvrige europæiske lande forekommer dette  

 rimeligt.
Det er ønskeligt at få nedbragt sporenes gennemsnitsalder.
Det  

 er muligt at opnå en gennemsnitsalder på ca. 20 år på det danske spornet over  

 8  

 år med et udskiftningsniveau på  

 150 km  

 pr. år, hvis man lader udskiftningen foregå på den ældste del af sporene.
Det  

 kræver en ekstrabevilling på i alt 1,3 mia. kr. fordelt over 8 år eller 160  

 mio. kr. pr. år.
Signal- og sikringsanlæg Banedanmarks egne undersøgelser viser, at de gamle og nedslidte  

 signal- og sikringsanlæg er en alvorlig hindring for en god regularitet i  

 togtrafikken samt en bedre kapacitetsudnyttelse.
Denne situation vil blive kraftigt forværret til skade for den  

 offentlige trafik.
Der er stigende vanskeligheder med at fremskaffe folk med  

 de  

 rette kvalifikationer til reparation af de ældste anlæg, samtidig med at det  

 er  

 vanskeligt at fremskaffe de nødvendige reservedele.
Denne udvikling vil  

 medføre  

 længerevarende og dyrere reparationer ved nedbrud på de gamle anlæg til skade  

 for regulariteten og kapacitetsudnyttelsen på jernbanenettet.
En hurtig fornyelse af signal- og sikringsanlæggene vil medføre  

 en reduktion i udgifterne til den løbende vedligeholdelse af de gamle, slidte  

 anlæg.
Et kvalitetsløft af infrastrukturen på det danske jernbanenet vil  

 betyde   

 	  

 højere tilfredshed  

 blandt brugerne,   

 	  

 øget sikkerhed på hele  

 det danske jernbanenet,   

 	  

 ensartede systemer på hele  

 jernbanenettet,   

 	  

 større driftssikkerhed  

 og dermed øget præcision i afviklingen af jernbanetrafikken, hvilket vil  

 styrke  

 jernbanens konkurrenceevne,   

 	  

 besparelser på de  

 løbende udgifter til vedligeholdelse af gamle anlæg og   

 	  

 Øgede indtægter til  

 togoperatørerne.
Omkostningerne til en total fornyelse af signal- og  

 sikringsanlæg vil efter de foreliggende oplysninger koste omkring 8 mia. kr.  

 Hertil kommer mulighed for støtte fra EU, hvilket vil reducere de samlede  

 udgifter.
Der kan givet drages nyttige erfaringer fra forsøg på  

 teststrækninger  

 i Holland.
Finansiering Disse initiativer finansieres ved en fremrykning af offentlige  

 investeringer, der alligevel skal foretages på et tidspunkt.
Fremrykningen af  

 trafikinvesteringerne skal ses i sammenhæng med den samlede offentlige  

 investeringsramme.
Det skal være muligt med en lånefinansiering, og  

 samfundsmæssigt  

 vil investeringerne tjene sig ind.
Skriftlig fremsættelse Poul Andersen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en forstærket indsats for forbedring af  

 jernbanenettet.
(Beslutningsforslag nr.
B 30).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
