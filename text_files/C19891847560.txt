Afgiftsfritaget sprit Apoteker, hospitaler mv Juli 1989 Indhold Forord Afgiftsfritagelse Ansøgning Denatureret sprit Fuldstændig denatureret sprit Standarddenatureret sprit A sprit IPA sprit Parfumesprit Terpentinsprit Hospitalssprit Specialdenatureret sprit Udenatureret sprit Indkøb Anvendelse Apoteker Hospitaler mv Private sanatorier mv Dyrlæger Opbevaring Udlevering Bilag Udleveringsanmeldelse Generalerklæringer, hospitalssprit Rekvisitioner, recepter Regnskab Fabrikations- og forbrugsbog Kontrolhæfte, hospitalssprit Kontrolhæfte, alkoholholdige receptvarer Lagerhæfte, parfumesprit Særlige tilfælde Opbevaring af regnskabsmateriale Afslutning og indsendelse af regnskab Andre bestemmelser Afgiftsfri indførsel af lægemidler Fjernelse af denatureringsmidler Vejledning og kontrol Vejledning Toldvæsenets kontrolbeføjelser Virksomhedens opgaver Efterbetaling og skønsmæssig ansættelse Straffebestemmelser Klagevejledning Momsnævnet Bilag 1. Lov om afgift af spiritus mm 2. Fortegnelse over blanketter mv Hvor kan De få flere oplysninger Forord Vejledningen er til brug for apoteker, hospitaler mv, som forhandler eller  

 bruger afgiftsfritaget sprit.
 Vejledningen indeholder de vigtigste regler.
 Har De brug for flere oplysninger, er De velkommen til at henvende Dem til  

 Deres distriktstoldkammer.
 En fortegnelse over distriktstoldkamrene findes bag i vejledningen.
Afgiftsfritagelse Efter lov om afgift af spiritus mm kan der gives afgiftsfritagelse for - Ethanol (sprit), der er gjort uanvendelig til drikkebrug ved tilsætning  

 af denatureringsmidler, som er foreskrevet af toldvæsenet.
Af denatureret sprit af denne type findes for tiden husholdningssprit og  

 karburatorsprit.
Disse sprittyper betegnes som fuldstændig denaturerede, og  

 de kan sælges og anvendes uden særlig kontrol fra toldvæsenets side.
 - Sprit til teknisk, videnskabeligt, undervisningsmæssigt, medicinsk  

 formål o lign.
Afgiftsfritagelsen er som regel betinget af, at spritten denatureres, så  

 den er uegnet til drikkebrug eller til fremstilling af drikkevarer.
Sådan  

 sprit betegnes som ufuldstændig denatureret.
Ufuldstændig denaturering anvendes for sprit, som benyttes til  

 fremstilling mv af varer, hvortil der ikke kan bruges fuldstændig denatureret  

 sprit.
De anvendte denatureringsmidler afpasses efter sprittens anvendelse og  

 vil som regel have en svagere denaturerende virkning end de midler, der  

 anvendes ved fuldstændig denaturering.
 Indenfor ufuldstændig denatureret sprit skelnes mellem 2 grupper, nemlig  

 standarddenatureret sprit og specialdenatureret sprit.
 - Spiritus til erhvervsmæssig fremstilling af levnedsmidler o lign, der  

 ikke er spiritusafgiftspligtige.
Der kan dog ikke gives afgiftsfritagelse for spiritus til fremstilling af  

 limonader, mineralvand o lign.
Der kan heller ikke gives afgiftsfritagelse  

 for spiritus til fremstilling af konserverede bær og frugter i ethanolholdig  

 lage på over 2 pct. vol.
 Afgiftsfritagelsen omfatter sædvanligvis almindelig drikkespiritus, men er  

 dog i visse tilfælde begrænset til at omfatte sprit, fx til fremstilling af  

 frugtvin.
Ansøgning Afgiftsfritagelsen gives som regel kun efter bevilling.
For sprit til  

 medicinsk formål o lign gives afgiftsfritagelsen dog i vid udstrækning uden  

 bevilling.
Ved ansøgning om bevilling til indkøb og brug af sprit anvendes blanket M  

 32. Blanketten sendes til toldvæsenet i udfyldt stand og skal bl a indeholde  

 oplysning om - det formål, spritten skal anvendes til - hvilken sprittype, der ønskes anvendt - det anslåede årlige forbrug.
 Hvis der ikke kan anvendes en standarddenatureret sprittype, skal det  

 oplyses hvilke denatureringsmidler, der kan anvendes, og i hvilke mængder.  

 Hvis der ikke kan anvendes denatureret sprit, skal ansøgningen indeholde en  

 nærmere begrundelse herfor.
 Ansøgning om indkøb og videresalg af udenatureret eller  

 standarddenatureret sprit skal indeholde oplysning om virksomhedens  

 kundekreds og - for standarddenatureret sprit - desuden leverandørens navn og  

 adresse.
Denatureret sprit Fuldstændig denatureret sprit Fuldstændig denatureret sprit er sprit, der før udleveringen fra  

 fremstillingsvirksomheden eller ved indførslen fra udlandet er gjort  

 uanvendelig til drikkebrug ved tilsætning af denatureringsmidler, som er  

 foreskrevet af toldvæsenet.
 Der findes for tiden følgende fuldstændig denaturerede sprittyper:
- Husholdningssprit og - karburatorsprit.
 Fuldstændig denatureret sprit kan købes, sælges og anvendes uden særlig  

 kontrol fra toldvæsenets side.
 Tilladelse til at denaturere til disse sprittyper gives af toldvæsenet.
Standarddenatureret sprit Standarddenatureret sprit er sprit, som den forbrugende virksomhed kan  

 købe i færdigdenatureret stand hos en virksomhed, der har bevilling fra  

 toldvæsenet til forhandling af sådan sprit.
 Der findes følgende standarddenaturerede sprittyper:
 A sprit, IPA sprit, parfumesprit, terpentinsprit og hospitalssprit.
Varerne kan kun købes af virksomheder, der har bevilling fra toldvæsenet  

 til indkøb og brug af den pågældende sprittype.
For hospitalssprit gælder dog  

 særlige regler, idet apoteker kan forhandle hospitalssprit uden bevilling.
A sprit A sprit er sprit, der er denatureret med syntetisk amylalkohol.
 A sprit anvendes især til undervisningsformål samt til varefremstilling,  

 rensning og opløsning mv.
 Denaturering, forhandling og forbrug af A sprit må kun ske efter bevilling  

 fra toldvæsenet.
IPA sprit IPA sprit er sprit, der er denatureret med 2-propanol (isopropylalkohol).
 IPA sprit anvendes især til fremstilling af farver mv samt rensning og  

 afvaskning mv.
 Denaturering, forhandling og forbrug af IPA sprit må kun ske efter  

 bevilling fra toldvæsenet.
Parfumesprit Parfumesprit er sprit, der er denatureret med diethylphthalat.
Parfumesprit må kun bruges til - fremstilling af parfumeafgiftspligtige varer - opløsning af blomsterolier o lign til industrielle formål - fremstilling af desinfektions- og luftrensemidler, sæbe, myggebalsam o  

 lign varer, der enten er afgiftsfri efter parfumeafgiftsloven eller tilladt  

 holdt uden for parfumeafgiftspligten.
 Det er en betingelse for brug af parfumesprit til fremstilling af de  

 nævnte varer, at færdigvarerne indeholder sådanne stofter, at de ikke kan  

 bruges som drikkevarer eller til fremstilling af drikkevarer.
 Denaturering, forhandling og forbrug af parfumesprit må kun ske efter  

 bevilling fra toldvæsenet.
Terpentinsprit Terpentinsprit er sprit, der er denatureret med vegetabilsk terpentinolie.
 Spritten anvendes fx til fremstilling af farver og politur.
 Denaturering, forhandling og forbrug af terpentinsprit må kun ske efter  

 bevilling fra toldvæsenet.
Hospitalssprit Hospitaissprit er sprit, der er denatureret med 2-propanol  

 (isopropylalkohol).
 Hospitalssprit må kun bruges til desinfektion, herunder rensning af  

 instrumenter til indsprøjtning mv, håndvask og anden udvendig brug, medmindre  

 der er givet bevilling til andet brug, fx fremstilling af medicinalvarer.
 Hospitalssprit leveres normalt i en styrke på 70 eller 96 pct vol, men kan  

 dog i særlige tilfælde leveres i en styrke på 99,8 - 99,9 pct vol.
 Det er tilladt apoteker at nedsætte styrken for hospitalssprit fra fx 96  

 til 70 pct vol på betingelse af, at apoteket i regnskabet (kontrolhæfte M  

 417) redegør for de mængder, der henholdsvis fragår beholdningen af sprit med  

 en styrke på 96 pct vol og tilgår beholdningen af sprit på 70 pct vol.  

 Modtagerne skal i en rekvisitionsblanket anføre den styrke, som  

 hospitalsspritten ønskes leveret i.
 Denaturering til hospitalssprit kan kun ske efter bevilling fra  

 toldvæsenet.
Indkøb og salg Apoteker kan købe og forhandle hospitalssprit uden bevilling.
I andre  

 tilfælde kræves bevilling fra toldvæsenet til forhandling af hospitalssprit.  

 Apotekers salg må kun ske i partier på 1/4 liter eller multipla heraf.
 Apoteker, hospitaler og visse oftentlige klinikker mv kan købe  

 hospitalssprit uden bevilling, jf oversigten på side 7.
 I oversigten er endvidere anført de almindelige bestemmelser om udlevering  

 af hospitalssprit fra apoteker og bevillingsvirksomheder.
 Dyrlæger må heller ikke bruge spritten til tilberedning af lægemidler til  

 udvortes brug (fx kamfer sprit), selv om lægemidlerne kun anvendes af dem  

 selv i egen praksis og ikke overlades til klienterne.
Hospitalssprit til skibe Skibe, herunder visse fiskerfartøjer, skal efter bestemmelser, fastsat af  

 industriministeriet, være forsynet med medicinkiste eller -skab, der bl a  

 skal indeholde hospitalssprit.
 Indholdet af hospitalssprit retter sig efter antallet af ombordværende  

 personer sammenholdt med, om skibet går i nærfart eller udenfor nærfart.
 Ved »nærfart« forstås fart syd for 62 grader N. bredde, nord for  

 48 grader N. bredde og øst for 12 grader V. længde, fart i Østersøen, fart på  

 Færøerne og Færø Banke samt fart langs Grønlands kyster i en afstand af ikke  

 over 200 sømil fra kysten.
 Medicinkisterne skal indeholde følgende mængder hospitalssprit:
 Nærfart:
 For skibe, der skal være forsynet med medicinkiste 3, kan der foretages  

 reduktion med halvdelen af den anførte mængde hospitalssprit, hvis antallet  

 af ombordværende personer ikke overstiger 14.
 Følgende skibe er undtaget fra reglerne om skibes forsyning med lægemidler  

 mv og kan altså ikke rekvirere hospitalssprit:
- åbne fartøjer - skibe, der går i fart af ikke over en halv times varighed i søen - lystfartøjer under 20 BRT.
 Hospitalssprit kan heller ikke rekvireres af fiskerfartøjer, der driver  

 fiskeri langs Norges vestkyst nordligere end 62 grader N. bredde - dog ikke  

 længere end 200 sømil fra kysten - samt skibe, der går i fart af over 1/2  

 times, men ikke over 4 timers varighed i søen.
 Fiskerfartøjer med videregående fartsområde behandles som andre skibe.
Rekvisition Skibsføreren skal på rekvisition M 21 give erklæring om hospitalssprittens  

 anvendelse.
Ved skibsførerens fravær kan rekvisitionen underskrives af  

 skibets førstestyrmand eller fungerende førstestyrmand.
For skibe, der kun  

 anløber reden, kan rekvisitionen underskrives af rederen, eventuelt af  

 mægleren.
 Før hospitalsspritten leveres, skal rekvisitionen forelægges toldkamret  

 til påtegning om, at leverancen kan tillades.
Specialdenatureret sprit Specialdenatureret sprit er sprit, der er denatureret med midler, som  

 specielt er tilpasset det pågældende formål.
 Specialdenaturering af sprit kan kun ske efter bevilling fra toldvæsenet.
 Spritten skal indkøbes i ubanderoleret stand hos en registreret  

 spiritusvirksomhed eller hos en virksomhed, der har bevilling fra toldvæsenet  

 til forhandling af udenatureret sprit.
Denatureringen foretages under toldkontrol i den virksomhed, der har  

 bevilling fra toldvæsenet til anvendelse af sådan sprit.
Specialdenatureret  

 sprit må ikke videresælges, men må kun bruges af virksomheden til det formål,  

 der er angivet i bevillingen.
Udenatureret sprit Afgiftsfritagelse for sprit uden denaturering gives kun i tilfælde, hvor  

 det godtgøres, at der ikke kan bruges denatureret sprit.
Afgiftsfritagelsen er betinget af, at den pågældende virksomhed har  

 bevilling fra toldvæsenet til indkøb og brug af udenatureret sprit.
Der gives  

 dog afgiftsfritagelse uden bevilling til apoteker, hospitaler, offentlige  

 sanatorier, visse klinikker samt dyrlæger og tandlæger.
 Der gives normalt ikke afgiftsfritagelse for sprit til brug i lægepraksis  

 (herunder speciallæger) eller til dyrlægepraksis.
Indkøb Den udenaturerede sprit skal købes hos en virksomhed, der har bevilling  

 fra toldvæsenet til forhandling af udenatureret sprit.
Leverandøren skal  

 udstede udleveringsanmeldelse (M 402).
Udenatureret sprit kan dog købes på apoteket af - Hospitaler, offentlige sanatorier og klinikker, bortset fra  

 fodklinikker, massageklinikker o lign (rekvisition M 419).
 - Private sanatorier og klinikker med bevilling til indkøb og brug af  

 udenatureret sprit (rekvisition M 419).
 - Dyrlæger (rekvisition M 420).
 - Tandlæger (rekvisition M 422).
 Tandlæger kan kun købe absolut alkohol, 99,9 pct vol, i flasker a højst 3  

 cl.
Anvendelse Apoteker Apoteker må anvende udenatureret sprit til fremstilling af receptvarer og  

 til fremstilling af håndkøbsvarer efter følgende regler:
Fremstilling af receptvarer Spritten må anvendes til fremstilling af medicinalvarer, som udleveres i  

 henhold til læge- og dyrlægerecept, samt fenyalsalicylatsprit (spiritus  

 phenyli salicylatis, salolsprit) o lign spritholdige lægemidler til  

 mundskylning, som udleveres i henhold til tandlægerecept.
Bilag, som  

 apotekerne udfærdiger på grundlag af telefonordrer fra den pågældende læge,  

 vil kunne antages som recepter.
 Spritten må ikke anvendes til fremstilling af blandinger og opløsninger,  

 der har karakter af drikkevarer.
 Recepter på spritholdige blandinger eller opløsninger til anden anvendelse  

 end oral indtagelse kan ekspederes uden særlige forholdsregler, når  

 præparatet indeholder sådanne stoffer, at det er udelukket at anvende  

 præparatet som drikkevarer eller til fremstilling af drikkevarer.
 Hvis denne betingelse ikke er opfyldt (fx borsyrespiritus,  

 glycerinspiritus, salicylspiritus, mentholspiritus, lavendelspiritus,  

 salolspiritus (salolmundvand), oxykinbadesprit), gælder følgende regler:
 - Recepten må ikke lyde på blandinger med et indhold over 600 g spiritus  

 fortis, medmindre den ordinerede blanding er bestemt til brug for flere  

 personer, fx patienter på plejehjem, alderdomshjem o lign.
- Receptudstederne skal være berettiget til at ordinere de nævnte  

 spritholdige blandinger eller opløsninger til brug i deres praksis og til  

 patienter.
Derimod må disse tilberedninger ikke udleveres til distribuerende  

 læger eller til dispenserende eller distribuerende dyrlæger til  

 videreudlevering.
- De spritholdige blandinger eller opløsninger må kun udleveres en gang  

 efter samme recept, selv om recepten er forsynet med påtegning om, at  

 gentagen udlevering kan finde sted.
Efter udleveringen skal recepten (bortset  

 fra telefonrecepter, der ikke udleveres fra apoteket) forsynes med en  

 annulleringsstempling.
Annulleringsstemplingen kan ske med et stempel, hvormed recepten forsynes  

 med ordet »Annulleret« enten ved perforering eller ved stempling  

 med en uudslettelig farve.
Hvis recepten tillige indeholder ordination af  

 lægemidler, der kan udleveres flere gange efter samme recept, annulleres  

 spritordinationen.
Fremstilling af håndkøbsvarer Den afgiftsfritagne sprit må anvendes til fremstilling af håndkøbsvarer i  

 følgende omfang:
 - Fremstilling af medicinalvarer, som udleveres i håndkøb, hvis præparatet  

 indeholder sådanne stoffer, at det er udelukket at anvende det som  

 drikkevarer eller til fremstilling af drikkevarer.
 Der må ikke anvendes afgiftsfritaget sprit til fremstilling af de under  

 »Fremstilling af receptvarer« omtalte spritholdige blandinger eller  

 opløsninger, som er til anden anvendelse end oral indtagelse, og for hvilke  

 særlige regler skal iagttages, når de sælges i håndkøb.
 For mundvand, der sælges i håndkøb, er afgiftsfritagelse for den anvendte  

 sprit betinget af, at spritten denatureres med propanol, medmindre  

 færdigvaren er spiritusafgiftsfri.
 - Fremstilling af følgende varer, hvis der i hvert enkelt tilfælde ikke  

 udleveres større mængder end 1/16 liter:
Alanttinktur 2 pct (tinctura inulae), Baldriantinktur 2 pct (tinctura  

 valerianae), Birns Bitter (Ubanderoleret udlevering af denne vare sker med  

 indholdsdeklaration og må ikke ske med anvendelse af betegnelsen »Birns  

 Bitter«) 1), Bitre dråber (tinctura gentianae), Kaneldråber (tinctura cinnamoni),  

 Kinadråber (tinctura chinae) Kondurangotinktur 2 pct (tinctura condurango),  

 Krydrede dråber (tinctura aromatica), Malurtdråber (tinctura absintii),  

 Perikondråber (tinctura hyperici), Pomeransskaldråber (tinctura aurantii),  

 Rabarbertinktur 2 pct (tinctura rhei), Sammensatte kinadråber (tinctura  

 chinae composita), Sammensatte malurtdråber (tinctura absintii composita).
 - Fremstilling af ekstrakter, essenser o lign, der ikke er  

 spiritusafgiftspligtige, fx til husholdningsbrug.
 De fremstillede ekstrakter mv må ikke uden tilsætning af spiritus eller  

 vin kunne anvendes til fremstilling af drikkelige varer med et ikke  

 uvæsentligt ethanolindhold.
Hospitaler mv Hospitaler, offentlige sanatorier og klinikker, bortset fra fodklinikker,  

 massageklinikker o lign, kan købe udenatureret sprit uden bevilling.
Spritten skal købes på et apotek.
Hospitaler kan dog også købe direkte hos  

 fx Aktieselskabet De Danske Spritfabrikker, og der udfærdiges i sådanne  

 situationer udleveringsanmeldelse M 402.
 Spritten må kun bruges i det pågældende hospital, sanatorium eller klinik  

 til fremstilling af medicin eller til desinfektion, håndvask o lign udvendig  

 anvendelse i sådanne særlige tilfælde, hvor hospitalssprit ikke kan anvendes.
 Spritten kan endvidere bruges i institutionens laboratorium til analyser  

 mv.
Private sanatorier mv Private sanatorier og klinikker, bortset fra fodklinikker,  

 massageklinikker o lign, kan købe udenatureret sprit efter bevilling fra  

 toldvæsenet.
 Spritten må kun bruges i det pågældende sanatorium mv til sådanne  

 medicinske formål, hvor hospitalssprit ikke kan anvendes.
Dyrlæger Dispenserende dyrlæger, dvs dyrlæger, der har ret til at praktisere her i  

 landet, og som har opnået Veterinærdirektoratets tilladelse til at tilberede,  

 sammenblande, dele og afveje (dispensere) lægemidler til brug for dyr, som de  

 har under behandling, kan købe udenatureret sprit uden bevilling.
Spritten skal købes på et apotek.
Spritten må kun bruges til syge dyr, som  

 den dispenserende dyrlæge har i kur.
 Spritten kan bruges til fremstilling af sammensatte medicinske præparater.  

 Desuden kan spritten bruges i ublandet form (herunder fortyndinger med vand)  

 i tilfælde, hvor dyrlægen finder det nødvendigt for det syge dyrs behandling.  

 Det er dog en betingelse, at dyrlægen personligt overværer anvendelsen, der  

 kun må gælde indvortes brug.
 Dyrlægen må sørge for, at spritten ikke udleveres under former, der  

 frister til at anvende den som drikkespiritus.
Hvis en ikke-dispenserende dyrlæge ordinerer upræpareret sprit til dyr,  

 som han har i kur, eller hvis en dispenserende dyrlæge ordinerer upræpareret  

 sprit under forhold, hvor han ikke selv personlig kan overvåge anvendelsen,  

 kan spritten udleveres afgiftsfrit.
Det er en betingelse, at dyrets ejer ved  

 indkøbet, der skal ske på et apotek, giver erklæring om, at spritten kun vil  

 blive anvendt til et sygt dyr til indvortes brug.
Erklæringen skal forsynes  

 med attest fra dyrlægen om, at han anser det pågældende kvantum sprit for  

 strengt nødvendigt for dyret under dets sygdom. 1 erklæringen må såvel  

 dyrlægens som køberens adresse være anført.
Opbevaring Husholdningssprit og karburatorsprit samt A sprit må kun opbevares i  

 emballager, der på tydelig og klar måde er mærket »Denatureret,  

 fjernelse af denatureringsmidlet er strafbar« og »Farlig at  

 drikke«.
 Anden denatureret sprit må kun opbevares i emballager, der på tydelig og  

 klar måde er mærket »Denatureret«.
 Afgiftsfritaget sprit/spiritus - udenatureret eller ufuldstændig  

 denatureret - skal i alle virksomheder opbevares på en sådan måde, at den  

 ikke kan komme uvedkommende i hænde.
Udlevering Denatureret sprit må forhandles i beholdere med et rumindhold på 1/4 liter  

 eller multipla heraf.
 Husholdningssprit og karburatorsprit samt A sprit må kun forhandles i  

 emballager, der på tydelig og klar måde er mærket »Denatureret,  

 fjernelse af denatureringsmidlet er stafbar« og »Farlig af  

 drikke«.
 Beholdere med hospitalssprit skal ved udlevering fra apoteker være mærket  

 »Hospitalssprit« og være påført oplysning om apotekets navn.
 Anden denatureret sprit må kun forhandles i emballager, der på tydelig og  

 klar måde er mærket »Denatureret«.
 Udenatureret sprit til afgiftsfri formål må forhandles i beholdere med et  

 rumindhold på over 3 liter samt i 1-liters flasker (såkaldte brune  

 medicinflasker). Beholderstørrelserne gælder dog ikke for apotekers  

 udlevering af udenatureret sprit, jf afsnittet »Udenatureret sprit,  

 Apoteker«.
 Spiritus til afgiftsfri formål må kun forhandles i ubanderolerede  

 beholdere med et rumindhold på over 3 liter.
Bilag Ved udlevering af afgiftsfritaget sprit - udenatureret eller ufuldstændig  

 denatureret skal der anvendes følgende bilag:
- Udleveringsanmeldelse M 402 - Generalerklæring, hospitalssprit - Rekvisitioner, hospitalssprit (M 21 til skibe og M 413 til hospitaler m  

 fl) - Rekvisitioner, udenatureret sprit (M 419 til hospitaier, sanatorier mv,  

 M 420 til dyrlæger og M 422 til tandlæger) - Recepter.
 Bilagene behandles således:
Udleveringsanmeldelse Udleveringsanmeldelse M 402 eller en tilsvarende blanket, som er godkendt  

 af toldvæsenet, skal udstedes i 2 eksemplarer, mærket I og II.
 I-eksemplaret af udleveringsanmeldelsen følger varerne til modtageren.  

 II-eksemplaret sendes samtidig direkte til det distriktstoldkammer, hvor  

 modtagerens virksomhed ligger (modtagertoldkamret). Modtageren forsyner  

 I-eksemplaret med de krævede oplysninger om de afgiftsfritagne varers  

 anvendelse mv og videresender det til modtagertoldkamret.
 Spritten skal ledsages af en følgeseddel med tilsvarende oplysninger som  

 udleveringsanmeldelsen.
Generalerklæringer, hospitalssprit De generalerklæringer, der skal afgives ved første salg af hospitalssprit  

 til apoteker, hospitaler mv og private sanatorier mv fra virksomheder, der  

 har bevilling til forhandling af hospitalssprit, behandles således:
 I-eksemplaret opbevares af sælgeren, medens II-eksemplaret sendes til det  

 distriktstoldkammer, hvor køberens virksomhed ligger.
Rekvisitioner, recepter Rekvisitioner og indkøbstilladelser, der afgives ved salg af  

 hospitalssprit fra apoteker, opbevares som bilag til kontrolhæftet  

 (hospitalssprit) og afleveres til toldvæsenet sammen med dette.
 Rekvisitioner, der afgives ved salg af udenatureret sprit fra apoteker,  

 indsendes til distriktstoldkamret senest den 10. i den følgende måned.  

 (Sådant salg bogføres kun i apotekets interne regnskaber).
 Recepter (evt telefonrecepter), der afgives ved salg af visse  

 receptpligtige, ethanolholdige blandinger eller opløsninger, påføres løbe-nr  

 og ekspeditionsdato og opbevares som bilag til kontrolhæftet (ethanolholdige  

 receptvarer). Recepterne afleveres til toldvæsenet sammen med kontrolhæftet.
 Hvis en recept af apoteket skal anvendes til andet formål (fx  

 tilbageleveres patienten, fordi den foruden spritordinationen indeholder  

 ordination af lægemidler, der kan udleveres flere gange efter samme recept),  

 kan apoteket dog i stedet for originalrecepten fremlægge en kopi eller  

 afskrift af receptens spritordination med oplysning om receptudstederens og  

 patientens navn og adresse.
Regnskab Virksomheder, der forbruger eller forhandler afgiftsfritaget sprit (såvel  

 ufuldstændig denatureret som udenatureret), skal føre et indkøbs-,  

 beholdnings- og forbrugs-, respektive salgsregnskab over den afgiftsfritagne  

 sprit.
Regnskabet skal være tilstrækkeligt specificeret efter toldvæsenets  

 skøn.
 Regnskabet føres normalt i:
- Fabrikationsbog M 406 - Forbrugsbog M 407 - Kontrolhæfte, hospitalssprit M 417 - Kontrolhæfte, alkoholholdige receptvarer M 416 - Lagerhæfte, parfumesprit U 10.
 Regnskabet kan i visse tilfælde føres i det interne regnskab, jf afsnittet  

 »Særlige tilfælde«.
 Det vil fremgå af de enkelte bevillinger, hvilke regnskaber mv der skal  

 føres.
 Regnskabet i de særlige bøger føres efter nedennævnte retningslinier.
Fabrikations- og forbrugsbog Indkøb af afgiftsfritaget sprit posteres med dato, bilagsnummer,  

 leverandørnavn og mængde.
Benyttes sprit af forskellig art og styrke, skal  

 der anlægges en konto (bog) for hver art eller styrke.
Hvis spritten  

 denatureres, bogføres de anvendte kvanta denatureringsmidler, og toldvæsenet  

 giver attest for de foretagne posteringer.
Der afgives ligeledes attest i  

 bogen om toldvæsenets undersøgelser af denatureringsmidler.
Forbruget af afgiftsfritaget sprit skal posteres straks.
Hvis virksomheden  

 gennem internt regnskab mv (forud nummererede produktionssedler mv) gør  

 udførligt rede for forbruget, kan bogføring dog ske samlet inden udløbet af  

 den pågældende arbejdsdag under henvisning til dette regnskab.
Hvis der bruges sprit af forskellig art eller styrke, anlægges en konto  

 (bog) for hver art eller styrke.
Hvis spritten bruges til fremstilling af  

 forskellige produkter, kan toldvæsenet foreskrive, at der anlægges en  

 forbrugskonto for hvert produkt (produktionsgruppe). Fra sådanne konti  

 overføres den forbrugte sprit periodevis til fraskrivning på  

 beholdningskontoen.
 Beholdningskontoen eller -kolonnen skal føres således, at den  

 regnskabsmæssige beholdning noteres hver dag, der har været bevægelser på  

 kontoen.
 Afstemning mellem den faktiske og den regnskabsmæssige beholdning skal  

 foretages med passende mellemrum, dog mindst en gang i kvartalet, og der skal  

 i regnskabet gøres bemærkning om afstemningen.
Kontrolhæfte, hospitalssprit Kontrolhæfte, hospitalssprit M 417, anvendes af apoteker, der videresælger  

 hospitalssprit.
 Hospitalsapoteker, der udleverer hospitalssprit (og eventuelt udenatureret  

 sprit) til hospitalets forskellige afdelinger, kan undlade at føre  

 kontrolhæftet, hvis dette efter aftale med distriktstoldkamret erstattes af  

 et andet betryggende kontrolsystem, fx nummererede rekvisitionsbianketter.  

 Sådanne rekvisitioner skal underskrives af den pågældende afdelingslæge.
Indkøb og beholdningsafstemning sker efter de samme regler som anført for  

 fabrikations- og forbrugsbøger.
Den regnskabsmæssige beholdning kræves kun  

 posteret ved beholdningsafstemningerne.
Salg af sprit skal føres med oplysning om dato, bilagsnummer, modtagerens  

 stilling, navn og adresse samt sprittens mængde.
Hvis der sælges sprit af  

 forskellig art eller styrke, skal der anlægges en konto for hver art eller  

 styrke.
Kontrolhæftets førelse påses af de farmaceutiske visitatorer, der afgiver  

 attest om apotekets beholdning af hospitalssprit.
Visitatorerne søger oplyst  

 årsagen til mulige uoverensstemmelser, og anfører forklaring i kontrolhæftet.
 Apotekerne har pligt til at gøre rede for uoverensstemmelser mellem den  

 regnskabsmæssige og virkelige beholdning af hospitalssprit.
Kontrolhæfte, alkoholholdige receptvarer Visse receptpligtige, alkoholholdige blandinger eller opløsninger skal ved  

 udlevering posteres i kontrolhæfte, alkoholholdige receptvarer M 416, med  

 angivelse af ekspeditionsdato, løbe-nr og patientnavn.
Lagerhæfte, parfumesprit Lagerhæfte, parfumesprit mv U 10 skal føres af registrerede  

 parfumefremstillingsvirksomheder, der anvender parfumesprit.
Særlige tilfælde Apoteker skal i deres almindelige regnskab foretage speciel postering af  

 hvert enkelt indkøb af udenatureret sprit med anførsel af dato,  

 leverandørnavn, mængde og ethanolstyrke.
I regnskabet gøres tillige rede for  

 forbrug og videresalg.
Hvis spritten videresælges i forskellige styrker,  

 gøres rede for til- og afgang inden for hver styrke.
 Hospitaler mv og private sanatorier mv skal ikke føre andet regnskab over  

 indkøb og forbrug af hospitalssprit og udenatureret sprit end institutionens  

 almindelige regnskab, medmindre andet er fastsat i bevillingen.
 Læger, dyrlæger mv, der kan indkøbe hospitalssprit, skal ikke føre  

 regnskab over forbruget af denne.
Dyrlæger skal indføre indkøbt, udenatureret sprit i protokollen for  

 euforiserende stofter og afgiftsfri sprit med angivelse af dato,  

 leverandørnavn, mængde og anvendelse.
Med hensyn til anvendelse sondres  

 mellem den mængde, der er anvendt i ublandet form, og den mængde, der er  

 anvendt i præpareret form.
 Forhandlere og forbrugere af A sprit, IPA sprit, terpentinsprit og  

 hospitalssprit kan føre regnskabet i de interne regnskaber, medmindre andet  

 er bestemt i bevillingen.
Opbevaring af regnskabsmateriale Regnskabet skal altid opbevares i virksomheden og i almindelighed i den  

 afdeling, hvor den afgiftsfritagne sprit opbevares eller forbruges.
Det skal  

 føres efter distriktstoldkamrets anvisning og skal på forlangende forevises  

 for eller udlånes til toldvæsenet.
Afslutning og indsendelse af regnskab Fabrikations- og forbrugsbøger samt lagerhæfter over sprit mv skal  

 opbevares i virksomheden sammen med det øvrige regnskabsmateriaie i mindst 5  

 år efter regnskabsårets udløb.
Andre foreskrevne regnskabsbøger mv for et år  

 afleveres senest den 10 januar i det følgende år.
Forinden afleveringen skal  

 bøgerne afsluttes og underskrives af den ansvarlige leder af virksomheden  

 eller af en af denne dertil bemyndiget person, og beholdningen af sprit  

 overføres til ny bog mv.
Andre bestemmelser Afgiftsfri indførsel af lægemidler Lægemidler (fx visse tonica), som omfattes af apotekernes eneret efter lov  

 nr 327 af 26 juni 1975 om lægemidler, og som ikke er drikkevarer og ikke kan  

 anvendes til fremstilling af sådanne, kan indføres afgiftsfrit uden  

 bevilling.
Det er en betingelse, at modtageren giver erklæring om, at  

 lægemidlerne hører til de varer, som det er forbeholdt apoteker at forhandle  

 og udlevere.
Erklæringen afgives til distriktstoldkamret, og  

 fortoldningsangivelsen påtegnes om, at erklæringen er afgivet.
Fjernelse af denatureringsmidler Denatureringsmidler, der er tilsat i henhold til § 1, stk 2,  

 (husholdningssprit og karburatorsprit), og stoffer, der er tilsat i henhold  

 til § 15, stk 3, (ufuldstændig denatureret sprit), må hverken helt eller  

 delvis fjernes.
Vejledning og kontrol Kontrollen med virksomhedens regnskab mv varetages af det  

 distriktstoldkammer,hvor apoteket, hospitalet mv er beliggende.
 Distriktstoldkamrets navn og adresse står bag i vejledningn.
Vejledning Hvis der opstår tvivlsspørgsmål eller problemer, kan De henvende Dem til  

 distriktstoldkamret.
Mindre spørgsmål kan som regel klares pr telefon til distriktstoldkamrets  

 publikumstjeneste.
Henvendelse til distriktstoldkamret kan også ske  

 personligt eller skriftligt.
Toldvæsenets kontrolbeføjelser Toldvæsenet har bl a ret til at efterse lokaler, der bruges af  

 virksomheden (fx fabrikations-, kontor- og lagerlokaler).
Toldvæsenet har også ret til at efterse virksomhedens varebeholdninger,  

 forretningsbøger, regnskabsbilag og andet regnskabsmateriale samt  

 korrespondance mv.
Toldvæsenet kan forlange, at regnskabet udleveres eller  

 sendes til distriktstoldkamret.
 Toldvæsenet har endvidere ret til at efterse varebeholdninger og  

 regnskaber mv hos producenter, som leverer varer til virksomheden.
Virksomhedens opgaver Virksomhedens ejer og de personer, der er ansat i virksomheden, skal  

 vejlede og hjælpe toldvæsenet ved eftersynene, fx ved gennemgang af  

 forretningsbøger og andet regnskabsmateriale samt ved opgørelse af  

 kassebeholdning og varelager.
Virksomheden skal, hvis toldvæsenet ønsker det, udlevere eller sende sine  

 forretningsbøger, regnskabsbilag og andet regnskabsmateriale samt  

 korrespondance til toldvæsenet.
Det gælder også, selv om materialet er hos  

 tredjemand fx revisor eller regnskabskonsulent.
Efterbetaling og skønsmæssig ansættelse Hvis spritten ikke bruges eller ikke kan dokumenteres brugt som  

 foreskrevet, hæfter virksomheden ubetinget for afgifterne af spritten.
 Hvis størrelsen af det afgiftsbeløb, som virksomheden skylder, ikke kan  

 beregnes ud fra virksomhedens regnskaber, kan toldvæsenet foretage en  

 skønsmæssig ansættelse af afgiftsbeløbet.
Straffebestemmelser Det er strafbart ved forsæt eller grov uagtsomhed at overtræde  

 spiritusafgiftsloven eller de forskrifter, som er udstedt i henhold til  

 loven.
 Den, der begår en sådan overtrædelse, kan straffes med bøde.
 Straffen kan stige til hæfte eller fængsel i indtil 2 år, hvis  

 overtrædelsen er begået med forsæt til afgiftsunddragelse.
 Anvendes afgiftsfritaget sprit til andet, end hvad den er bestemt til, kan  

 toldvæsenet inddrage virksomhedens adgang til at indkøbe afgiftsfri varer.
Klagevejledning Distriktstoldkamrets afgørelser kan ankes til Direktoratet for  

 Toldvæsenet.
 Adressen er:
Direktoratet for Toldvæsenet Amaliegade 44 1256 København K Direktoratet træffer endelig administrativ afgørelse, medmindre det drejer  

 sig om en sag, der kan ankes til momsnævnet.
 Afgørelser, som direktoratet træffer i 1. instans, kan ankes til  

 Skatteministeriet, Departementet.
 Adressen er:
Skatteministeriet Departementet Slotsholmsgade 12 1216 København K Sager vedrørende bl a fastsættelse af hvilke denatureringsmidler, der skal  

 tilsættes efter afgiftslovens § 1, stk 2, og stoffer, der tilsættes efter §  

 15, stk 3, kan også ankes til Skatteministeriet, selv om direktoratet har  

 truffet afgørelse i 2. instans.
 Klager bedes af praktiske grunde sendt gennem distriktstoldkamret.
Momsnævnet Der findes et særligt nævn, momsnævnet, som træffer endelig administrativ  

 afgørelse i visse spørgsmål.
 Nævnet har 6 medlemmer: 2 repræsenterer Skatteministeriet, Departementet,  

 og 4 repræsenterer erhvervslivet.
 Nævnet har bl a afgørelsen af:
- spørgsmål om varers afgiftspligt - spørgsmål om den afgiftspligtige værdi - klager over de skønsmæssige ansættelser, som toldvæsenet laver.
 Klager til momsnævnet bedes af praktiske grunde sendt gennem  

 distriktstoldkamret.
 Hvis De ønsker at klage over en skønsmæssig ansættelse, skal  

 distriktstoldkamret have klagen senest 4 uger efter, at De har fået skriftlig  

 besked om ansættelsen.
 Hvis De ønsker at møde personligt for nævnet, inden nævnet træffer  

 afgørelse, skal det fremgå af klagen.
 Nævnets adresse er:
Nævnet vedrørende Merværdiafgift mv Slotsholmsgade 12 1216 København K Bilag 2 Fortegnelse over blanketter mv Blanket nr Blanketnavn M 21 (845) Rekvisition af hospitalssprit til skibe M 32 Ansøgning, sprit mod denaturering M 402 (1707) Udleveringsanmeldelse M 406 (1455) Fabrikationsbog M 407 (1457) Forbrugsbog M 416 (844) Kontrolhæfte, alkoholholdige receptvarer M 417 (846) Kontrolhæfte, hospitalssprit M 418 (847) Rekvisition, hospitalssprit, hospitaler mv M 419 (843) Rekvisition, udenatureret sprit, hospitaler mv M 420 (1741) Rekvisition, udenatureret sprit, dyrlæger M 422 (848) Rekvisition, udenatureret sprit, tandlæger U 10 Lagerhæfte, parfumesprit Numrene i parantes henviser til Barfod & I Chr Petersen A/S's  

 blanketter, der skal købes i boghandelen af virksomhederne.
 De øvrige blanketter udleveres af toldvæsenet.
Hvor kan De få flere oplysninger? De kan få flere oplysninger på Deres distriktstoldkammer.
 Distriktstoldkammer adresse Tlf. nr.
