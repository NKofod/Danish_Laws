§1. Ønske om benyttelse af beddingen anmeldes til forvalteren  

 (havnebetjenten), der bestemmer om skibet kan tages op.
Skibe over 35  

 deplacement-ton kan ikke tages op.
 Før fartøjer sættes på bedding, gives meddelelse, om skibets dybdegang,  

 længde og bredde i vandlinien, for udregning af deplacement-tonnage.  

 Blokkoefficienten beregnes almindeligvis til 0,55.
 Ligeledes opgives brutto-tonnage for beregning af afgifter.
§ 2.  Fartøjerne sættes på bedding i den rækkefølge  

 hvori de er anmeldt.
Bådens ejer, eller fører, stiller med nødvendigt  

 mandskab for optagning, der sker under havnebetjentens ledelse.
 § 3.  Havnen (forvaltningen) er ikke ansvarlig for  

 skader fartøjet måtte lide under optagning, henståen eller udsætning.
 § 4.  Ankre, kæder, ballast og andre svære genstande  

 skal på forlangende af havnebetjenten fjernes fra skibet, før det tages på  

 bedding og explosive stoffer og lignende må ikke findes om bord.
 § 5.  Benyttelse af closet ombord må ikke finde sted,  

 så længe fartøjet står på bedding og alt affald skal bringes til de på havnen  

 værende affaldsbeholdere eller opsamlingsteder.
 § 6.  Fartøjer der henstår på beddingen og som er  

 istand til at flyde, kan beordres ned af beddingen til fordel for andet  

 fartøj, der har lidt haveri og hvor optagelse på beddingen anses for  

 nødvendig.
 Afgifter for benyttelse af beddingen er som følger:
a.
For optagning og udsætning ialt kr. 5,00 pr brt. + merværdiafg.
b.
Ståpenge pr dag................ kr. 0,50 pr brt. + merværdiafg.
 Når fartøj optages efter middag, betales ingen afgift denne dag.
Den dag fartøjet udsættes, betales for hele dagen Ståpenge på søn- og helligdage betales ikke af beboere på Chr.Ø.
