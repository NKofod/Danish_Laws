Til § 5 Den 15. februar 1992 trådte den færøske lagtingslov om  

 arbejdsløshedsforsikring og arbejdsanvisning i kraft.
Færøerne har ikke  

 tidligere haft en lov om arbejdsløshedsforsikring.
 En person, der får lønarbejde på Færøerne, og som herefter omfattes af den  

 obligatoriske arbejdsløshedsforsikring på Færøerne, skal nu lade sig udmelde  

 af den danske arbejdsløshedskasse.
Personen kan ved hjemvenden til Danmark optages/genoptages i den danske  

 arbejdsløshedskasse samt medregne forsikrings- og arbejdsperioder til  

 opfyldelse af de danske betingelser for ret til dagpenge.
Det er en  

 betingelse for at medregne dokumenterede forsikringsperioder, at personen  

 anmoder om optagelse/genoptagelse inden 8 uger fra det tidspunkt, hvor  

 vedkommende ikke længere var omfattet af arbejdsløshedsforsikringen på  

 Færøerne.
Arbejdsperioder kan altid medregnes under forudsætning af, at  

 dokumentationen for arbejdsperioderne opfylder de almindelige  

 dokumentationskrav.
 Der er tale om en overgangsordning, som skal gælde, indtil der bliver  

 indgået en dansk/færøsk aftale om arbejdsløshedsforsikring.
