Skriftlig fremsættelse (25. oktober 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om Bruxelles  

 I-forordningen m.v.
(Lovforslag nr.
L 46).
Formålet med lovforslaget er at gennemføre en såkaldt  

 parallelaftale mellem Danmark og Det Europæiske Fællesskab om retternes  

 kompetence og om anerkendelse og fuldbyrdelse af retsafgørelser på det civil-  

 og handelsretlige område i dansk ret.
Aftalen, der efter forelæggelse for  

 Folketingets Europaudvalg og Retsudvalg blev undertegnet den 19. oktober  

 2005,  

 indebærer, at Danmark på mellemstatsligt grundlag tilknyttes reglerne i  

 Rådets  

 forordning (EF) nr. 44/2001 af 22. december 2000 om retternes kompetence og  

 om  

 anerkendelse og fuldbyrdelse af retsafgørelser på det civil- og  

 handelsretlige  

 område (Bruxelles I-forordningen). Ved en vedtagelse af lovforslaget giver  

 Folketinget samtidig sit samtykke efter grundlovens § 19 til, at regeringen  

 tiltræder aftalen.
Danmark er som følge af forbeholdet vedrørende retlige og  

 indre anliggender ikke omfattet af Bruxelles I-forordningen.
En  

 parallelaftale  

 om tilknytning til reglerne i forordningen kan indgås med fuld respekt af  

 forbeholdet vedrørende retlige og indre anliggender, da forbeholdet ikke  

 retter  

 sig imod et mellemstatsligt samarbejde på det civilretlige område, men alene  

 imod, at en del af samarbejdet ved Amsterdam-traktatens ikrafttræden den 1.  

 maj  

 1999 blev overstatsligt.
Parallelaftalen indebærer, at der inden for alle  

 medlemsstater i EU kommer til at gælde samme regler om retternes kompetence  

 (værneting) i internationale sager og om anerkendelse og fuldbyrdelse i andre  

 EU-medlemsstater af retsafgørelser mv. på det civilretlige område, nemlig  

 reglerne i Bruxelles I-forordningen.
Hvis reglerne i forordningen ændres,  

 skal  

 Danmark efter parallelaftalen inden for en vis frist tilkendegive, om man vil  

 tiltræde ændringerne.
Vælger Danmark at tiltræde ændringerne, gælder disse på  

 mellemstatsligt grundlag i forholdet mellem Danmark og Fællesskabet.
Vælger  

 Danmark ikke at tiltræde ændringerne, betragtes det som udgangspunkt som en  

 opsigelse af parallelaftalen.
Bruxelles I-forordningen har mellem EU-medlemsstaterne med  

 undtagelse af Danmark erstattet Konventionen af 27. september 1968 om  

 retternes  

 kompetence og om fuldbyrdelse i borgerlige sager (EF-domskonventionen).  

 Konventionen er tiltrådt af de 15 gamle EU-medlemsstater,  

 herunder Danmark.
I  

 forholdet mellem Danmark og de 14 andre EU-medlemsstater, som har tiltrådt  

 konventionen,  

 er EF-domskonventionens regler stadig gældende, mens der med enkelte  

 undtagelser ikke findes internationale regler på dette område i forholdet  

 mellem Danmark og de nye EU-medlemsstater.
Reglerne i Bruxelles I-forordningen svarer i vidt omfang til  

 reglerne efter EF-domskonventionen.
Blandt ændringerne i forhold til  

 konventionen kan bl.a. nævnes en forenklet procedure i forbindelse med  

 anerkendelse og fuldbyrdelse af retsafgørelser mv. i en anden EU-medlemsstat.
 Det kan endvidere oplyses, at der samtidig med dette  

 lovforslag fremsættes et lovforslag om gennemførelse af parallelaftalen om  

 forkyndelsesforordningen (Rådets forordning (EF) nr. 1348/2000 af 29. maj  

 2000  

 om forkyndelse i medlemsstaterne af retslige og udenretslige dokumenter i  

 civile og kommercielle sager) (L 47).
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
