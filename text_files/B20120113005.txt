Bekendtgørelse om ændring af bekendtgørelse om tilskud til projekter vedrørende etablering af attraktive levevilkår i landdistrikterne samt om delegation af visse af ministeren for by, bolig og landdistrikters beføjelser efter lov om udvikling af landdistrikterne (Beregning af tilskud) § 1 I bekendtgørelse nr. 309 af 29. marts 2012 om tilskud til projekter vedrørende etablering af attraktive levevilkår i landdistrikterne samt om delegation af visse af ministeren for by, bolig og landdistrikters beføjelser efter lov om udvikling af landdistrikterne foretages følgende ændringer:
 1. § 19, stk. 1, nr. 2, affattes således:
»2) projektet er omfattet af indsatsområdet i § 15, stk. 1, nr. 5, eller« 2. I § 19 indsættes efter stk. 2 som nyt stykke:
»Stk. 3. Tilskuddet udgør 100 pct. af de tilskudsberettigede udgifter, hvis projektet omfatter fremme, forberedelse og udvikling af nationale og tværnationale samarbejdsprojekter, jf. § 9.« Stk. 3 bliver herefter stk. 4.
§ 2 Bekendtgørelsen træder i kraft den 7. december 2012 og har virkning for ansøgninger om tilskud til fremme, forberedelse og udvikling af nationale og tværnationale samarbejdsprojekter modtaget den 2. april 2012 eller senere.
