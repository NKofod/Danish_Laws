 I medfør af § 39 b i merværdiafgiftsloven, jfr. lovbekendtgørelse nr. 369  

 af 1. juli 1982, som ændret ved lov nr. 149 af 11. april 1984, og senest ved  

 lov nr. 206 af 16. maj 1984, fastsættes:
 § 1.  Toldvæsenet yder efter ansøgning statslige eller  

 statsstøttede museer tilbagebetaling af den merværdiafgift, som er betalt ved  

 køb på auktion af kunstværker eller andre genstande til indlemmelse i  

 museernes samlinger.
 § 2.  Ansøgningen skal omfatte mindst en  

 kalendermåneds indkøb, og tilbagebetalingsbeløbet skal udgøre mindst 200 kr.
§ 3.  Ansøgningen, der indsendes til det lokale  

 distriktstoldkammer, skal være vedlagt de originale fakturaer eller  

 salgsbilag med angivelse af de merværdiafgiftsbeløb, som er betalt.
Disse  

 bilag tilbagesendes ansøgeren med påtegning sammen med det godtgjorte beløb.
 § 4.  Bekendtgørelsen finder anvendelse på indkøb, der  

 er foretaget fra og med den 15. april 1984.
