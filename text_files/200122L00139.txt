Fremsat den 27. februar 2002 af  

 justitsministeren (Lene Espersen) Forslag til Lov om ændring af retsplejeloven (Forbedret vidnebeskyttelse) § 1 I lov om rettens pleje, jf. lovbekendtgørelse nr. 809 af 14.  

 september 2001, foretages følgende ændringer:
 1. I § 748, stk. 5, indsættes efter »sagens  

 opklaring«: »eller tredjemand«.
 2. § 835, stk. 2, affattes således:
 »Stk. 2. Statsadvokaten kan give forsvareren pålæg  

 om ikke at videregive oplysninger om et vidnes bopæl eller navn,  

 stilling og bopæl til tiltalte, hvis statsadvokaten agter at  

 fremsætte anmodning om rettens bestemmelse om, at disse oplysninger  

 ikke må meddeles tiltalte, jf. § 848, stk. 2.  

 Afgørelsen kan af forsvareren indbringes for retten.«.
 3. § 841 affattes således:
 »§ 841. Retten kan efter anmodning fra anklagemyndigheden,  

 forsvareren eller et vidne forud for domsforhandlingen træffe  

 afgørelse om dørlukning efter § 29, stk. 2, nr. 2,  

 referatforbud efter § 30, nr. 2, navneforbud efter § 31,  

 stk. 1, nr. 1, om at tiltalte skal forlade retslokalet, mens et vidne  

 afhøres, jf. § 848, stk. 1 eller 3, eller om, at et vidnes  

 bopæl eller navn, stilling og bopæl ikke må oplyses for  

 tiltalte, jf. § 848, stk. 2.«.
 4. § 848 affattes således:
 »§ 848. Formanden kan uden for de tilfælde, der er  

 nævnt i stk. 2, nr. 2, beslutte, at tiltalte skal forlade  

 retslokalet, mens et vidne eller en medtiltalt afhøres, når  

 særegne grunde taler for, at en uforbeholden forklaring ellers ikke kan  

 opnås.
Stk. 2. Retten kan, hvis det må antages at være  

 uden betydning for tiltaltes forsvar, på anmodning bestemme 1)	at et vidnes bopæl ikke må oplyses for tiltalte, hvis  

 afgørende hensyn til vidnets sikkerhed taler for det, eller 2)	at et vidnes navn, stilling og bopæl ikke må oplyses for  

 tiltalte, hvis afgørende hensyn til vidnets sikkerhed gør det  

 påkrævet.
 Stk. 3. Er der truffet bestemmelse efter stk. 2, nr. 2,  

 kan retten yderligere bestemme, at tiltalte skal forlade retslokalet, mens  

 vidnet afhøres, hvis der er grund til at antage, at vidnet eller  

 vidnets nærmeste vil blive udsat for alvorlig fare, hvis tiltalte  

 får kendskab til vidnets identitet.
 Stk. 4. Formanden afgør, om tiltalte skal forlade  

 retslokalet under den forudgående forhandling om anmodninger fremsat  

 efter stk. 2 og 3.
Stk. 5. Når tiltalte som følge af en beslutning  

 efter stk. 1 eller stk. 3 ikke har overværet  

 afhøringen af et vidne eller en medtiltalt, skal tiltalte, når  

 denne på ny kommer til stede i retslokalet, have oplysning om, hvem der  

 har afgivet forklaring i tiltaltes fravær, og om indholdet af  

 forklaringen, for så vidt den angår tiltalte.
Retten  

 afgør, om gengivelsen af forklaringen skal ske før eller efter,  

 at tiltalte selv har afgivet forklaring.
Oplysning om vidnets bopæl  

 eller navn, stilling og bopæl skal dog ikke meddeles tiltalte, hvis  

 retten har truffet bestemmelse om hemmeligholdelse efter stk. 2, nr. 1  

 eller 2.
Stk. 6. Afgørelse om hemmeligholdelse af et vidnes  

 navn, stilling og bopæl, jf. stk. 2, nr. 2, og stk. 3,  

 træffes ved kendelse.
I kendelsen anføres de konkrete  

 omstændigheder i sagen, hvorpå det støttes, at  

 betingelserne for hemmeligholdelse er opfyldt.
Kendelsen kan til enhver tid  

 omgøres.
Rettens afgørelse efter stk. 2, nr. 2, og  

 stk. 3, kan kæres.«.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Retsplejelovens § 748, stk. 5, § 835,  

 stk. 2, § 841 og § 848, som affattet ved denne lovs § 1,  

 finder anvendelse i sager, som ikke er endeligt afgjort ved lovens  

 ikrafttræden.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger Indholdsfortegnelse 1.
Indledning 3 2.
Gældende ret 4 2.1.
Vidnepligt 4 2.2.
Den strafferetlige beskyttelse af vidner 4 2.3.
Retsplejelovens beskyttelsesregler for vidner 5 2.4.
Gældende ret før forbudet mod anonyme  

 vidner 5 2.5.
Tidligere lovforslag og initiativer vedrørende  

 vidnebeskyttelse 6 3.
Norsk ret 9 4.
Forslagets baggrund og indhold 9 4.1.
Generelle overvejelser 9 4.2.
Retsplejerådets overvejelser og forslag 9 4.3.
Justitsministeriets forslag 10 5.
Forholdet til Den Europæiske  

 Menneskerettighedskonvention 12 6.
 Lovforslagets økonomiske og administrative  

 konsekvenser mv.
13 7.
 Hørte myndigheder mv.
13 1. Indledning 1.1.
Vidners retsstilling foreslås således styrket  

 ved, at der i straffesager i ganske særlige tilfælde kan ske  

 hemmeligholdelse af et vidnes identitet over for tiltalte.
Hermed sigtes der  

 til tilfælde, hvor omstændighederne i sagen med styrke taler for,  

 at vidnet kan blive udsat for repressalier eller andre ubehageligheder, hvis  

 den tiltalte får oplysninger om vidnets identitet.
1.2. Forslaget skal ses på baggrund af, at  

 det i sig selv er uacceptabelt, hvis et vidne i en straffesag bliver udsat  

 for trusler og repressalier.
Samtidig kan frygten for repressalier mv.  

 betyde, at bekæmpelsen af alvorlig kriminalitet bliver svækket,  

 fordi vidner ikke tør stå frem med deres viden.
Hvis et vidne  

 på grund af en sådan frygt ikke tør afgive forklaring, kan  

 der således opstå den situation, at anklagemyndigheden ikke er i  

 stand til at bevise gerningsmandens skyld.
Uanset at antallet af trusler mv. mod vidner er meget lavt  

 i forhold til det samlede antal vidner, der hvert år yder deres bidrag  

 til at få opklaret kriminalitet og til at få dømt de  

 skyldige, er det særdeles vigtigt, at vidner i videst muligt omfang  

 gives en sådan beskyttelse, at frygt for repressalier ikke afholder  

 nogen fra at vidne.
Dette gælder naturligvis i første  

 række af hensyn til det enkelte vidne og af hensyn til opklaringen af  

 de sager, hvor der er en konkret risiko for overgreb.
Men det er også  

 mere generelt   af stor betydning for borgernes indstilling til det at  

 optræde som vidne, at de er sikre på, at myndighederne tager de  

 nødvendige forholdsregler for at beskytte vidner, når det er  

 påkrævet.
Efter forslaget gives der domstolene mulighed for efter en  

 konkret vurdering af omstændighederne i den enkelte sag at bestemme, at  

 et vidnes navn, stilling og bopæl skal hemmeligholdes for tiltalte.
Det  

 er en betingelse for hemmeligholdelse, at det må antages at være  

 uden betydning for tiltaltes forsvar, at tiltalte kender vidnets identitet,  

 og herudover at afgørende hensyn til vidnet gør  

 hemmeligholdelse påkrævet.
Retten kan i forbindelse hermed  

 yderligere bestemme, at tiltalte skal forlade retslokalet under vidnets  

 forklaring, hvis der er grund til at tro, at tiltalte eller dennes  

 nærmeste ellers vil blive udsat for alvorlig fare.
 1.3. Rettens beslutning om anonym  

 vidneførsel vil i høj grad have undtagelsens karakter.  

 Således indebærer kravet om, at afgørende hensyn til  

 vidnet gør hemmeligholdelse af vidnets identitet påkrævet,  

 at det navnlig vil være i visse sager om grov og mere organiseret  

 kriminalitet, herunder bandekriminalitet, at den foreslåede bestemmelse  

 vil kunne tænkes anvendt.
De foreslåede regler indebærer ikke nogen  

 begrænsning i tiltaltes adgang til at få kendskab til de  

 vidneforklaringer, som afgives i sagen mod tiltalte.
Der sker således  

 ingen ændring i den gældende bestemmelse om, at tiltalte har et  

 ubetinget krav på at få kendskab til indholdet af de  

 vidneforklaringer, der er afgivet i tiltaltes fravær.
Efter forslaget  

 er det alene kendskab til vidnets identitet, der kan forholdes tiltalte.
Som anført er det endvidere en betingelse, at  

 anonym vidneførsel vil være uden betydning for tiltaltes  

 forsvar.
De foreslåede regler vil derfor kunne anvendes, hvor der er  

 tale om såkaldte tilfældige vidner, dvs. personer, som tiltalte  

 ikke kender i forvejen, og som ved en ren tilfældighed overværer  

 eller bliver offer for en forbrydelse.
I disse tilfælde vil det nemlig  

 kun helt undtagelsesvis have betydning for tiltaltes forsvar at kende den  

 pågældende persons identitet.
 Rettens beslutning om hemmeligholdelse af et vidnes  

 identitet berører efter forslaget ikke forsvarerens ret til at  

 overvære vidnets forklaring samt stille spørgsmål til  

 vidnet og til at få fuldt kendskab til vidnets identitet.
 Endelig foreslås det som en yderligere  

 retssikkerhedsgaranti, at rettens afgørelse om hemmeligholdelse af et  

 vidnes identitet kan kæres også under domsforhandlingen.
2. Gældende ret 2.1. Vidnepligt I almindelighed har et vidne pligt til at afgive  

 vidneforklaring i retten, jf. retsplejelovens § 168, og nægter  

 vidnet at afgive forklaring, har retten efter retsplejelovens § 178  

 mulighed for at benytte forskellige tvangsmidler med henblik på at  

 formå vidnet til at afgive forklaring.
Reglerne om vidnepligt modificeres bl.a. af  

 vidnefritagelsesreglen i retsplejelovens § 171, hvorefter der i visse  

 nærmere angivne tilfælde ikke foreligger vidnepligt på  

 grund af hensyn til vidnet.
Det bestemmes således i retsplejelovens  

 § 171, stk. 2, at der ikke består vidnepligt, hvis  

 forklaringen antages at ville udsætte vidnet selv for straf eller tab  

 af velfærd (nr. 1), udsætte vidnets nærmeste for straf  

 eller tab af velfærd (nr. 2) eller påføre vidnet selv  

 eller vidnets nærmeste anden væsentlig skade (nr. 3).
»Tab af velfærd« er i praksis blevet forstået  

 som også omfattende fysisk overlast.
Et vidne vil således bl.a.  

 kunne være vidnefritaget, hvis en tiltalt i en straffesag eller  

 eventuelt andre har fremsat trusler om repressalier i form af fysiske  

 overgreb på vidnet selv eller vidnets nærmeste med det  

 formål at hindre vidnet i at afgive vidneforklaring.
Den under nr. 1 nævnte vidnefritagelsesgrund giver  

 vidnet en undtagelsesfri ret til at nægte at afgive forklaring.
I de  

 under nr. 2-3 nævnte tilfælde kan retten på trods af  

 vidnefritagelsesgrunden pålægge vidnet at afgive forklaring,  

 når forklaringen anses for at være af afgørende betydning  

 for sagens udfald, og sagens beskaffenhed og dens betydning for vedkommende  

 part eller samfundet findes at berettige dertil, jf. retsplejelovens  

 § 171, stk. 3. Vælger vidnet trods en foreliggende  

 vidnefritagelsesgrund at afgive forklaring, eller pålægger retten  

 vidnet at afgive forklaring i medfør af retsplejelovens § 171,  

 stk. 3, skal retten påse, at der tages særligt hensyn til  

 vidnet, jf. retsplejelovens § 173, stk. 2. Der kan i dette  

 øjemed bl.a. træffes bestemmelse om dørlukning under  

 forklaringen eller nedlægges forbud mod offentlig gengivelse af  

 forklaringen.
2.2. Den strafferetlige beskyttelse af vidner En særlig strafferetlig beskyttelse af vidner  

 følger af straffelovens § 123. Efter denne bestemmelse straffes  

 den, som med trussel om vold forulemper, eller som med vold, ulovlig tvang  

 efter straffelovens § 260, trusler efter § 266 eller på anden  

 måde begår en strafbar handling mod en person, dennes  

 nærmeste eller andre med tilknytning til denne i anledning af personens  

 forventede eller allerede afgivne forklaring til politiet eller i retten.
Der er tale om handlinger, der også er strafbare,  

 når de begås over for andre end vidner.
Bestemmelsen i  

 straffelovens § 123 har imidlertid en strafferamme på indtil 6  

 års fængsel og giver dermed en kvalificeret strafferetlig  

 beskyttelse i tilfælde, hvor der er tale om vold, trusler om vold mv.  

 mod et vidne eller vidnets nærmeste.
Beskyttelsen omfatter også  

 trusler mv. fra medgerningsmænd, der afgiver forklaring om andres andel  

 i en lovovertrædelse.
2.3. Retsplejelovens beskyttelsesregler for vidner 2.3.1. Efter retsplejelovens § 745, stk. 1,  

 har forsvareren under efterforskningen adgang til at gøre sig bekendt  

 med det materiale, som politiet har tilvejebragt.
Efter § 745,  

 stk. 3, har forsvareren krav på at blive underrettet om  

 foretagelsen af efterforskningsskridt som eksempelvis afhøringer,  

 konfrontationer og fotoforevisninger, således at forsvareren kan  

 være til stede.
 Hvis hensynet til bl.a. sagens opklaring eller tredjemand  

 undtagelsesvis gør det påkrævet, kan reglerne i  

 § 745, stk. 1 og 3, fraviges, eller politiet kan give forsvareren  

 pålæg om ikke at videregive de oplysninger, der er modtaget fra  

 politiet, jf. § 745, stk. 4. Bestemmelsen i retsplejelovens  

 § 745, stk. 4, gør det således muligt at hemmeligholde  

 et vidnes identitet for den sigtede, hvis hensynet til vidnet undtagelsesvis  

 gør det påkrævet   f.eks. på grund af frygt for  

 repressalier mod vidnet.
 Et pålæg efter § 745, stk. 4, kan  

 kun udstrækkes, indtil tiltalte har afgivet forklaring under  

 domsforhandlingen, ligesom en begrænsning i forsvarerens aktindsigt  

 efter samme bestemmelse bortfalder senest inden domsforhandlingen, jf.  

 betænkning nr. 622/1971 om efterforskning i straffesager mv., s. 43.  

 Efter § 746, stk. 1, kan politiets afgørelser i henhold til  

 § 745, stk. 4, indbringes for retten.
Efter § 748, stk. 2, underrettes forsvareren som  

 hovedregel om alle retsmøder under efterforskningen og er berettiget  

 til at overvære dem.
Er det ikke muligt at give forsvareren meddelelse,  

 kan der kun afholdes retsmøder, som ikke kan opsættes.  

 Forsvareren må kun med rettens samtykke videregive oplysninger modtaget  

 i retsmødet.
Efter § 748, stk. 1, har også sigtede i  

 almindelighed krav på underretning om afholdelse af retsmøder  

 under efterforskningen og er berettiget til at overvære dem.
Det  

 gælder dog ikke retsmøder, der afholdes med henblik på at  

 opnå rettens forudgående kendelse om foretagelse af  

 foranstaltninger i henhold til retsplejelovens kapitel 69-74 (eksempelvis  

 indgreb i meddelelseshemmeligheden). Endvidere kan retten efter § 748,  

 stk. 5, på anmodning bestemme, at der ikke skal gives sigtede  

 underretning om et retsmødes afholdelse, eller at sigtede skal  

 være udelukket fra at overvære et retsmøde helt eller  

 delvis, hvis hensynet til bl.a. sagens opklaring undtagelsesvis gør  

 det påkrævet.
Hensynet til tredjemand kan efter bestemmelsens  

 ordlyd ikke begrunde, at sigtede udelukkes fra et retsmøde under  

 efterforskningen   herunder udelukkes fra derigennem at opnå kendskab  

 til identiteten på et vidne, som afgiver forklaring under  

 retsmødet.
2.3.2. Tiltalerejsning i straffesager sker ved et  

 af anklagemyndigheden udfærdiget anklageskrift, jf. retsplejelovens  

 § 831. Der må ikke angives beviser, herunder vidner, i  

 anklageskriftet.
Efter retsplejelovens § 834 skal anklagemyndigheden  

 imidlertid i forbindelse med indlevering af anklageskrift til retten  

 også indlevere en fortegnelse over de beviser, der agtes ført.  

 Vidner skal betegnes med navn, og hvad der i øvrigt måtte  

 udkræves til deres nøjagtige betegnelse.
Efter § 835, stk. 1, skal forsvareren have en  

 genpart af bevisfortegnelsen.
Anklagemyndigheden kan efter § 835,  

 stk. 2, give forsvareren pålæg om ikke at videregive  

 oplysninger om et vidnes bopæl til tiltalte, hvis anklagemyndigheden  

 under domsforhandlingen agter at fremsætte begæring om rettens  

 bestemmelse om, at denne oplysning ikke må meddeles tiltalte, jf.  

 § 848, stk. 3 (se om sidstnævnte bestemmelse pkt. 2.3.3.  

 nedenfor). Afgørelsen kan af forsvareren indbringes for retten.
2.3.3. Efter retsplejelovens § 848,  

 stk. 1, kan retten beslutte, at tiltalte under domsforhandlingen skal  

 forlade retslokalet, mens et vidne eller en medtiltalt afhøres,  

 når særegne grunde taler for, at en uforbeholden forklaring  

 ellers ikke kan opnås.
Rettens afgørelse kan træffes under  

 domsforhandlingen eller forud for denne, jf. § 841.
 Har en tiltalt i henhold til § 848, stk. 1,  

 været afskåret fra at overvære afhøringen af et  

 vidne eller en medtiltalt, skal tiltalte, når denne på ny kommer  

 til stede i retslokalet, have oplysning om, hvem der har givet forklaring i  

 tiltaltes fravær og om indholdet af forklaringen, for så vidt den  

 angår tiltalte.
 Retten kan på anmodning træffe bestemmelse om,  

 at et vidnes bopæl ikke må oplyses for tiltalte, hvis  

 afgørende hensyn til vidnets sikkerhed taler derfor, og det må  

 antages at være uden betydning for tiltaltes forsvar, jf.  

 retsplejelovens § 848, stk. 3.
De gældende bestemmelser i retsplejeloven indeholder  

 derimod ikke hjemmel til under domsforhandlingen at hemmeligholde vidners  

 identitet for tiltalte.
Denne retstilstand blev indført ved lov nr.  

 321 af 4. juni 1986 om forbud mod anonyme vidner, jf. nærmere  

 nedenfor.
2.4. Gældende ret før forbudet mod anonyme vidner Indtil Folketingets vedtagelse af lov nr. 321 af 4. juni  

 1986 om forbud mod anonyme vidner indeholdt retsplejeloven ikke udtrykkelige  

 bestemmelser om adgangen til i straffesager at føre vidner, hvis  

 identitet holdes skjult for tiltalte, men det var forudsat, at oplysning om  

 et vidnes identitet kunne hemmeligholdes for tiltalte.
 I overensstemmelse hermed var det i retspraksis i enkelte  

 tilfælde blevet tilladt, at oplysninger om et vidnes identitet  

 hemmeligholdtes.
Spørgsmålet om anvendelse af anonyme vidner  

 blev forelagt Højesteret i en sag fra 1983. Højesterets  

 afgørelse er gengivet i Ugeskrift for Retsvæsen 1984, s. 81. I  

 denne sag var en person, som tidligere var straffet adskillige gange for  

 bl.a. berigelsesforbrydelser, bordelvirksomhed og overfald, herunder grov  

 vold, sat under tiltale for omfattende heroinhandel.
I byretten og  

 landsretten var den pågældende fundet skyldig i videresalg af  

 mindst 1 kg heroin og idømt fængsel i 5 år og 6  

 måneder.
Byrettens og landsrettens afgørelser byggede i  

 væsentlig grad på forklaringer afgivet af 2 vidner, hvis  

 identitet var holdt skjult for tiltalte, og hvis forklaring var afgivet i  

 retten uden tiltaltes tilstedeværelse.
Under anke til Højesteret  

 påstod tiltalte dommen ophævet under henvisning til, at der var  

 begået en alvorlig rettergangsfejl ved brugen af anonyme vidner.
Ved  

 afgørelsen delte Højesteret sig i et flertal på fem  

 dommere og et mindretal på to dommere.
Flertallet fandt ikke, at der var begået  

 rettergangsfejl i byretten og landsretten og udtalte, at der undtagelsesvis  

 kunne ske anonym vidneførsel, hvis der var nærliggende risiko  

 for, at vidnet eller vidnets nærtstående kunne lide overlast, og  

 hvis hensynet til retshåndhævelsen på grund af sagens alvor  

 og forklaringens betydning for sagen gjorde det påkrævet.
I  

 sådanne tilfælde kunne tiltalte efter flertallets opfattelse  

 endvidere udelukkes fra at overvære forklaringens afgivelse eller  

 afskæres fra efterfølgende at blive gjort bekendt med  

 forklaringen i det omfang, det var nødvendigt for at hemmeligholde  

 vidnets identitet.
 Mindretallet fandt ikke, at retsplejeloven indeholdt  

 hjemmel til at hemmeligholde et vidnes identitet eller til at afskære  

 vidnet fra at blive bekendt med indholdet af vidneforklaringen.
2.5. Tidligere lovforslag og initiativer vedrørende  

 vidnebeskyttelse 2.5.1. Under henvisning bl.a. til Højesterets  

 dom fra 1983 fremsatte medlemmer af Socialistisk Folkeparti og  

 Venstresocialisterne i december 1984 et lovforslag om forbud mod anonyme  

 vidner (L 102). Under 1. behandling af forslaget tilkendegav den  

 daværende justitsminister, at han ville anmode Retsplejerådet om  

 en udtalelse om spørgsmålet.
 Retsplejerådet afgav herefter betænkning nr.  

 1056/1985 om anonyme vidner mv.
 Retsplejerådet delte sig i et flertal på seks  

 medlemmer og et mindretal på to medlemmer.
Flertallet foreslog en lovregulering af området,  

 således at indholdet af vidneforklaringer aldrig kan holdes  

 hverken helt eller delvist hemmeligt for tiltalte.
Endvidere foreslog  

 flertallet en begrænset adgang til   i praksis ved såkaldte  

 tilfældige vidner   at hemmeligholde vidners navn, stilling og  

 bopæl for tiltalte og til yderligere i disse situationer at bestemme,  

 at tiltalte skal fjernes fra retslokalet under vidnets forklaring for derved  

 at opnå, at også vidnets udseende hemmeligholdes.
 Mindretallet foreslog, at den retstilstand, som var  

 fastslået ved Højesterets afgørelse, fortsat burde  

 være gældende.
 Retsplejerådets forslag er i øvrigt  

 udførligt omtalt i pkt. 4.2. nedenfor, hvortil henvises.
Den 9. april 1986 fremsatte den daværende  

 justitsminister et lovforslag om forbud mod hemmeligholdelse af  

 vidneforklaringer (L 234), som byggede på flertallets indstilling i  

 Retsplejerådets betænkning.
Forinden fremsættelsen af dette  

 lovforslag havde medlemmer af Socialistisk Folkeparti og Venstresocialisterne  

 i oktober 1985 genfremsat det tidligere lovforslag om forbud mod anonyme  

 vidner.
 Ved 3. behandling af de to forslag i maj 1986 blev  

 justitsministerens forslag forkastet, mens det af oppositionspartierne  

 fremsatte forslag blev vedtaget.
 Der henvises for så vidt angår det  

 sidstnævnte forslag til lov nr. 321 af 4. juni 1986, Folketingstidende  

 1984-85, forhandlingerne, sp. 3582 og 4816, og tillæg A, sp. 1855, samt  

 Folketingstidende 1985-86, forhandlingerne, sp. 730, 1959, 11300 og 11570,  

 tillæg A, sp. 1035, tillæg B, sp. 1565, og tillæg C, sp.  

 737.
 For så vidt angår den daværende  

 justitsministers forslag henvises til Folketingstidende 1985-86,  

 forhandlingerne, sp. 9318, 9859, 11300 og 11569, tillæg A, sp. 5423, og  

 tillæg B, sp. 1577.
2.5.2. Som omtalt under pkt. 2.3.3. ovenfor har  

 retsplejelovens bestemmelser om forbud mod hemmeligholdelse af vidners  

 identitet, som blev vedtaget ved lov nr. 321 af 4. juni 1986, herefter  

 været gældende.
Medlemmer af Socialistisk Folkeparti og  

 Venstresocialisterne fremsatte dog i november 1986 forslag om ophævelse  

 af den ved lov nr. 321 af 4. juni 1986 gennemførte bestemmelse om, at  

 tiltalte skal have tilsendt en genpart af bevisfortegnelsen.
 Forslaget blev vedtaget og gennemført som lov nr.  

 273 af 13. maj 1987. Der henvises til Folketingstidende 1986-87,  

 forhandlingerne, sp. 3023, 6102, 11187 og 11363, tillæg A, sp. 2173,  

 tillæg B, sp. 1497, og tillæg C, sp. 511.
 Ifølge loven, der fik sin endelige udformning  

 gennem vedtagelse af et i udvalgsbetænkningen stillet  

 ændringsforslag, blev den i 1986 indførte bestemmelse i  

 retsplejelovens § 835, 3. pkt., ophævet, således at  

 anklagemyndigheden ikke længere har pligt til at sende tiltalte en  

 genpart af bevisfortegnelsen.
Samtidig blev et nyt stk. 3 indsat i § 848.  

 Ifølge denne bestemmelse kan retten på anmodning bestemme, at et  

 vidnes bopæl ikke må oplyses for tiltalte, hvis afgørende  

 hensyn til vidnets sikkerhed taler derfor, og det må antages at  

 være uden betydning for tiltaltes forsvar.
Endvidere blev der i  

 § 835, stk. 2, fastsat en adgang for anklagemyndigheden til at give  

 forsvareren pålæg om ikke at videregive oplysninger om et vidnes  

 bopæl til tiltalte, hvis der under domsforhandlingen agtes fremsat  

 anmodning om rettens bestemmelse om, at denne oplysning ikke må  

 meddeles tiltalte.
Ifølge forarbejderne til bestemmelsen  

 (Retsudvalgets betænkning af 30. april 1987, Folketingstidende 1986-87,  

 tillæg B, sp. 1497) skal der foretages en konkret vurdering af, om  

 afgørende hensyn til vidnets sikkerhed taler for hemmeligholdelse af  

 vidnets bopæl.
Det anføres videre i betænkningen, at der  

 kan være situationer, hvor vidnets identitet ikke kan fastslås,  

 hvis bopælen anonymiseres, og at det derfor yderligere er en  

 betingelse, at hemmeligholdelse er uden betydning for tiltaltes forsvar.
2.5.3. I den daværende justitsministers  

 redegørelse af 18. november 1991 til Folketingets Retsudvalg om  

 »rockerkriminalitet« blev det anført, at der som led i indsatsen mod  

 rockerkriminalitet og anden bandekriminalitet ville blive fremsat forslag om  

 skærpede sanktioner for forbrydelser mod vidner, ligesom det i  

 redegørelsen blev tilkendegivet, at der ville blive fremsat forslag  

 om, at der på ny indføres en   meget begrænset   adgang  

 til at føre vidner anonymt.
Baggrunden for forslagene var et  

 ønske om at sikre de mennesker, der står frem i en retssag, den  

 bedst mulige beskyttelse.
På den baggrund fremsatte den daværende  

 justitsminister den 18. december 1991 et lovforslag om beskyttelse af vidner  

 mv. (L 167). Lovforslaget indeholdt to hovedelementer.
Det første var  

 et forslag om strafferetlig beskyttelse af vidner, jf. straffelovens  

 § 123, der er omtalt under pkt. 2.2. ovenfor.
Det andet hovedelement var  

 et forslag om adgang til anonym vidneførsel, som byggede på  

 flertallets indstilling i Retsplejerådets betænkning, jf. pkt.  

 4.2. nedenfor.
 Ved 2. behandling af lovforslaget udgik den del af  

 lovforslaget, der vedrørte adgang til anonym vidneførsel, og  

 kun den foreslåede bestemmelse i straffelovens § 123 blev herefter  

 vedtaget ved 3. behandling af lovforslaget.
 Forslaget blev vedtaget og gennemført som lov nr.  

 282 af 29. april 1992. Der henvises til Folketingstidende 1991-92,  

 forhandlingerne, sp. 4519, 4901, 8973 og 9140, tillæg A, sp. 3697,  

 tillæg B, sp. 1001, og tillæg C, sp. 713.
 2.5.4. I folketingsårene 1993-94 og 1996-97  

 fremsatte medlemmer af Det Konservative Folkeparti og Venstre lovforslag om  

 skærpet indsats mod voldskriminalitet mv. (L 35 og L 134). Begge  

 lovforslag indeholdt de samme bestemmelser om adgang til anonym  

 vidneførsel, der udgik af L 167 (1991-92) inden vedtagelsen.
I begge tilfælde blev lovforslaget forkastet.
Der  

 henvises til Folketingstidende 1993-94, forhandlingerne, sp. 694, 2603, 10165  

 og 10386, tillæg A, sp. 593, og tillæg B, sp. 901, samt  

 Folketingstidende 1996-97, forhandlingerne, s. 3598, 6669 og 7200,  

 tillæg A, s. 3063 og 3057, og tillæg B, s. 759 og 848.
2.5.5. I marts 1995 fremlagde en arbejdsgruppe  

 under Justitsministeriet en handlingsplan om organiseret kriminalitet og  

 rockerkriminalitet.
I arbejdsgruppen deltog repræsentanter fra  

 anklagemyndigheden, politiet, kriminalforsorgen samt politiets og  

 kriminalforsorgens organisationer.
Arbejdsgruppens forslag koncentrerede sig  

 om bedre vidnebeskyttelse og styrkelse af efterforskningen mod den  

 organiserede kriminalitet.
 Handlingsplanens forslag om udelukkelse af bandemedlemmer  

 fra retsmøder, tidlig indenretlig afhøring af vidner og udvidet  

 kriminalisering af trusler mv. mod vidner er gennemført ved lov nr.  

 411 af 10. juni 1997 (Styrkelse af politiets efterforskningsmuligheder).
Efter lovændringen kan der således ske  

 udelukkelse af en gruppe af personer fra et retsmøde, hvis det  

 skønnes nødvendigt for at opnå en sandfærdig  

 forklaring af et vidne mv., uden at retten i den forbindelse skal foretage en  

 individuel vurdering af, om den enkeltes tilstedeværelse er en hindring  

 for at opnå en sandfærdig forklaring, jf. retsplejelovens  

 § 28 b, stk. 3. Endvidere blev straffelovens § 123 om trusler  

 mv. mod vidner ændret, således at den også omfatter trusler  

 mod andre personer med tilknytning til et vidne end vidnets nærmeste,  

 eksempelvis vidnets arbejdsgiver.
Endelig har Justitsministeriet i  

 bemærkningerne til lovforslaget givet udtryk for, at der kan være  

 anledning til i videst muligt omfang at foretage indenretlig afhøring  

 under efterforskningen, når der kan være risiko for, at vidner  

 kan blive udsat for vold, trusler, pression eller i øvrigt føle  

 sig under pres, som får dem til at ændre forklaring eller  

 nægte at afgive forklaring.
Som opfølgning herpå har  

 Rigsadvokaten i september 1997 udsendt en meddelelse til politiet og  

 anklagemyndigheden om, at der i videst muligt omfang skal anvendes  

 såkaldt anticiperet bevisførelse, når  

 omstændighederne taler for det.
 Der henvises til Folketingstidende 1996-97,  

 forhandlingerne, s. 2202, 7453 og 7938, tillæg A, s. 2475 og 2537,  

 tillæg B, s. 988 og 1294, og tillæg C, s. 511.
Endvidere er der ved lov nr. 349 af 23. maj 1997  

 (Styrkelse af retsstillingen for ofre for forbrydelser) taget en række  

 initiativer af betydning for vidner, som samtidig er ofre.
Det drejer sig  

 bl.a. om en udvidet adgang til at beskikke bistandsadvokat for ofre for  

 voldsforbrydelser og seksualforbrydelser, etablering af lokale  

 offerrådgivninger.
 Der henvises til Folketingstidende 1996-97,  

 forhandlingerne, s. 3598, 6668 og 7192, tillæg A, s. 3167 og 3196,  

 tillæg B, s. 760 og 849, og tillæg C, s. 430.
2.5.6. I juni 1998 afgav en arbejdsgruppe under  

 Justitsministeriet en rapport om vidnebeskyttelse.
Arbejdsgruppen bestod af  

 repræsentanter for Justitsministeriet, anklagemyndigheden, politiet og  

 politiets organisationer.
Formålet med arbejdsgruppen var at overveje,  

 om der kunne gøres mere for de personer, der føler sig utrygge  

 ved at skulle afgive vidneforklaring.
 Rapporten indeholder en beskrivelse af den  

 dagældende ordning med hensyn til vidner, herunder af de forskellige  

 retlige og praktiske beskyttelsesforanstaltninger, samt arbejdsgruppens  

 overvejelser og forslag vedrørende vidnebeskyttelse.
Arbejdsgruppen gav udtryk for, at det er meget vigtigt, at  

 myndighederne sætter fokus på den kendsgerning, at vidner i et  

 vist omfang ikke tør stå frem af frygt for repressalier.  

 Myndighederne bør opfatte dette som et væsentligt problem og  

 være indstillet på at prioritere dette område og at  

 afsætte de nødvendige ressourcer hertil.
Arbejdsgruppen pegede  

 navnlig på behovet for i den daglige indsats at vægte  

 vidnebeskyttelsen højt.
Det var arbejdsgruppens opfattelse, at der på nogle  

 enkelte punkter var behov for nye regler og initiativer.
To af disse punkter  

 krævede lovændringer, mens de andre kunne gennemføres  

 administrativt.
 Som opfølgning på arbejdsgruppens rapport  

 fremsatte den daværende justitsminister i april 1999 lovforslag om  

 bl.a. vidnebeskyttelse (L 233). Lovforslaget indeholdt bestemmelser om adgang  

 for retten til allerede forud for domsforhandlingen at træffe  

 afgørelse om dørlukning, referatforbud, navneforbud, eller om,  

 at tiltalte skal forlade retslokalet, mens et vidne afhøres, jf. nu  

 retsplejelovens § 841. Lovforslaget blev ikke vedtaget inden  

 folketingsårets udløb, men blev for så vidt angår  

 vidnebeskyttelse genfremsat uændret i oktober 1999 (L 14). Lovforslaget  

 blev vedtaget og gennemført som lov nr. 428 af 31. maj 2000. Der  

 henvises til Folketingstidende 1998-99, forhandlingerne s. 6166, og  

 tillæg A, s. 5635 og 5570, samt Folketingstidende 1999-2000,  

 forhandlingerne, s. 498, 6607, 6691 og 8202, tillæg A, s. 133 og 214,  

 tillæg B, s. 479, 582 og 702, og tillæg C, s. 715.
 Et andet forslag i arbejdsgruppens rapport blev  

 gennemført ved lov nr. 362 af 2. juni 1999 (styrkelse af samarbejdet  

 mellem retterne og pressen) om ændring af retsplejeloven med henblik  

 på at fastslå, at nedlæggelse af navneforbud under en  

 retssag bl.a. kan ske af hensyn til vidners sikkerhed, jf. retsplejelovens  

 § 31.
 Der henvises til Folketingstidende 1998-99,  

 forhandlingerne s. 1334, 6700 og 6801, tillæg A, s. 2006 og 2056,  

 tillæg B, s. 948, og tillæg C, s. 596.
På baggrund af arbejdsgruppens anbefalinger har  

 Justitsministeriet endvidere igangsat en række administrative  

 initiativer.
Det gælder eksempelvis etablering af en ordning, hvorefter  

 vidner kan få udpeget en kontaktperson hos politiet eller  

 anklagemyndigheden, samt indretning af særskilte venterum til  

 vidner.
Rigsadvokaten har i den forbindelse i oktober 2001 udsendt  

 en meddelelse til politiet og anklagemyndigheden om etablering og den  

 nærmere udformning af ordningen med kontaktpersoner, som vidner kan  

 henvende sig til.
Det fremgår heraf, at der så tidligt som muligt  

 i sager, hvor eksempelvis vold, trusler eller anden personfarlig kriminalitet  

 indgår, samt i sager om sædelighedsforbrydelser og  

 narkotikakriminalitet skal udpeges en kontaktperson for vidner.  

 Kontaktpersonen kan eksempelvis være en polititjenestemand, der  

 deltager i efterforskningen eller en anklager, der beskæftiger sig med  

 sagen.
Ordningen skal lette kommunikationen mellem  

 anklagemyndigheden/politiet og vidnet samt modvirke misforståelser som  

 følge af, at flere forskellige medarbejdere taler med vidnet.
I tilknytning til arbejdsgruppens forslag om indretning af  

 særskilte venterum til vidner har Justitsministeriet og  

 Domstolsstyrelsen i september 2000 opfordret politiet, anklagemyndigheden og  

 domstolene til lokalt at aftale, hvordan man skal håndtere de  

 tilfælde, hvor de bygningsmæssige rammer ikke tillader, at der i  

 tilknytning til retslokalet indrettes særskilte venterum for vidner,  

 der ikke bør konfronteres med tiltalte eller personer med tilknytning  

 til denne.
Der er herved lagt op til, at det overvejes, om vidner i  

 særlige sager kan få mulighed for at vente i et andet lokale,  

 f.eks. i et voterings- eller advokatværelse, et ubenyttet kontor eller  

 i rettens sekretariat.
3. Norsk ret I Norge er der for nylig (med virkning fra den 1. august  

 2001) indført regler om adgang til i visse tilfælde at anvende  

 anonyme vidner under efterforskning og domsforhandling i straffesager.
 Anonym vidneførsel kan finde sted i sager, der  

 vedrører modarbejdelse af retsvæsenet (eksempelvis  

 fremsættelse af trusler mod en anklager for at formå den  

 pågældende til at foretage eller undlade en handling i  

 forbindelse med en straffesag), flykapring, grov narkotikakriminalitet,  

 voldtægt, drab, grov vold, afpresning, groft røveri og  

 hvidvaskning af udbytte fra grov narkotikakriminalitet eller groft  

 røveri.
 I disse sager kan anonym vidneførsel anvendes,  

 når der er fare for en alvorlig forbrydelse mod vidnets   eller vidnets  

 nærmestes   liv, velfærd eller frihed, hvis vidnets identitet  

 bliver kendt af tiltalte.
Endvidere kan der træffes bestemmelse om anonym  

 vidneførsel, når der er fare for, at det bliver væsentlig  

 vanskeligere for vidnet at arbejde »under cover« i senere straffesager, hvis  

 vidnets identitet bliver kendt.
Dette har navnlig betydning for  

 politifolk.
 Anvendelse af anonyme vidner er i alle tilfælde  

 betinget af, at det er strengt nødvendigt, og at det ikke  

 medfører væsentlige betænkeligheder i forhold til  

 tiltaltes forsvar.
 En beslutning om anonym vidneførsel kan indeholde  

 ét eller flere af følgende elementer: at vidnets navn ikke  

 oplyses, at der ikke gives andre oplysninger, der kan føre til, at  

 vidnets identitet bliver kendt, eller at der tages fysiske eller tekniske  

 skridt for at hemmeligholde vidnets identitet, eksempelvis gennem  

 afskærmning af vidnet i forbindelse med forklaringens afgivelse.
 Forsvareren skal have oplysning om vidnets navn og om de  

 øvrige forhold, der måtte være nødvendige for at  

 kunne identificere vidnet.
Har tiltalte været ført ud af retslokalet,  

 mens forklaringen afgives, skal tiltalte orienteres om forklaringens indhold,  

 når tiltalte på ny kommer til stede.
Dette gælder dog ikke  

 oplysninger, der kan afsløre vidnets identitet.
4. Forslagets baggrund og indhold 4.1. Generelle overvejelser Som anført under pkt. 1 ovenfor, er det  

 uacceptabelt, hvis vidner i en straffesag udsættes for trusler og  

 repressalier.
Det må derfor søges sikret, at vidner, som afgiver  

 forklaring i en straffesag, bliver beskyttet mod overgreb.
Samtidig kan en frygt for repressalier eller andre  

 ubehageligheder betyde, at vidner slet ikke tør stå frem med  

 deres viden.
Det forhold, at der efter den gældende ordning i intet  

 tilfælde er adgang til anonym vidneførsel, kan således  

 efter omstændighederne føre til, at vidner til strafbare forhold  

 undlader at give politiet oplysninger, som er af væsentlig betydning  

 for efterforskningen.
Bestemmelsen i retsplejelovens § 171, stk. 2, om  

 adgang til vidnefritagelse vil i en række tilfælde kunne  

 tilgodese hensynet til et vidne, som må befrygtes at blive udsat for  

 repressalier mv.
Som omtalt under pkt. 2.1. ovenfor må hensynet til det  

 enkelte vidne imidlertid efter omstændighederne vige for hensynet til  

 straffesagens opklaring, således at det kan pålægges et  

 vidne at afgive forklaring, selv om der kan være risiko for, at vidnet  

 påføres skade.
Hertil kommer, at vidner, som på grund af  

 frygt for repressalier mv. i dag fritages for at vidne, må forventes  

 fremover i visse tilfælde at afgive forklaring, hvis der  

 indføres en begrænset mulighed for at hemmeligholde vidnets  

 identitet.
 På den baggrund er det Justitsministeriets  

 opfattelse, at der bør ske en opblødning af det absolutte  

 forbud mod anonyme vidner, der blev indført i 1986. Der bør  

 således etableres mulighed for i særlige tilfælde at kunne  

 sikre et vidne anonymitet.
 Udformningen af forslaget herom bygger på  

 Retsplejerådets betænkning fra 1985 om anonyme vidner, der  

 omtales nærmere umiddelbart nedenfor.
4.2. Retsplejerådets overvejelser og forslag Som nævnt under pkt. 2.5.1. ovenfor blev  

 Retsplejerådet i december 1984 anmodet om en udtalelse om anonyme  

 vidner.
 Retsplejerådet afgav herefter i december 1985  

 betænkning nr. 1056/1985 om anonyme vidner.
 Retsplejerådets indgående overvejelser om  

 synspunkterne for og imod anvendelsen af anonyme vidner er mere  

 udførligt gengivet i betænkningen s. 28-33, hvortil  

 henvises.
Retsplejerådets flertal (6 medlemmer)  

 foreslog (betænkningen, s. 35-38), at der gennemføres en  

 udtrykkelig bestemmelse om, at indholdet af en vidneforklaring aldrig kan  

 holdes hverken helt eller delvist hemmeligt for tiltalte.
Flertallet  

 erkendte, at kravet om, at vidners forklaring skal gengives fuldt ud for  

 tiltalte, kan medføre, at truede vidner under påberåbelse  

 af en vidnefritagelsesgrund vil nægte at afgive forklaring, fordi  

 gengivelsen af forklaringen for tiltalte vil røbe deres identitet.  

 Selv om dette kan betyde, at grundlaget for domfældelse af en skyldig  

 svigter, fandt flertallet, at hensynet til retshåndhævelsen her  

 må vige for hensynet til tiltaltes muligheder for et effektivt  

 forsvar.
Flertallet fandt endvidere, at en tiltalt som  

 altovervejende hovedregel bør vide, hvem der afgiver forklaring i  

 sagen mod tiltalte, og have adgang til at overvære afhøring af  

 vidner.
I særlige situationer, hvor der er tale om personer, som  

 tilfældigt bliver vidne til en forbrydelse, og hvor væsentlige  

 hensyn til vidnet gør det påkrævet, bør der dog  

 efter flertallets opfattelse være mulighed for, at vidnets navn,  

 stilling og bopæl hemmeligholdes for tiltalte.
Hvis der ligefrem er  

 tale om, at vidnets eller hans nærmestes liv eller helbred vil blive  

 udsat for alvorlig fare, hvis tiltalte får kendskab til vidnet   vidnet  

 har f.eks. tilfældigt overværet et drab i forbindelse med et  

 rockeropgør   bør der være mulighed for yderligere at  

 bestemme, at tiltalte skal fjernes fra retslokalet, inden vidnet føres  

 ind i retten og under vidnets forklaring, således at tiltalte ikke ser  

 vidnet.
Efter flertallets forslag må de nævnte  

 muligheder for at afskære tiltaltes kendskab til vidnets identitet ikke  

 bringes i anvendelse, hvis det har betydning for tiltaltes forsvar, at  

 tiltalte kender vidnets identitet.
Reglerne forudsættes derfor i  

 praksis anvendt i forbindelse med såkaldt tilfældige vidner, dvs.  

 personer, som tiltalte ikke kender i forvejen, og som tilfældigt  

 overværer eller er offer for en forbrydelse.
Flertallet anførte i øvrigt, at man tillagde  

 det betydning, at forslaget om adgang til i særlige tilfælde at  

 begrænse tiltaltes kendskab til vidnets identitet gennemføres.
I  

 modsat fald vil der bestå en fare for udvikling mod en tilstand, hvor  

 organiserede kriminelle kan terrorisere også personer udenfor det  

 kriminelle miljø fra at optræde som vidner.
Et mindretal (2 medlemmer) fandt det særdeles  

 betænkeligt (betænkningen, s. 38-41) fuldstændigt at  

 afskære muligheden for at hemmeligholde dele af vidnets forklaring for  

 tiltalte.
Mindretallet foreslog derfor, at den retstilstand, som er  

 fastslået med Højesterets afgørelse gengivet under pkt.  

 2.4. ovenfor, fortsat burde være gældende.
I den forbindelse  

 fremhævede mindretallet, at der på baggrund af afgørelsens  

 præmisser måtte antages at gælde meget snævre  

 grænser for, hvornår retten ville tillade vidneanonymitet, og at  

 der ikke sås at være grundlag for frygt for, at disse  

 grænser ikke ville blive respekteret af fremtidig retspraksis.
Mindretallet fremhævede endvidere, at det til  

 bekæmpelse af særdeles alvorlig og farlig kriminalitet er  

 nødvendigt at benytte vidner, hvis identitet og detaljerede forklaring  

 må holdes skjult for tiltalte og for andre.
Som eksempel nævnes  

 drab og gidseltagning som led i international terrorvirksomhed eller i  

 opgør inden for organiserede forbrydergrupper.
Mindretallet fandt, at  

 det må befrygtes, at trusler og vold mod personer, der kan tænkes  

 at ville vidne imod kriminelle, vil få et øget omfang, hvis  

 lovgivningen på forhånd udelukker enhver mulighed for at skjule  

 en vidneforklarings indhold for en tiltalt.
4.3. Justitsministeriets forslag 4.3.1. Lovforslaget svarer til de ændringer af  

 retsplejelovens § 848, som blev foreslået af den daværende  

 justitsminister i december 1991, jf. pkt. 2.5.3. ovenfor, og som ligeledes  

 byggede på anbefalingerne fra Retsplejerådets flertal.
 Forslaget har   på samme måde som lovforslaget  

 fra 1991   en noget anden lovteknisk udformning end Retsplejerådets  

 forslag fra 1985. Baggrunden herfor er, at den ændring af  

 retsplejelovens § 848, stk. 3, om adgang til at hemmeligholde  

 oplysning om et vidnes bopæl for tiltalte, som Folketinget enstemmigt  

 vedtog i maj 1987, efter Justitsministeriets opfattelse bør  

 opretholdes ved siden af den foreslåede adgang til videregående  

 hemmeligholdelse.
 Ligesom i lovforslaget fra 1991 foreslås det, at  

 adgangen til at hemmeligholde et vidnes navn, stilling og bopæl for  

 tiltalte betinges af, at afgørende hensyn til vidnets sikkerhed  

 gør det påkrævet.
Der er således valgt en lidt anden formulering end  

 den, som Retsplejerådets flertal foreslog, og som indebar, at anonym  

 vidneførsel kunne ske, hvis væsentlige hensyn til vidnet  

 gør det påkrævet.
Hermed tilsigtes dog ikke nogen  

 realitetsændring i forhold til forslaget fra Retsplejerådets  

 flertal.
Det betyder, at omstændighederne i sagen med styrke skal tale  

 for, at vidnet kan blive udsat for repressalier eller andre ubehageligheder,  

 hvis tiltalte får oplysninger om vidnets identitet, jf.  

 Retsplejerådets betænkning s. 44. Denne betingelse kan ofte  

 være opfyldt i tilfælde, hvor vidnet er omfattet af  

 vidnefritagelsesgrundene i retsplejelovens § 171, stk. 2. Det  

 fornødne grundlag for hemmeligholdelse af vidnets navn mv. vil  

 imidlertid efter omstændighederne også kunne foreligge i  

 tilfælde, hvor vidnet ikke kan påberåbe sig en  

 vidnefritagelsesgrund.
 Som følge af det anførte må det  

 antages, at bestemmelsen om anonym vidneførsel navnlig vil kunne blive  

 relevant i visse sager om grov og mere organiseret kriminalitet, herunder  

 bandekriminalitet.
Det vil i alle tilfælde være en betingelse, at  

 begrænsninger i tiltaltes kendskab til vidnets navn mv. er uden  

 betydning for tiltaltes forsvar.
I praksis vil forslaget derfor kunne  

 få betydning i forhold til såkaldte tilfældige vidner   det  

 vil sige vidner, som ikke har nogen tilknytning til tiltalte.
Tiltalte bør som udgangspunkt have adgang til at  

 overvære den forklaring, der afgives af et vidne, som er beskyttet ved  

 hemmeligholdelse af navn mv.
Træffer retten beslutning om, at vidnets  

 navn, stilling og bopæl ikke skal oplyses over for tiltalte, kan retten  

 efter forslaget derfor kun bestemme, at tiltalte skal forlade retslokalet,  

 mens vidnet afhøres, hvis der er grund til at antage, at vidnet eller  

 vidnets nærmeste vil blive udsat for alvorlig fare ved tiltaltes  

 kendskab til vidnets identitet (udseende).
I lighed med forslaget fra 1991 indebærer  

 lovforslaget, at rettens bestemmelse om anvendelse af reglerne om  

 hemmeligholdelse af et vidnes identitet kan kæres under  

 domsforhandlingens forberedelse og under domsforhandlingen.
Efter  

 retsplejelovens § 968, stk. 1, tilkommer kæreadgangen enhver,  

 over for hvem beslutningen indeholder en afgørelse.
Også vidnet  

 selv kan således kære en kendelse om anvendelse af reglerne om  

 hemmeligholdelse af den pågældendes identitet.
Siden udformningen af Retsplejerådets forslag er der  

 ved lov nr. 366 af 18. maj 1994 indsat en bestemmelse i retsplejelovens  

 § 848, stk. 2, 2. pkt., hvorefter retten afgør, om  

 gengivelsen af et vidne eller en medtiltalts forklaring i tilfælde,  

 hvor tiltalte har måttet forlade retslokalet under forklaringens  

 afgivelse, skal ske, før eller efter tiltalte selv har afgivet  

 forklaring.
Denne bestemmelse vil blive videreført i forslaget til  

 § 848, stk. 5.
De foreslåede bestemmelser i § 848 suppleres af  

 retsplejelovens regler om dørlukning.
Den beskyttelse af et vidne, der  

 tilstræbes fremmet med lovforslaget om hemmeligholdelse af et vidnes  

 identitet og udelukkelse af tiltalte fra at overvære vidnets  

 forklaring, kan således blive illusorisk, hvis tilhørere  

 eventuelt med tilknytning til tiltalte   kan overvære og referere  

 forklaringen.
I disse tilfælde vil det derfor være naturligt, at  

 der også træffes beslutning om dørlukning, jf.  

 retsplejelovens § 29.
 4.3.2. Efter den gældende bestemmelse i  

 § 841 kan retten efter anmodning fra anklagemyndigheden, forsvareren  

 eller et vidne allerede forud for domsforhandlingen træffe  

 afgørelse om dørlukning, referatforbud, navneforbud, eller om,  

 at tiltalte skal forlade retslokalet, mens et vidne afhøres.
Formålet med bestemmelsen er at give mulighed for at  

 skabe øget tryghed hos vidner.
Der bør derfor efter  

 Justitsministeriets opfattelse også være mulighed for at  

 træffe forhåndsafgørelse om hemmeligholdelse af et vidnes  

 identitet efter forslaget til ny § 848, stk. 2, og herunder om, at  

 tiltalte skal forlade retslokalet efter § 848, stk. 3. I  

 overensstemmelse hermed foreslås en ændret formulering af  

 retsplejelovens § 841.
4.3.3. I rapporten om vidnebeskyttelse fra juni  

 1998, jf. pkt. 2.5.6. ovenfor, anbefales det at anvende anticiperet  

 bevisoptagelse i form af en tidlig, indenretlig afhøring af vidner,  

 der kan tænkes at blive udsat for trusler.
En sådan indenretlig  

 vidneafhøring forud for en eventuel senere domsforhandling  

 foregår efter reglerne i retsplejelovens §§ 747 og 748.
 Efter ordlyden af de gældende bestemmelser i  

 retsplejelovens § 748, stk. 5 og 6, kan hensynet til tredjemand  

 eksempelvis et vidne selv eller vidnets nærmeste   imidlertid ikke  

 begrunde, at sigtede udelukkes fra et retsmøde eller gøres  

 bekendt med, hvad der er tilført retsbogen, ligesom hensynet til  

 tredjemand efter bestemmelsens ordlyd ikke kan begrunde, at der gives  

 forsvareren pålæg om ikke at give sigtede underretning om, hvad  

 der er passeret i retsmødet.
 Der forslås derfor en ændring af  

 retsplejelovens § 748 med henblik på udtrykkeligt at  

 fastslå, at også hensynet til tredjemand (som f.eks. et vidne,  

 der kan frygte for repressalier mv.) skal kunne begrunde, at der   når  

 dette undtagelsesvis anses for påkrævet   sker  

 begrænsninger i sigtedes ret til bl.a. at overvære  

 retsmødet.
4.3.4. Forslaget indebærer, at oplysning om  

 et vidnes identitet og bopæl efter omstændighederne kan  

 hemmeligholdes for sigtede/tiltalte under hele sagens forløb.
Under  

 efterforskningen vil det kunne ske ved pålæg til forsvareren i  

 medfør af de gældende bestemmelser i § 745, stk. 4, og  

 § 748, stk. 6, jf. herved den foreslåede ændring af  

 § 748, stk. 5. Efter udfærdigelse af anklageskrift vil  

 hemmeligholdelse af vidnets identitet over for tiltalte kunne ske i  

 medfør af forslaget til ny § 835, stk. 2, samt § 848,  

 stk. 2, nr. 2, og stk. 3, eventuelt jf. § 841.
 Det anførte indebærer, at politi og  

 anklagemyndighed i givet fald bør søge at få afklaret  

 spørgsmål om hemmeligholdelse af et vidnes identitet, inden et  

 forsvarerpålæg efter § 745, stk. 4, eller § 748,  

 stk. 6, udløber.
Efter retsplejelovens § 41, stk. 2, kan  

 aktindsigt i afsluttede straffesager afslås, hvis det må  

 befrygtes, at en udskrift af retsbogen vil blive benyttet på  

 retsstridig måde.
I sager, hvor der er truffet afgørelse om  

 hemmeligholdelse af et vidnes identitet, vil oplysninger om vidnets navn,  

 stilling og bopæl kunne undtages fra aktindsigt i medfør af  

 denne bestemmelse.
5. Forholdet til Den Europæiske Menneskerettighedskonvention 5.1. Artikel 6 i Den Europæiske  

 Menneskerettighedskonvention er ikke generelt til hinder for brug af anonyme  

 vidner i straffesager.
Den Europæiske Menneskerettighedsdomstol har  

 navnlig afsagt følgende afgørelser vedrørende anonyme  

 vidner: Kostovski mod Holland, dom af 20. november 1989, Windisch mod  

 Østrig, dom af 27. september 1990, Lüdi mod Schweiz, dom af 15.  

 juni 1992, Doorson mod Holland, dom af 26. marts 1996, Van Mechelen m.fl. mod  

 Holland, dom af 23. april 1997, og Kok mod Holland, klagesag 43149/98,  

 afgørelse af 4. juli 2000.
 Domstolen anerkender, at hensynet til vidners liv, frihed  

 og sikkerhed efter omstændighederne kan begrunde en fravigelse af  

 udgangspunktet for vidneførsel i straffesager, dvs. vidnets afgivelse  

 af forklaring direkte for den dømmende myndighed i et offentligt  

 retsmøde, hvor også den tiltalte og forsvareren er til stede.  

 Domstolen har i den forbindelse fremhævet, at hensynet til vidners og  

 forurettedes liv, frihed og sikkerhed er beskyttet af andre  

 konventionsbestemmelser, der indebærer, at staterne har pligt til at  

 indrette deres straffesystemer på en sådan måde, at  

 hensynet til disse interesser ikke tilsidesættes.
 Ved af brug af anonyme vidner i straffesager er det efter  

 Domstolens praksis afgørende, om der er foretaget en rimelig afvejning  

 af de ulemper, en sådan fremgangsmåde medfører for  

 tiltalte, over for hensynet til det eller de pågældende  

 vidner.
Efter praksis tillægges vidnets karakter betydning.  

 Det vil f.eks. have betydning, om der er tale om et mere eller mindre  

 tilfældigt vidne, der ønskes afhørt i forbindelse med en  

 sag om grov kriminalitet, og som risikerer repressalier.
Hvis der derimod er  

 tale om et vidne, der tilhører politiet, kan anonymisering som  

 udgangspunkt kun finde sted, hvis der foreligger helt ekstraordinære  

 situationer, f.eks. for ikke at afsløre identiteten på en  

 hemmelig agent i tilfælde, hvor det ikke er muligt at bruge mindre  

 indgribende foranstaltninger.
Den konkrete fremgangsmåde i forbindelse med  

 vidneforklaringen skal ske med respekt af kravet om proportionalitet.
Det  

 indebærer, at der skal ske anonymisering i mindst muligt omfang.  

 Domstolen har påpeget, at det i nogle tilfælde vil være  

 tilstrækkeligt at holde vidnets identitet hemmelig for den tiltalte, i  

 andre tilfælde kan det måske være nødvendigt  

 endvidere at foretage en vis maskering, og i andre tilfælde kan det  

 være nødvendigt helt at afskære tiltaltes mulighed for at  

 høre eller iagttage vidnet.
Valget af anonymiseringsgrad må  

 imidlertid ske på grundlag af en konkret vurdering af hensynet til  

 vidnet.
Det har endvidere betydning, om forsvareren er til stede, når  

 vidnet afgiver forklaring, og om forsvareren har mulighed for at  

 afhøre vidnet.
Herudover vil det være af betydning, om det eller de  

 anonyme vidners forklaringer er det eneste eller afgørende bevis i  

 sagen mod den tiltalte.
Hvis det er tilfældet, følger det af  

 Domstolens praksis, at en domstols anvendelse af et sådant vidnes  

 forklaring som grundlag for en domfældelse vil udgøre en  

 krænkelse af konventionen.
 5.2. Efter Justitsministeriets opfattelse vil den  

 foreslåede ordning være forenelig med konventionens artikel 6 og  

 de krav, der følger af Domstolens praksis.
Efter den foreslåede ordning kan retten træffe  

 bestemmelse om forskellige grader af anonymisering.
Retten kan bestemme, at  

 vidnets adresse skal holdes hemmelig for den tiltalte.
Retten kan gå et  

 skridt videre og bestemme, at vidnets navn, stilling og bopæl skal  

 holdes hemmelig for den tiltalte.
Retten kan endelig bestemme, at tiltalte  

 skal forlade retslokalet, mens vidnet afhøres.
Efter forslaget forudsætter en beslutning om  

 anonymisering imidlertid i alle tilfælde, at hensynet til vidnet  

 konkret kan begrunde den valgte form for anonymisering.
Hemmeligholdelse af  

 vidnets bopæl forudsætter, at afgørende hensyn til vidnet  

 taler derfor.
Hemmeligholdelse af vidnets navn, stilling og bopæl  

 forudsætter, at afgørende hensyn til vidnet gør det  

 påkrævet.
En beslutning om, at tiltalte skal forlade retslokalet,  

 mens vidnet afgiver forklaring, forudsætter, at der er bestemte grunde  

 til at antage, at vidnet eller vidnets nærmeste vil blive udsat for  

 alvorlig fare, hvis tiltalte får kendskab til vidnets identitet.
Den foreslåede ordning forudsætter  

 således, at retten i hvert enkelt tilfælde foretager en vurdering  

 af, om og i hvilket omfang hensynet til vidnet konkret kan begrunde en  

 anonymisering, således at anonymisering i alle tilfælde sker i  

 mindst muligt omfang.
Herudover forudsætter den foreslåede  

 ordning, at der i hvert enkelt tilfælde foretages en afvejning mellem  

 hensynet til det pågældende vidne og til tiltalte, idet det kun  

 vil være muligt at foretage anonymisering, hvis det må antages at  

 være uden betydning for tiltaltes forsvar.
Hensynet til tiltalte er endvidere tilgodeset derved, at  

 tiltaltes forsvarer efter forslaget i alle tilfælde har mulighed for at  

 være til stede i forbindelse med afhøringen, dvs. også i  

 tilfælde, hvor tiltalte skal forlade retslokalet i forbindelse med  

 afhøringen af vidnet.
Forsvareren vil derfor have mulighed for at  

 varetage tiltaltes interesser, herunder stille spørgsmål til  

 vidnet.
Hertil kommer, at tiltalte efterfølgende vil få  

 oplysning om indholdet af det anonyme vidnes forklaring.
Endvidere skal  

 vidnet afgive sin forklaring for retten, således at retten får  

 mulighed for at foretage en vurdering af vidnets troværdighed, ligesom  

 retten og forsvareren vil være bekendt med vidnets identitet.
Den afvejning, der efter den foreslåede ordning skal  

 foretages i hvert enkelt tilfælde, svarer til den afvejning, der  

 følger af Domstolens praksis.
Det betyder efter Justitsministeriets  

 opfattelse, at brug af anonyme vidner i overensstemmelse med den  

 foreslåede ordning vil være forenelig med konventionens artikel 6  

 og de krav, der følger af Domstolens praksis.
 Det skal i den forbindelse bemærkes, at det med  

 hensyn til tilfælde, hvor der er sket fuldstændig anonymisering  

 dvs. hvor vidnets navn, stilling og bopæl ikke er blevet oplyst over  

 for tiltalte, og tiltalte ikke har været til stede, mens vidnet afgav  

 forklaring   er forudsat, at en sådan forklaring ikke kan udgøre  

 det eneste eller det afgørende bevis mod den tiltalte.
 6. Lovforslagets økonomiske og administrative konsekvenser  

 mv.
 Lovforslaget skønnes ikke at have økonomiske  

 eller administrative konsekvenser for det offentlige af betydning.
Lovforslaget har ikke økonomiske eller  

 administrative konsekvenser for erhvervslivet eller borgerne.
Det har ikke  

 miljømæssige konsekvenser og indeholder ikke EU-retlige  

 aspekter.
Positive konsekvenser/ mindre udgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 7. Hørte myndigheder mv.
 Lovforslaget er samtidig med fremsættelsen sendt til  

 høring hos:
 Præsidenterne for Højesteret, Østre og  

 Vestre Landsret, Københavns Byret samt retterne i Århus, Odense,  

 Ålborg og Roskilde, Domstolsstyrelsen, Den Danske Dommerforening,  

 Dommerfuldmægtigforeningen, Rigsadvokaten, Rigspolitichefen,  

 Politidirektøren i København, Foreningen af Politimestre i  

 Danmark, Politifuldmægtigforeningen, Politiforbundet i Danmark,  

 Advokatrådet, Landsforeningen af beskikkede advokater, Det Danske  

 Center for Menneskerettigheder, Nævnet for Etnisk Ligestilling og  

 Retspolitisk forening.
Bemærkninger til lovforslagets enkelte  

 bestemmelser I bilaget til lovforslaget er de foreslåede regler  

 sammenholdt med de nugældende regler.
Til § 1 Til nr. 1 (retsplejelovens § 748, stk. 5) Retsplejelovens § 748 omhandler afholdelse af  

 retsmøde under efterforskningen.
 Efter den gældende bestemmelse i § 748,  

 stk. 5, kan hensynet til fremmede magter, til statens sikkerhed eller  

 til sagens opklaring begrunde, at der ikke skal gives sigtede underretning om  

 afholdelse af et retsmøde, eller at sigtede skal være udelukket  

 fra at overvære et retsmøde helt eller delvis.
 Med den foreslåede bestemmelse fastslås det  

 udtrykkeligt, at også hensynet til tredjemand   f.eks. et vidne, der  

 kan frygte for repressalier   undtagelsesvis vil kunne begrunde  

 begrænsninger i sigtedes ret til bl.a. at overvære et  

 retsmøde.
Har sigtede været udelukket fra at overvære et  

 retsmøde, skal retten efter § 748, stk. 6, hvis sigtede er  

 til stede, og ellers politiet snarest gøre sigtede bekendt med, hvad  

 der er tilført retsbogen.
Hvis de særlige hensyn, som har  

 begrundet udelukkelsen, fortsat er til stede, kan sigtede dog af retten  

 afskæres herfra, ligesom retten kan pålægge forsvareren  

 ikke at give sigtede underretning om, hvad der er passeret i  

 retsmødet.
Pålæg efter § 748 kan udstrækkes,  

 indtil tiltalte har afgivet forklaring under domsforhandlingen.
 Der henvises i øvrigt til pkt. 4.3.3. i de  

 almindelige bemærkninger til lovforslaget.
Til nr. 2 (retsplejelovens § 835, stk. 2) Efter den gældende bestemmelse i § 835,  

 stk. 2, kan anklagemyndigheden under sagens forberedelse give  

 forsvareren pålæg om ikke at videregive oplysninger om et vidnes  

 bopæl til tiltalte, hvis anklagemyndigheden under domsforhandlingen  

 agter at fremsætte anmodning om hemmeligholdelse af vidnets  

 bopæl.
Dette pålæg kan af forsvareren indbringes for  

 retten.
 Ved den foreslåede bestemmelse skabes der som en  

 naturlig konsekvens af bestemmelsen i lovforslagets § 1, nr. 4, hjemmel  

 til at meddele forsvareren pålæg om ikke at videregive  

 oplysninger om et vidnes navn, stilling og bopæl til tiltalte i  

 perioden fra efterforskningens afslutning, indtil retten har taget stilling  

 til spørgsmålet om eventuel hemmeligholdelse af vidnets  

 identitet over for tiltalte.
I Retsplejerådets betænkning nr. 1056/1985  

 foreslog rådets flertal, at der indførtes en sådan hjemmel  

 til at give forsvareren pålæg om hemmeligholdelse.
Der henvises  

 herom til betænkningen s. 43-44. I overensstemmelse med den  

 gældende affattelse af bestemmelsen i retsplejelovens § 835,  

 stk. 2, tillægges kompetencen til at træffe afgørelse  

 herom anklagemyndigheden, men afgørelsen kan af forsvareren indbringes  

 for retten.
Til nr. 3 (retsplejelovens § 841) Efter den gældende bestemmelse i § 841 kan  

 retten forud for domsforhandlingen efter anmodning fra anklagemyndigheden,  

 forsvareren eller et vidne træffe afgørelse om  

 dørlukning, referatforbud, navneforbud, eller om, at tiltalte skal  

 forlade retslokalet, mens et vidne afhøres.
 Den foreslåede bestemmelse indebærer, at  

 retten også får mulighed for forud for domsforhandlingen at tage  

 stilling til en anmodning om hemmeligholdelse af et vidnes identitet efter de  

 foreslåede bestemmelser i § 848, stk. 2 og 3.
 Også afgørelser om hemmeligholdelse af et  

 vidnes navn, stilling og bopæl, jf. stk. 2, nr. 2, og stk. 3,  

 der træffes forud for domsforhandlingen, kan kæres efter den  

 foreslåede bestemmelse i § 848, stk. 6, jf. lovforslagets  

 § 1, nr. 4.
Til nr. 4 (retsplejelovens § 848) Den foreslåede affattelse af bestemmelsen i  

 retsplejelovens § 848 følger i det væsentlige   med visse  

 lovtekniske ændringer   det forslag, som Retsplejerådets flertal  

 fremsatte i betænkning nr. 1056/1985. Der henvises til  

 betænkningen s. 35-38 og 44-46 samt til pkt. 4.2. i de almindelige  

 bemærkninger til lovforslaget.
 Bestemmelsen, der direkte kun vedrører sager, hvor  

 der rejses tiltale for landsretten, finder gennem henvisningsbestemmelserne i  

 §§ 927 og 939 også anvendelse i straffesager, der behandles ved  

 byretten.
 Om de nærmere betingelser for, at retten efter  

 forslaget kan træffe bestemmelse om begrænsninger i tiltaltes  

 kendskab til vidnets identitet, henvises til pkt. 4.3.1. i de almindelige  

 bemærkninger til lovforslaget.
 Om forholdet til Den Europæiske  

 Menneskerettighedskonvention henvises til pkt. 5 i de almindelige  

 bemærkninger til lovforslaget.
 Hemmeligholdelse alene af et vidnes bopæl for  

 tiltalte vil som hidtil kunne ske, hvis afgørende hensyn til vidnets  

 sikkerhed taler for det.
 I overensstemmelse med strafferetsplejens såkaldte  

 proportionalitetsgrundsætning, hvorefter der altid bør anvendes  

 den mindst indgribende foranstaltning blandt flere mulige, er forslaget til  

 ny affattelse af § 848 udformet således, at den foranstaltning,  

 som er mindst indgribende overfor tiltalte, findes i bestemmelsens  

 første stykke, mens de mere indgribende foranstaltninger findes i  

 stk. 2 og 3.
Den foreslåede bestemmelse suppleres af  

 retsplejelovens regler om dørlukning.
I tilfælde, hvor retten  

 bestemmer, at et vidnes navn, stilling og bopæl ikke må oplyses  

 for tiltalte, og at tiltalte skal forlade retslokalet under vidnets  

 forklaring, vil det i reglen være hensigtsmæssigt, at der  

 træffes bestemmelse om dørlukning, jf. retsplejelovens  

 § 29, for at undgå, at vidnets identitet kan røbes ad denne  

 vej.
 Endvidere foreslås som en særlig retsgaranti,  

 at afgørelsen om hemmeligholdelse af et vidnes identitet og om evt.  

 udelukkelse af tiltalte fra at overvære forklaringen træffes ved  

 kendelse, og at en sådan kendelse kan kæres også under  

 domsforhandlingen eller under dennes forberedelse, jf. retsplejelovens  

 § 968, stk. 2. Kendelsen kan kæres, uanset om den alene  

 omhandler hemmeligholdelse af et vidnes navn, stilling og bopæl, eller  

 om den tillige vedrører spørgsmålet om udelukkelse af  

 tiltalte fra at overvære forklaringen.
Efter retsplejelovens § 968, stk. 1, tilkommer  

 kæreadgangen enhver, over for hvem beslutningen indeholder en  

 afgørelse.
Ud over anklagemyndigheden og forsvareren kan således  

 også vidnet selv kære en kendelse om anvendelse af reglerne om  

 hemmeligholdelse af vidnets identitet.
 Træffes beslutningen under landsrettens behandling  

 af en ankesag, følger det af den almindelige regel i retsplejelovens  

 § 968, stk. 3, at kære kræver tilladelse fra  

 Procesbevillingsnævnet.
Efter retsplejelovens § 969, stk. 2,  

 medfører kæremål ikke opsættelse af beslutningens  

 udførelse, medmindre det modsatte bestemmes enten af den ret, som har  

 afgivet beslutningen, eller af den ret, for hvilken kære rejses.
I  

 tilfælde, hvor det er åbenbart, at der ikke er grundlag for at  

 hemmeligholde et vidnes identitet, vil en ubetinget regel om opsættende  

 virkning kunne føre til, at kære iværksættes alene  

 for at forhale sagen.
Justitsministeriet har derfor ikke stillet forslag om  

 en sådan regel.
Justitsministeriet forudsætter dog, at kære af  

 kendelser om hemmeligholdelse af et vidnes identitet i almindelighed vil  

 blive tillagt opsættende virkning.
Med henblik på at undgå  

 udsættelse af domforhandlingen bør spørgsmålet om  

 hemmeligholdelse derfor forelægges retten så tidligt som muligt,  

 f.eks. under forberedelsen af domsforhandlingen, jf. den foreslåede  

 § 841.
 Den foreslåede affattelse af § 848,  

 stk. 5, svarer til den gældende § 848, stk. 2.  

 Bestemmelsen indeholder dog et nyt 3. pkt., der   i overensstemmelse med  

 Retsplejerådets forslag indebærer, at tiltalte ikke skal have  

 oplysning om vidnets bopæl eller navn, stilling og bopæl,  

 når tiltalte på ny kommer til stede i retslokalet, hvis retten  

 har truffet bestemmelse om hemmeligholdelse af vidnets bopæl eller  

 navn, stilling og bopæl efter stk. 2, nr. 1 eller 2.
 Den foreslåede bestemmelse berører   som  

 nævnt under pkt. 1 i de almindelige bemærkninger til lovforslaget  

   ikke forsvarerens ret til at overvære vidneforklaringen og stille  

 spørgsmål til vidnet.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Endvidere foreslås det, at  

 lovændringerne finder anvendelse i sager, som ikke er endeligt afgjort  

 ved lovens ikrafttræden.
Til § 3 Bestemmelsen vedrører lovens territoriale  

 gyldighedsområde og indebærer, at loven ikke gælder for  

 Færøerne og Grønland.
Bilag Lovforslaget sammenholdt med gældende lov Gældende formulering Lovforslaget § 1 I lov om rettens pleje, jf. lovbekendtgørelse nr. 809 af 14.  

 september 2001, foretages følgende ændringer:
§ 748. --- Stk. 2-4. --- Stk. 5. Retten kan på begæring bestemme, at der  

 ikke skal gives sigtede underretning om et retsmødes afholdelse, eller  

 at sigtede skal være udelukket fra at overvære et retsmøde  

 helt eller delvis, hvis hensynet til fremmede magter, til statens sikkerhed  

 eller til sagens opklaring undtagelsesvis gør det  

 påkrævet.
 1. I § 748, stk. 5, indsættes efter »sagens  

 opklaring«: »eller tredjemand«.
Stk. 6. Har sigtede været udelukket fra at  

 overvære et retsmøde, skal retten, hvis sigtede er til stede, og  

 ellers politiet snarest gøre ham bekendt med, hvad der er  

 tilført retsbogen.
Hvis de særlige hensyn, som har begrundet  

 udelukkelsen, fortsat er til stede, kan sigtede dog af retten afskæres  

 herfra, ligesom retten kan pålægge forsvareren ikke at give  

 sigtede underretning om, hvad der er passeret i retsmødet.  

 Pålægget kan udstrækkes, indtil tiltalte har afgivet  

 forklaring under domsforhandlingen.
§ 835. --- 2. § 835, stk. 2, affattes således:
 Stk. 2. Statsadvokaten kan give forsvareren pålæg  

 om ikke at videregive oplysninger om et vidnes bopæl til den tiltalte,  

 såfremt statsadvokaten under domsforhandlingen agter at fremsætte  

 begæring om rettens bestemmelse om, at denne oplysning ikke må  

 meddeles tiltalte, jf. § 848, stk. 3. Afgørelsen kan af  

 forsvareren indbringes for retten.
 »Stk. 2. Statsadvokaten kan give forsvareren pålæg  

 om ikke at videregive oplysninger om et vidnes bopæl eller navn,  

 stilling og bopæl til tiltalte, hvis statsadvokaten agter at  

 fremsætte anmodning om rettens bestemmelse om, at disse oplysninger  

 ikke må meddeles tiltalte, jf. § 848, stk. 2.  

 Afgørelsen kan af forsvareren indbringes for retten.«.
 3. § 841 affattes således:
 § 841. Retten kan efter anmodning fra anklagemyndigheden,  

 forsvareren eller et vidne forud for domsforhandlingen træffe  

 afgørelse om dørlukning efter § 29, stk. 2, nr. 2,  

 referatforbud efter § 30, nr. 2, navneforbud efter § 31,  

 stk. 1, nr. 1, eller om, at tiltalte skal forlade retslokalet, mens et  

 vidne afhøres, jf. § 848, stk. 1.
 »§ 841. Retten kan efter anmodning fra anklagemyndigheden,  

 forsvareren eller et vidne forud for domsforhandlingen træffe  

 afgørelse om dørlukning efter § 29, stk. 2, nr. 2,  

 referatforbud efter § 30, nr. 2, navneforbud efter § 31,  

 stk. 1, nr. 1, om at tiltalte skal forlade retslokalet, mens et vidne  

 afhøres, jf. § 848, stk. 1 eller 3, eller om, at et vidnes  

 bopæl eller navn, stilling og bopæl ikke må oplyses for  

 tiltalte, jf. § 848, stk. 2.«.
 4. § 848 affattes således:
 § 848. Formanden kan beslutte, at tiltalte skal forlade  

 retssalen, medens et vidne eller en medtiltalt afhøres, når  

 særegne grunde taler for, at en uforbeholden forklaring ellers ikke kan  

 opnås.
 »§ 848. Formanden kan uden for de tilfælde, der er  

 nævnt i stk. 2, nr. 2, beslutte, at tiltalte skal forlade  

 retslokalet, mens et vidne eller en medtiltalt afhøres, når  

 særegne grunde taler for, at en uforbeholden forklaring ellers ikke kan  

 opnås.
Stk. 2. Når tiltalte som følge af en beslutning  

 efter stk. 1 ikke har overværet afhøringen af et vidne  

 eller en medtiltalt, skal han, når han på ny kommer til stede i  

 retssalen, have oplysning om, hvem der har afgivet forklaring i hans  

 fravær, og om indholdet af forklaringen, for så vidt den  

 angår ham.
Retten afgør, om gengivelsen af forklaringen skal ske  

 før eller efter, at tiltalte selv har afgivet forklaring.
Stk. 2. Retten kan, hvis det må antages at være  

 uden betydning for tiltaltes forsvar, på anmodning bestemme 1)	at et vidnes bopæl ikke må oplyses for tiltalte, hvis  

 afgørende hensyn til vidnets sikkerhed taler derfor, eller 2)	at et vidnes navn, stilling og bopæl ikke må oplyses for  

 tiltalte, hvis afgørende hensyn til vidnets sikkerhed gør det  

 påkrævet.
 Stk. 3. Retten kan på begæring bestemme, at et  

 vidnes bopæl ikke må oplyses for tiltalte, såfremt  

 afgørende hensyn til vidnets sikkerhed taler derfor og det må  

 antages at være uden betydning for tiltaltes forsvar.
 Stk. 3. Er der truffet bestemmelse efter stk. 2, nr. 2,  

 kan retten yderligere bestemme, at tiltalte skal forlade retslokalet, mens  

 vidnet afhøres, hvis der er grund til at antage, at vidnet eller  

 vidnets nærmeste vil blive udsat for alvorlig fare, hvis tiltalte  

 får kendskab til vidnets identitet.
 Stk. 4. Formanden afgør, om tiltalte skal forlade  

 retslokalet under den forudgående forhandling om anmodninger fremsat  

 efter stk. 2 og 3.
Stk. 5. Når tiltalte som følge af en beslutning  

 efter stk. 1 eller stk. 3 ikke har overværet  

 afhøringen af et vidne eller en medtiltalt, skal tiltalte, når  

 denne på ny kommer til stede i retslokalet, have oplysning om, hvem der  

 har afgivet forklaring i tiltaltes fravær, og om indholdet af  

 forklaringen, for så vidt den angår tiltalte.
Retten  

 afgør, om gengivelsen af forklaringen skal ske før eller efter,  

 at tiltalte selv har afgivet forklaring.
Oplysning om vidnets bopæl  

 eller navn, stilling og bopæl skal dog ikke meddeles tiltalte, hvis  

 retten har truffet bestemmelse om hemmeligholdelse efter stk. 2, nr. 1  

 eller 2.
Stk. 6. Afgørelse om hemmeligholdelse af et vidnes  

 navn, stilling og bopæl, jf. stk. 2, nr. 2, og stk. 3,  

 træffes ved kendelse.
I kendelsen anføres de konkrete  

 omstændigheder i sagen, hvorpå det støttes, at  

 betingelserne for hemmeligholdelse er opfyldt.
Kendelsen kan til enhver tid  

 omgøres.
Rettens afgørelse efter stk. 2, nr. 2, og  

 stk. 3, kan kæres.«.
