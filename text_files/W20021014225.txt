Landsskatteretskendelse af 28. juni 2002 vedr.
Fradrag for  

 befordring og dobbelt husførelse A klager for indkomstårene 1997 og 1998 over, at de stedlige  

 skattemyndigheder ikke har godkendt fradrag for dobbelt husførelse  

    

  

 og fradrag for befordring.
 Sagens oplysninger  

  

 :
Det fremgår af sagen, at klageren er uddannet elektromekaniker  

 inden for forsvaret i årene 1979  1984 inkl.
Klageren har siden 1984  

 udført  

 almindeligt arbejde ved militæret og deltaget i diverse  

 efteruddannelseskurser  

 i elektronik, eksempelvis vedligeholdelse og reparation af F 16 fly.
Klageren var udstationeret i X i perioden 30. september 1996 til  

 30. juni 1999 for at gennemgå en officersgrunduddannelse.
Uddannelsen er et  

 led  

 i videreuddannelse fra tekniker/konstabel til teknisk officer.
Klageren har  

 over for skatteforvaltningen oplyst, at han selv skulle søge om at blive  

 optaget på uddannelsen, men at det ikke er udtryk for, at det er frivilligt.  

 Klageren har derfor ment, at han ikke har haft noget reelt valg, idet  

 alternativet havde været en stilling med lavere løn.
Ifølge personelbefaling  

 nr. 55 af 5. september 1996 skulle klageren efter ansøgning gennemgå  

 officersgrunduddannelsen inden for elektronik, og klageren var under  

 uddannelsen omfattet af de fastsatte bestemmelser for løn- og  

 ansættelsesvilkår  

 m. v. for kadetter på Forsvarets Officersskole.
Personelbefalingen er ikke  

 vedlagt, da den indeholder navn og fødselsdato på alle de personer, der  

 ifølge  

 denne befaling nr. 55 er beordret til andre tjenester eller bevilget en  

 officersgrunduddannelse.
 Klageren har oplyst til skatteadministrationen, at han under  

 uddannelsen har deltaget i ulønnet vagtturnus.
Klageren har under uddannelsen fået en særlig uddannelsesløn,  

 der er mindre end den løn, han oppebar indtil uddannelsens start.
Han har  

 ikke  

 modtaget godtgørelse fra arbejdsgiveren i forbindelse med uddannelsen, men  

 han  

 har betalt et månedligt kvarterbidrag på 925 kr. til logi, der blev trukket i  

 lønnen.
 Klageren har endvidere oplyst til skatteadministrationen, at han  

 har betalt ca. 280 kr. pr. måned for rengøring.
Der er ved ansøgning af 22. april 1997 søgt om et personligt  

 tillæg til klageren.
Ifølge ansøgningen har klageren søgt om dette tillæg, da  

 han ved indtræden på Flyvevåbnets Officersskole pr. 1. oktober 1996 har lidt  

 en  

 væsentlig nedgang i den faste løn.
Klageren fik bevilget et personligt ikke pensionsgivende tillæg  

 på 2.200 kr. pr. måned.
Beløbet er større end den reelle lønnedgang, hvilket  

 skyldes, at beløbet er omregnet fra stedtillægssats III til VI.
 Ifølge en pjece fra forsvaret benævnt Officer af linien i  

 flyvevåbnet er den pågældende uddannelse, der i alt varer 59 måneder,  

 opdelt i  

 4 faser:
1.6 måneders militær grund- og sergentuddannelse 2.2 måneders elektronik-/flymekanikeruddannelse 6 måneders elektronik- /flymekanikeruddannelse 6 måneders praktik på et værksted 6 måneders fly-/elektronikmekanikeruddannelse 3.22 måneders officersgrunduddannelse 4.11 måneders grundlæggende funktionsuddannelse.
Ifølge pjecen vil eleven blive udnævnt til premierløjtnant efter  

 de 59 måneders uddannelse, hvis den grundlæggende funktionsuddannelse er  

 gennemført med et tilfredsstillende resultat.
Klageren har været under  

 uddannelse i perioden 30. september 1996 til 30. juni 1999 svarende til 33  

 måneder.
De stedlige skattemyndigheder har efter det foreliggende formodet,  

 at  

 klageren har deltaget i fase 3 og 4, og at han dermed har mulighed for at  

 blive  

 premierløjtnant.
Skatteadministrationen har den 8. juni 1999 telefonisk fået  

 oplyst af Flyvevåbnets Officersskole, at uddannelsen er en kompetencegivende  

 lederuddannelse, der tages efter frivillig ansøgning fra deltageren.  

 Uddannelsen kan ikke tages af personer, der kommer lige fra  

 gaden.
De  

 pågældende skal starte som aspiranter til officersgrunduddannelsen,  

 hvorigennem  

 de samtidig aftjener deres værnepligt.
Skatteadministrationen har endvidere  

 telefonisk fået oplyst, at de kontraktforhold, som de kommende kadetter har  

 inden uddannelsen påbegyndes, ophæves, når de starter på uddannelsen.
Det  

 betyder bl.a., at de ikke kan sendes ud til tjeneste f.eks. i udlandet,  

 medens  

 de er under uddannelse.
 Klageren har ved indkomstopgørelserne for indkomstårene 1997 og  

 1998 foretaget fradrag for dobbelt husførelse med henholdsvis 14.900 kr. og  

 14.800 kr.
 Fradragene er opgjort således: 52 uger  5 ugers ferie = 47 uger  

 a 400 kr. = 18.800 kr.
 Beløbet er reduceret med bundfradrag, jf. ligningslovens § 9,  

 stk. 1, på henholdsvis 3.900 kr. og 4.000 kr.
Ifølge folkeregisteroplysninger blev klageren skilt den 25.  

 april 1996, og han flyttede pr. 15. juli 1996 tilbage til det tidligere hjem  

 på  

 adressen i Y.
Klagerens tidligere ægtefælle samt 2 børn fraflyttede adressen  

 i  

 Y den 8. juli 1996.
Klageren boede pr. 15. juli 1996 alene på adressen, men ifølge  

 folkeregisteroplysninger flyttede B og hendes søn ind hos klageren den 1.  

 august 1996. Klageren påbegyndte pr. 30. september 1996 sin uddannelse i X.  

 Klageren har endvidere for indkomstårene 1997 og 1998 foretaget fradrag for  

 befordring mellem X og hjemmet i Y med henholdsvis 20.285 kr. og 50.451 kr.  

 Klageren har oplyst, at han har kørt tur/retur mellem sit hjem og X en gang  

 om  

 ugen i 47 uger, og at fradraget er opgjort på grundlag af en afstand på 270  

   

 280 km hver vej.
Klageren har ikke specificeret fradragene.
Det er oplyst  

 overfor de stedlige skattemyndigheder, at befordringsfradraget for  

 indkomståret  

 1998 også indeholder udgift til færgebillet.  

    

  

 Udgiften er ikke dokumenteret.
 Skattemyndighedernes afgørelse  

  

 :
 De stedlige skattemyndigheder har ikke godkendt de selvangivne  

 fradrag, og skatteankenævnet har i den forbindelse anført, at det i relation  

 til begge typer af fradrag ifølge praksis er af afgørende betydning, om der  

 er  

 tale om efter- eller videreuddannelse, idet der ikke kan indrømmes fradrag i  

 forbindelse med videreuddannelse.
Som sagen foreligger oplyst har skatteankenævnet fundet, at den  

 uddannelse, som klageren har taget på Forsvarets Officersskole har karakter  

 af  

 en kompetencegivende videreuddannelse.
Dels er der tale om, at klageren efter  

 endt uddannelse kan opnå en stilling som premierløjtnant, og dels er det  

 oplyst  

 af Flyvevåbnets Officersskole, at den uddannelse, som han har taget, er en  

 kompetencegivende lederuddannelse.
 Klagerens argumentation  

  

 :
 Klageren har indsendt en klage udarbejdet af hans  

 personaleorganisation, Hovedorganisationen af Officerer i Danmark (HOD).
Klagerens repræsentant har anført, at klageren i 1997 blev  

 optaget som kadet på Flyvevåbnets Officersskole med henblik på gennemgang af  

 officersgrunduddannelsen for at blive linieofficer i forsvaret.
Klageren blev  

 under uddannelsen beordret til tjeneste ved Flyvevåbnets Officersskole i X  

 efter de for tjenestemænd gældende regler for forflyttelse.
Da officersgrunduddannelsen, der er beregnet til at vare 22  

 måneder, således kun ville blive af midlertidig karakter, har klageren i den  

 anledning modtaget godtgørelse for udgifter til dobbelt husførelse efter den  

 for forsvarets militære tjenestemænd gældende særregel under midlertidig  

 forflyttelse.
Denne godtgørelse er ifølge skattereglerne  

 indkomstskattepligtig  

 og derfor opgivet af forsvaret til skattemyndighederne.
Da den dobbelte  

 husførelse alene skyldes erhvervsmæssige årsager, jf.
Ligningsvejledningen,  

 afsnit A.F.1.3.1., har repræsentanten gjort gældende, at klageren er  

 berettiget  

 til fradrag for udgifter til dobbelt husførelse.
 De stedlige skattemyndigheder har ikke godkendt de selvangivne  

 fradrag under henvisning til, at tjenesten ved Flyvevåbnets Officersskole  

 skal  

 betragtes som videreuddannelse og derfor ikke berettiger til fradrag, jf.  

 statsskattelovens § 6, stk. 1, litra a, og ligningslovens § 9 C.
Klagerens repræsentant har i den forbindelse oplyst, at forsvaret  

 på dets 3 officersskoler uddanner 150  200 kadetter hvert år på  

 officersgrunduddannelsen med henblik på ansættelse som fast linieofficer  

 (tjenestemand) i forsvaret.
Personel til denne uddannelse kommer fra hele  

 landet, og da grunduddannelsen kun har en varighed af ca. 22 måneder,  

 foretager  

 det personel, som ikke har bopæl i hovedstadsområdet normalt ikke flytning,  

 men  

 oppebærer i stedet godtgørelse for dobbelt husførelse efter den mellem  

 Forsvarsministeriet og de til forsvaret relaterede personelorganisationer  

 indgåede aftale.
Repræsentanten har gjort gældende, at de af de stedlige  

 skattemyndigheder anførte begrundelser for ansættelserne bygger på et  

 manglende  

 kendskab til forsvarets personel- og uddannelsesstruktur.
Forsvarets  

 uddannelsesstruktur er lovfæstet og bygget på lov om forsvarets personel  

 (hovedloven), der blev vedtaget som lov nr. 232 af 1982 og afløste lov nr.  

 335  

 af 1969. Loven bygger på forslag fra en af Forsvarsministeriet den 31. januar  

 1973 nedsat styringsgruppe, som fremkom med forslag til en personel- og  

 uddannelsesstruktur, hvorefter samtlige funktioner (stillinger) opdeles som  

 militære eller civile i 4 niveauer (manuelt, mellemleder-, leder- og  

 chefniveau) samt i 3 tjenesteområder (operation, teknik og forvaltning).  

 Styringsgruppens forslag til ny uddannelsesstruktur i forsvaret er optaget i  

 Betænkning nr. 902 angående forsvarets fremtidige personel- og  

 uddannelsesstruktur samt personellovgivning.
 Seneste udgave af lov om forsvarets personel, hovedloven, er  

 optaget i lovbekendtgørelse nr. 527 af 6. juli 1998, og den beskriver bl.a.
hvad militært personel omfatter inddeling af forsvarets personelgrupper officersuddannelsen.
 Repræsentanten har pointeret, at det grundlag, på hvilket  

 forsvaret rekrutterer sit faste officerspersonel (tjenestemænd), ikke er  

 bygget  

 på videreuddannelse, men alene på en officersgrunduddannelse.
Forsvarets uddannelsesstruktur for officerspersonellet er  

 opbygget på en sådan måde, at den pågældende som kadet skal gennemgå en  

 officersgrunduddannelse for at skabe sig en livskarriere som linieofficer  

 (tjenestemand) med dertil hørende avancementer gennem karriereforløbet.
Efter  

 denne grunduddannelse bliver den pågældende udnævnt til linieofficer med rang  

 af premierløjtnant, og et ansættelsesforhold som tjenestemand oprettes.
For  

 at  

 avancere videre i det militære system skal linieofficeren gennemgå  

 Videreuddannelseskursus I (VUT I) og  

 Videreuddannelseskursus II (VUT II)   

 alt afhængig af en bedømmelse af den pågældendes egnethed til disse  

 videreuddannelser.
Repræsentanten har endvidere fremhævet, at siden  

 forsvarets  

 personeluddannelsesstruktur blev indført ved lov i 1982 har der været en  

 samlet  

 afgang af officerskadetter på 150  200 pr. år fra de 3 værns  

 officersskoler  

 efter gennemgang af officersgrunduddannelsen.
Der har i denne periode ikke  

 været rejst tvivl om beskatningsforholdene af officerskadetternes ydelser.
Bortset fra en enkelt sag fra 1971, hvor en kadet på Hærens  

 Officersskole af skattemyndighederne blev nægtet adgang til fradrag for  

 befordring mellem hjemmet og officersskolen, har der ikke været tvivl om, at  

 kadetterne under deres gennemgang af officersgrunduddannelsen på en af de 3  

 værns officersskoler får meddelt fast tjeneste af 2  4 års varighed og  

 derved  

 opnår ret til at modtage godtgørelse for dobbelt husførelse efter den særlige  

 aftale gældende for forsvarets personel og med den dertil hørende adgang til  

 skattemæssigt fradrag for afholdte udgifter til dobbelt husførelse.
Den  

 nævnte  

 sag fra 1971 blev indbragt for Landsskatteretten, som fandt, at den  

 pågældende  

 skatteyder var berettiget til fradrag for befordring.
I denne sag havde de  

 stedlige skattemyndigheder nægtet en elev på Hærens Officersskole på  

 Frederiksberg Slot fradrag for befordring mellem hjem og arbejdsplads.
Det  

 fremgik af sagen, at officerseleverne under uddannelsen på Officersskolen  

 modtog sædvanlig løn, og at de havde mulighed for at oppebære time- og  

 dagpenge  

 efter statens regler, at de var underkastet de almindelige beredskabskrav for  

 forsvarets personel, herunder pligt til i særlige situationer at gøre  

 militærtjeneste, og at de under uddannelsen var forpligtede til at gøre  

 tjeneste som vagtkommandører.
Landsskatteretten kunne efter det oplyste  

 tiltræde, at officersskolen ansås for et arbejdssted i relation til  

 ligningsloven, og ansættelsen blev derfor nedsat til det selvangivne beløb.
 Repræsentanten har endelig anført, at der er al mulig grund til  

 at antage, at de stedlige skattemyndigheder ikke er bekendt med hverken den  

 ved  

 lov fastsatte personeluddannelsesstruktur eller det krav, der er fastsat for  

 at  

 blive tjenestemandsansat linieofficer, nemlig en gennemgang af  

 officersgrunduddannelsen, som på ingen måde har noget at gøre med en  

 videreuddannelse, da den først kommer senere i en officers karriereforløb.
 Skatteankenævnets bemærkninger  

  

 :
Skatteankenævnet har under sagens behandling i Landsskatteretten  

 anført, at den omhandlede officersuddannelse dels er en grunduddannelse dels  

 en  

 videreuddannelse og ikke en efteruddannelse.
Nævnet bemærker endvidere, at  

 skatteankenævnets afgørelse er baseret på en skattemæssig vurdering af  

 begreberne efteruddannelse og videreuddannelse.
Skatteankenævnet er af den  

 opfattelse, at der i klagerens tilfælde er tale om en videreuddannelse i  

 forhold til hans faglige uddannelse, hvorimod der i forhold til den militære  

 uddannelse er tale om en egentlig grunduddannelse.
Nævnet finder derfor, at  

 der  

 ikke er tale om en efteruddannelse, der berettiger til fradrag for dobbelt  

 husførelse.
Skatteankenævnet er bekendt med såvel forsvarets  

 personaleuddannelsesstruktur  

 som kravet om, at officersuddannelsen skal gennemgås for at blive  

 tjenestemandsansat linieofficer.
Nævnet bemærker i den forbindelse, at sagen  

 alene er vurderet ud fra et skattemæssigt synspunkt.
Hvad angår den nævnte  

 kendelse fra Landsskatteretten af 20. december 1971 finder skatteankenævnet  

 ikke, at klagerens situation er analog med den pågældende skatteyders  

 situation  

 i den nævnte sag.
Skatteankenævnet har ved vurderingen af sagen blandt andet  

 lagt vægt på at klageren har fået en særlig uddannelsesløn under uddannelsen,  

 hvorimod officerseleven i den nævnte sag fra 1971 modtog sædvanlig løn under  

 uddannelsen at klageren under uddannelsen ikke kunne sendes ud til tjeneste,  

 f. eks. i udlandet, hvorimod officerseleven i sagen fra 1971 var underlagt de  

 almindelige beredskabskrav for forsvarets personel at det i klagerens tilfælde er et spørgsmål om, hvorvidt han har  

 modtaget en grund- eller videreuddannelse, hvorimod det i sagen fra 1971 var  

 spørgsmålet om, hvorvidt Hærens Officersskole på Frederiksberg Slot kunne  

 anses  

 for at være en arbejdsplads.
 Forsvarskommandoens udtalelse  

  

 :
Forsvarskommandoen har på forespørgsel af Told- og  

 Skattestyrelsen under sagens behandling i Landsskatteretten oplyst, at  

 optagelse på officersuddannelsen finder sted efter ansøgning.
Kadetterne  

 bliver  

 i forbindelse med gennemgang af uddannelsen ansat i forsvaret.  

 Ansættelsesforholdet reguleres af Kundgørelse for forsvaret B. 5  18.  

 Forsvaret har interesse i, at de ansatte tilføres ny kompetence m.v. og har i  

 overensstemmelse hermed opbygget et betydeligt antal grund-, videre- og  

 efteruddannelser, hvortil optagelse finder sted efter ansøgning.  

    

  

 Officersuddannelsen betragtes i den  

 sammenhæng som en grunduddannelse.
Kadetter kan i perioder, hvor der  

 eventuelt  

 ikke er undervisning, beordres til tjeneste i funktioner i forsvaret, hvor  

 den  

 opnåede militære grad anvendes.
Kadetter indgår tillige i krigsstyrken og  

 indgår i forsvarets samlede styrkeproduktion.
Ansættelsesforholdet for  

 kadetter  

 kan sidestilles med det ansættelsesforhold, der gælder for øvrige ansatte i  

 forsvaret.
I undervisningsperioden er kadetterne beordret til at gennemføre  

 et  

 tjenesteforløb, som er tilrettelagt af forsvaret.
Heri indgår såvel teoretisk  

 undervisning som praktisk tjeneste.
Uddannelsen har således ikke privat  

 karakter, men modtages som led i ansættelsesforholdet.
Efter endt uddannelse  

 ansættes kadetten som officer af linien (tjenestemand) og omfattes af en  

 tjenestepligt på typisk 3 år.
Der er således ikke tale om et lønnet  

 uddannelsesforløb, men derimod et ansættelsesforhold, hvor betingelser, løn  

 m.v. er aftalt med den forhandlingsberettigede organisation  

 (Hovedorganisationen af Officerer i Danmark/AC.) Såfremt den ansatte forinden  

 optagelse på officersskolen var ansat i en anden stilling i forsvaret,  

 bevares  

 den hidtidige løn i forbindelse med gennemgangen af officersuddannelsen.  

 Kadetter er som regel meddelt fast tjenestested ved officersskolen, hvorfor  

 der  

 ikke kan godtgøres udgifter til forplejning, logi m.v. (time- og dagpenge).
 Told- og Skattestyrelsens bemærkninger  

  

 :
 Told- og Skattestyrelsen har under sagens behandling i  

 Landsskatteretten udtalt, at det er en forudsætning for, at klageren kan  

 anses  

 for berettiget til befordringsfradrag, at Flyvevåbnets Officersskole kan  

 anses  

 for hans arbejdsplads, hvilket ligeledes er en forudsætning for fradrag efter  

 Ligningsrådets anvisning om dobbelt husførelse.
Told- og Skattestyrelsen har på baggrund af den nævnte udtalelse  

 fra Forsvarskommandoen anført, at man finder, at Flyvevåbnets Officersskole  

 ikke kan anses for en arbejdsplads for klageren.
Told- og Skattestyrelsen har  

 henvist til styrelsens gennemgang af praksis på området i TfS 1998.464, idet  

 man gør opmærksom på, at den elev ved Hærens Officersskole i 1968, der blev  

 anset for berettiget til befordringsfradrag ved Landsskatteretten, jf.
LSRM  

 1972.60, blev uddannet under den tidligere uddannelsesstruktur og ikke den  

 nugældende ordning, som klageren har fulgt.
Også ansættelses- og  

 arbejdsvilkårene var tilsyneladende anderledes i 1968, idet det fremgår af  

 kendelsen,  

 at eleven den gang havde mulighed for at oppebære time- og dagpenge.
 Klagerens repræsentants bemærkninger  

  

 :
 Klagerens repræsentant har under henvisning til udtalelserne fra  

 Forsvarskommandoen og Told- og Skattestyrelsen anført, at man beklager at  

 måtte  

 konstatere, at Told- og Skattestyrelsen over for Landsskatteretten har  

 konkluderet, at klageren på baggrund af de for ham gældende uddannelses-,  

 ansættelses- og arbejdsforhold hverken er berettiget til befordringsfradrag,  

 fradrag for dobbelt husførelse eller fradrag efter rejsereglerne.
Told- og Skattestyrelsen har fundet, at Flyvevåbnets  

 Officersskole ikke kan betragtes som en arbejdsplads henset til, at  

 uddannelsen  

 hertil ikke sker efter krav fra arbejdsgiveren, men efter ansøgning og  

 således  

 frivilligt.
Repræsentanten har under henvisning hertil anført, at  

 Forsvarskommandoen til dette spørgsmål har udtalt følgende:
Forsvaret har interesse i, at de ansatte tilføres ny kompetence  

 mv. og har i overensstemmelse hermed opbygget et betydeligt antal grund-,  

 videre- og efteruddannelser, hvortil optagelse finder sted efter  

 ansøgning. Repræsentanten finder ikke, at dette begrunder, at en  

 officersskole ikke kan være en arbejdsplads.
Hvad angår spørgsmålet om,  

 hvorvidt uddannelsen er en grunduddannelse og dermed kompetencegivende har  

 repræsentanten anført, at Told- og Skattestyrelsens vurdering af, at  

 uddannelsen er en grunduddannelse og dermed kompetencegivende forekommer  

 irrelevant i denne sag, og repræsentanten tilbageviser dette argument henset  

 til, at uddannelsen på forsvarets officersskoler er en grunduddannelse betalt  

 af forsvaret og dermed berettiget til fradrag, jf.
Ligningsvejledningen Alm.  

 del, pkt.
A.B.1.9.19, i modsætning til reglerne for grund- og  

 videreuddannelser, der ikke betales af arbejdsgiveren, men alene af den  

 uddannelsessøgende og derfor ikke berettiger til fradrag, jf.  

 Ligningsvejledningen, Alm. del, pkt.
A.F.1.5. Repræsentanten oplyser i den  

 forbindelse, at denne fortolkning af ligningsvejledningens pkt.
A.B.1.9.19 og  

 A.F.1.5. er givet telefonisk af Told- og Skattestyrelsen til repræsentanten.  

 Told- og Skattestyrelsen har anført, at kadetter på Flyvevåbnets  

 Officersskole  

 er ansat i henhold til særlig aftale mellem Forsvarsministeriet og HOD.  

 Repræsentanten har i den forbindelse anført, at styrelsens vurdering er  

 irrelevant, idet arbejdsforhold, løn og tillæg m.m. under ansættelse i det  

 offentlige som elever/(kadetter i forsvaret)  også under  

 skoleuddannelse   

 helt normalt er fastsat af den pågældende styrelse.
Eksempelvis kan nævnes de  

 specielle lønsatser, der er fastsat for elever, jf.
Finansministeriets  

 lønoversigter, der udgives af Økonomistyrelsen.
Hvad angår det af Told- og  

 Skattestyrelsen anførte om, at det særlige ansættelsesforhold indebærer, at  

 kadetterne bl.a. ikke får skattefri godtgørelse under tjenesterejser, har  

 repræsentanten bemærket, at denne regel gælder for alt militært personel  

 under  

 tjenesterejser, der ikke medfører overnatning og ikke alene for kadetter på  

 officersskolerne.
Denne regel skyldes, at militært personel oppebærer et  

 militærtillæg, der bl.a. dækker merudgifter til tjenesterejser, der ikke  

 medfører overnatning, og har intet med ansættelsesforholdet at gøre og dermed  

 ingen sammenhæng med tjenesten på officersskolen.
Denne regel er således  

 irrelevant i denne sag og har intet at gøre med, hvorvidt forsvarets  

 officersskoler kan betragtes som arbejdspladser.
Til det af Told- og  

 Skattestyrelsen anførte om, at kadetterne i uddannelsesperioden ikke er  

 omfattet af de arbejdstidsregler, der gælder for almindelig ansættelse, har  

 repræsentanten anført, at det ikke er unormalt, at man under et skoleforløb  

 af  

 praktiske hensyn til uddannelsens gennemførelse ikke er bundet af særlige  

 arbejdstidsregler.
Dette er i fuld overensstemmelse med det af  

 Finansministeriet fastsatte cirkulære om arbejdstidsregler for statens  

 tjenestemænd (cirkulære nr. 67 af 12. april 2000), hvor der, jf. cirkulærets  

 pkt. 3, kan henvises til særlige regler for kursusdeltagelse.
Repræsentanten  

 gør i den forbindelse opmærksom på, at de samme regler gør sig gældende for  

 øvrige uddannelsessteder i det offentlige, og det oplyses eksempelvis, at  

 Politiskolen har bekræftet, at arbejdstidsreglerne heller ikke gælder for  

 politieleverne på Politiskolen.
Repræsentanten må derfor på dette grundlag  

 tilbagevise Told- og Skattestyrelsens vurdering, idet man finder, at fordi  

 arbejdstidsregler ikke er gældende på forsvarets officersskoler, har dette  

 ingen indflydelse på, om officersskolerne kan betragtes som arbejdspladser.  

 Til  

 det af Told- og Skattestyrelsen anførte om, at kadetterne har tjenestested  

 ved  

 officersskolen har repræsentanten anført, at det fremgår af  

 Forsvarskommandoens  

 svar til Told- og Skattestyrelsen, at kadetter som hovedregel er meddelt fast  

 tjenestested ved officersskolen.
Repræsentanten finder i øvrigt ikke dette  

 forhold relevant i vurderingen af, om officersskolerne kan betragtes som en  

 arbejdsplads eller ej.
Til det anførte om, at kadetterne i perioder, hvor  

 undervisning ikke finder sted, kan beordres til tjeneste i funktioner i  

 forsvaret har repræsentanten henvist til, at Forsvarskommandoen bl.a. har  

 fremført,  ..kadetter indgår tillige i krigsstyrken og indgår i  

 forsvarets samlede styrkeproduktion.
Ansættelsesforhold for kadetter kan  

 sidestilles med et ansættelsesforhold, der gælder for øvrige i forsvaret.
I  

 undervisningsperioden er kadetterne beordret til at gennemføre  

 tjenesteforløb,  

 som er tilrettelagt af forsvaret.
Heri indgår såvel teoretisk undervisning  

 som  

 praktisk tjeneste.
Uddannelsen har således ikke privat karakter, men modtages  

 som led i ansættelsesforholdet. Repræsentanten har endvidere fremhævet, at de militære elever  

 deltager i praktisk militærtjeneste under officersskoleuddannelsen.
Repræsentanten har henvist til TSS  meddelelse af 14. januar  

 1998 om befordringsfradrag mellem sædvanlig bopæl og arbejdsplads, der  

 indeholder en række afgørelser, om hvorledes en række uddannelsessteder inden  

 for det offentlige kan betragtes som arbejdspladser.
Således kan nævnes, at Told- og Skatteskolen kan betragtes som en arbejdsplads  

 (tiltrådt af Landsskatteretten TfS 1998.91) Politiskolen kan betragtes som en arbejdsplads (LSRM 1972.146) Hærens Officersskole betragtes som en arbejdsplads (LSRM  

 1972.60) Kriminalforsorgens Uddannelsescenter kan betragtes som en  

 arbejdsplads (LSR af 25. oktober 1994).
Repræsentanten har endvidere anført, at som en væsentlig årsag  

 til disse afgørelser fremgår det tydeligt af TSS  meddelelsen, at  

 elever under  

 opholdet på de nævnte uddannelsesinstitutioner er underlagt de samme  

 tjenstlige  

 forpligtelser under skoleopholdet som ved praktisk tjeneste i de pågældende  

 organisationers institutioner og således står til rådighed for arbejdsgiveren  

 til faktisk benyttelse.
Repræsentanten finder det indlysende, at Told- og  

 Skattestyrelsen lægger stor vægt på den nævnte TSS  meddelelse, idet  

 styrelsen  

 har bedt Landsskatteretten om at offentliggøre kendelsen vedrørende told- og  

 skatteeleven netop med henblik på at opnå en mere ensartet praksis for såvel  

 offentligt som privat ansatte medarbejdere, der deltager i internt  

 tilrettelagte  

 institutionsuddannelser.
Repræsentanten finder på dette grundlag, at dette  

 forhold i særlig grad understreger, at officersskolerne kan betragtes som  

 arbejdspladser.
Repræsentanten har under henvisning til det af Told- og  

 Skattestyrelsen anførte om, at den elev ved Hærens Officersskole, der i 1968  

 af  

 Landsskatteretten blev anset for berettiget til befordringsfradrag, blev  

 uddannet under den tidligere uddannelsesstruktur, anført, at uanset at  

 forsvarets uddannelsesstruktur i 1983 blev ændret til det, den er i dag, er  

 de  

 primære forhold stadig de samme, nemlig at forsvarets personel i tjenesten i  

 forsvaret modtager uddannelse på forsvarets læreanstalter (officersskoler  

 m.m.)  

 på stort set samme vilkår som i 1968. Der har således ikke hersket tvivl om  

 mulighederne for fradrag i skattemæssig henseende siden Landsskatterettens  

 kendelse i 1971 og inden nærværende sag er fremkommet.
Repræsentanten har  

 endvidere anført, at såfremt den af Told- og Skattestyrelsen nu fremsatte  

 påstand om, at uddannelsesstrukturen i forsvaret har ændret sig i en sådan  

 grad  

 siden Landsskatterettens kendelse i 1971 (LSRM 1972.60), at bl.a.  

 befordringsfradrag ikke kan foretages, er korrekt, forekommer det særdeles  

 ulogisk, at Told- og Skattestyrelsen ikke i sin vigtige og retningsgivende  

 TSS  

  meddelelse af 14. januar 1998  hvor netop den nævnte kendelse  

 fra  

 Landsskatteretten fra 1971 er fremhævet  her informerer om, at for så  

 vidt  

 angår forsvarets officersskoler kan disse ikke længere betragtes som  

 arbejdspladser henset til den ændrede uddannelsesstruktur.
Repræsentanten er  

 dog ikke i tvivl om, at det grundlæggende princip i forsvarets  

 uddannelsesstruktur er den samme i 1998 ved udsendelsen af TSS   

 meddelelsen  

 som i 1992 ved udsendelsen af den nævnte kendelse fra Landsskatteretten.  

 Repræsentanten  

 har derfor konkluderet, at Told- og Skattestyrelsen ikke i sin udtalelse til  

 Landsskatteretten har fulgt sin egen og stadig gældende TSS  meddelelse  

 fra  

 14. januar 1998. Denne opfattelse bygges bl.a. på, at det forekommer  

 besynderligt, at den nu af Told- og Skattestyrelsen fremsatte ændrede  

 holdning  

 vedrørende den nugældende uddannelsesstruktur i forsvaret, der blev indført i  

 1983, ikke på noget tidspunkt siden udsendelsen af TSS - meddelelsen har  

 givet  

 anledning til ændrede skatteregler for forsvarets personel under uddannelse  

 fra  

 hverken Told- og Skattestyrelsen, told- og skatteregionerne eller de mange  

 lokale skatteforvaltninger.
Repræsentanten tilbageviser derfor stærkt den af  

 Told- og Skattestyrelsen nu anlagte holdning om, at forsvarets  

 uddannelsesstruktur  

 er af en sådan beskaffenhed, at forsvarets officersskoler ikke længere kan  

 betragtes som arbejdspladser.
Til det af Told- og Skattestyrelsen anførte om,  

 at eleven i 1968 havde mulighed for at oppebære time- og dagpenge har  

 repræsentanten oplyst, at dette forhold alene skyldes, at uddannelsen på det  

 tidspunkt var under 2 år (18 måneder). Efter den mellem Finansministeriet og  

 tjenestemændenes centralorganisationer indgåede aftale om tjenesterejser og  

 herunder stationering blev eleverne således ikke forflyttet, men  

 udstationeret  

 under officersskoleuddannelsen.
Dette berettigede eleverne til at oppebære  

 time- og dagpenge (udstationeringsgodtgørelse) på lige fod med øvrigt  

 militært  

 personel under udstationering.
Repræsentanten har endelig henvist til, at det  

 af Told- og Skattestyrelsen anførte om, at forsvarets officersskoler ikke  

 længere kan betragtes som arbejdspladser, synes at stride mod styrelsen egen  

 fortolkning af, hvad der forstås ved en arbejdsplads, idet styrelsen i sin  

 pjece fra juli 2000 Skattefri rejse- og befordringsgodtgørelse  

 har fastsat  

 følgende:
En persons arbejdsplads er et sted, hvor personen får vederlag  

 for at arbejde. Da forsvarets kadetter under uddannelse på forsvarets  

 officersskoler får løn, ligesom undervisningen og undervisningsmaterialerne  

 er  

 betalt af forsvaret, forekommer dette at være i god overensstemmelse med  

 status  

 for en arbejdsplads.
 Landsskatterettens  

 afgørelse:
Det må lægge til grund, at klageren efter optagelse på  

 Flyvevåbnets Officersskole med henblik på gennemgang af  

 officersgrunduddannelsen for at blive linieofficer i forsvaret, blev beordret  

 til tjeneste ved Flyvevåbnets Officersskole i X efter de for tjenestemænd  

 gældende regler for forflyttelse.
Klageren har under uddannelsesforløbet  

 oppebåret en særlig uddannelsesløn, et personligt tillæg samt skattepligtig  

 godtgørelse for udgifter til dobbelt husførelse.
Da klagerens deltagelse i  

 undervisningen på Flyvevåbnets Officersskole således er sket på  

 arbejdsgiverens  

 foranledning og i dennes interesse, og deltagelsen i undervisningen har været  

 relateret til klagerens beskæftigelse og ansættelse hos arbejdsgiveren, er  

 klageren i overensstemmelse med fast praksis berettiget til det selvangivne  

 fradrag for befordring, ligesom han er berettiget til fradrag for dobbelt  

 husførelse for perioden 1. august 1997 til 30. september 1998, idet klageren,  

 der påbegyndte uddannelsen den 30. september 1996 først fra den 1. august  

 1997  

 har været samlevende.
 Klageren er imidlertid alternativt for begge indkomstår  

 berettiget til fradrag for rejseudgifter, jf. ligningslovens § 9, stk. 1.
