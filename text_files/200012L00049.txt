Fremsat den 11. oktober 2000 af  

 skatteministeren (Ole Stavad) Forslag til Lov om ændring af lov om  

 afgift af visse chlorfluorcarboner og haloner (CFC-afgift)1) (Afgift på de industrielle drivhusgasser, HFC er, PFC  

 er og SF6) § 1 I lov om afgift af visse chlorfluorcarboner og haloner  

 (CFC-afgift), jf. lovbekendtgørelse nr. 569 af 3. august 1998, som  

 ændret ved § 28 i lov nr. 380 af 2. juni 1999 og ved § 22 i  

 lov nr. 165 af 15. marts 2000, foretages følgende ændringer:
 1. Lovens titel affattes således:
»Lov om afgift af visse ozonlagsnedbrydende stoffer og visse drivhusgasser  

 (Afgift på chlorfluorcarboner, haloner, hydrofluorcarboner,  

 perfluorcarboner og svovlhexafluorid)« 2. Før § 1 indsættes:
»Kapitel 1 Afgift af chlorfluorcarboner og haloner« 3. § 1, stk. 4 ophæves.
 4. § 2 affattes således:
»Afgiften udgør 30 kr. pr. kg af de i § 1, stk. 1,  

 nævnte stoffers nettovægt.« 5. § 3, stk. 2 affattes således:
»Dækningsafgiften udgør 30 kr. pr. kg af varens indhold af  

 stoffer, der er afgiftspligtige efter § 1, stk. 1. Skatteministeren  

 fastsætter regler om beregning af vægten.« 6. I § 3, stk. 4 ændres »§ 3a« til:  

 »§ 3d« 7. § 3a ophæves og i stedet indsættes:
»Kapitel 2 Afgift af hydrofluorcarboner, perfluorcarboner og  

 svovlhexafluorid § 3 a.
Den, der erhvervsmæssigt fremstiller eller fra  

 udlandet modtager følgende kemiske stoffer, skal betale en afgift til  

 statskassen:
1)	Hydrofluorcarboner (HFC er) 2)	Perfluorcarboner (PFC er) 3)	Svovlhexafluorid (SF6) Stk. 2. Afgiften skal også betales af de i stk. 1,  

 nævnte stoffer, når de findes i blandinger med andre stoffer.
 Stk. 3. De statslige told- og skattemyndigheder skal meddele  

 virksomheder godtgørelse efter ansøgning for betalt afgift for  

 stoffer omfattet af stk. 1, som er anvendt ved produktion af varer, der  

 ikke er omfattet af bilag 1, jf. dog stk. 4 og 5.
Stk. 4. Det er en betingelse for at opnå  

 godtgørelse, at virksomheden kan dokumentere, at der er sket en  

 anvendelse, der er berettiget til godtgørelse, samt at den  

 årlige godtgørelse udgør mindst 500 kr.
De statslige  

 told- og skattemyndigheder fastsætter de nærmere regnskabs- og  

 kontrolforskrifter i forbindelse med afgiftsgodtgørelsen.
Stk. 5. De statslige told- og skattemyndigheder meddeler efter  

 anmodning virksomheder, der ikke er registreringspligtige efter § 4,  

 bevilling til afgiftsfritagelse for afgiftspligtige stoffer omfattet af  

 stk. 1, der leveres til virksomheden fra registrerede virksomheder.
Det  

 er en betingelse for afgiftsfritagelsen, at virksomheden udelukkende  

 producerer varer, der ikke er omfattet af bilag 1, samt at virksomheden ikke  

 har videresalg af afgiftspligtige stoffer, efter stk. 1. De statslige  

 told- og skattemyndigheder fastsætter nærmere regler om  

 administration af afgiftsfritagelsen herunder regnskabs- og  

 kontrolforskrifter.
§ 3 b.
Afgiften udgør for:
1)	HFC-23 (R-23) 400 kr. pr. kg 2)	HFC-32 (R-32) 65 kr. pr. kg 3)	HFC-41 (R-41) 15 kr. pr. kg 4)	HFC-43-10mee (R-43-10mee) 130 kr. pr. kg 5)	HFC-125 (R-125) 280 kr. pr. kg 6)	HFC-134 (R-134) 100 kr. pr. kg 7)	HFC-134a (R-134a) 130 kr. pr. kg 8)	HFC-143 (R-143) 30 kr. pr. kg 9)	HFC-143a (R-143a) 380 kr. pr. kg 10)	HFC-152a (R-152a) 14 kr. pr. kg 11)	HFC-227ca (R-227) 290 kr. pr. kg 12)	HFC-236fa (R-236-fa) 400 kr. pr. kg 13)	HFC-245ca (R-245ca) 56 kr. pr. kg 14)	R-404A (HFC-143a/HFC-125/134a) 326 kr. pr. kg 15)	R-407C (HFC-32/HFC-125/134a) 153 kr. pr. kg 16)	R-410A (HFC-32/HFC-125) 173 kr. pr. kg 17)	R-413A (134a/PFC-218/HC-600a) 177 kr. pr. kg 18)	R-507 (HFC-125/HFC-143a) 330 kr. pr. kg 19)	R-508A (HFC-23/PFC-116) 400 kr. pr. kg 20)	R-508B (HFC-23/PFC-116) 400 kr. pr. kg 21)	Svovlhexafluorid (SF6) 400 kr. pr. kg 22)	Perfluormethan (R-14) 400 kr. pr. kg 23)	Perfluorethan (R-116) 400 kr. pr. kg 24)	Perfluorpropan (R-218) 400 kr. pr. kg 25)	Perfluorcyclobutan 400 kr. pr. kg 26)	Perfluorhexan 400 kr. pr. kg 27)	Perfluorbutan 400 kr. pr. kg 28)	Perfluorpentan 400 kr. pr. kg Stk. 2. Hvis et stof er omfattet af § 3a, stk. 1,  

 men ikke er omfattet af stk. 1, svares en afgift på 400 kr. pr.  

 kg.
Stk. 3. Hvis en blanding er sammensat af flere forskellige af  

 de i stk. 1 og 2 nævnte stoffer, beregnes afgiften som summen af  

 afgifterne af hver enkelt stof.
Udgør et stof mere end 90  

 vægtpct. af blandingen, kan afgiften beregnes efter satsen for dette  

 stof og blandingens samlede vægt.
Afgiftsniveauet kan altid beregnes  

 til 400 kr. pr. kg af de anvendte sammensætninger af de i stk. 1  

 og 2 nævnte stoffer.
§ 3 c.
Af de i bilag 1 nævnte varer, der indeholder et  

 eller flere af de i § 3a, stk. 1, nævnte stoffer, betales ved  

 erhvervsmæssig indførsel fra steder uden for EU eller fra visse  

 områder, der ikke er omfattet af de pågældende EU-landes  

 afgiftsområde, en dækningsafgift til statskassen, jf. dog stk.  

 2.
 Stk. 2. Der skal ikke svares dækningsafgift efter  

 stk. 1, for stoffer som er afgiftspligtige efter § 3a, og som er  

 anvendt som kølemiddel i air-conditionanlæg i biler, jf. bilag  

 1, nr. 12.
Stk. 3. Dækningsafgiften beregnes efter mængden af  

 de afgiftspligtige stoffer, jf. stk. 1, og afgiftssatser fastsat i  

 § 3b.
Skatteministeren fastsætter regler om beregning af  

 vægten.
 Stk. 4. Afgiften afregnes efter reglerne i toldlovens kapitel  

 4, jf. dog stk. 5.
 Stk. 5. For dækningsafgiftspligtige varer, der  

 indføres af en virksomhed registreret efter § 29 i toldloven,  

 finder reglerne i § 3d tilsvarende anvendelse.
Kapitel 3 Fælles bestemmelser § 3 d.
Ved erhvervsmæssig modtagelse af  

 dækningsafgiftspligtige varer, jf. § 1, stk. 2, og bilag 1,  

 fra andre EU-lande svares afgiften i forbindelse med varemodtagelsen her i  

 landet, jf. dog stk. 2. Varemodtagere skal inden varens afsendelse fra  

 udlandet anmelde sig hos de statslige told- og skattemyndigheder.
Anmeldelsen  

 er gældende for 5 år.
 Stk. 2. Der skal ikke svares afgift efter stk. 1, for  

 stoffer som er afgiftspligtige efter § 3a og er anvendt som  

 kølemiddel i airconditionanlæg i biler, jf. bilag 1, nr. 12.
Stk. 3. De i stk. 1, nævnte varemodtagere skal  

 efter udløbet af hver afgiftsperiode angive mængden af de varer,  

 virksomheden har modtaget i perioden, og indbetale afgiften heraf til de  

 statslige told- og skattemyndigheder.
Angivelsen og betalingen sker efter  

 reglerne i § 2, § 3 og §§ 5-8, nr. 2 og 3, i lov om  

 opkrævning af skatter og afgifter m.v.
Stk. 4. De statslige told- og skattemyndigheder kan  

 pålægge en virksomhed, der gentagne gange ikke betaler afgiften  

 rettidigt, at afgive angivelse ved varens modtagelse.
De statslige told- og  

 skattemyndigheder kan endvidere pålægge virksomheden at betale  

 afgiften ved varens modtagelse.
Stk. 5. Bestemmelserne i lovens § 8 og §§ 12 og 14  

 finder tilsvarende anvendelse.« 8. I § 4, stk. 1, indsættes efter  

 »§ 1«: »eller § 3a«.
 9. I § 4, stk. 3, indsættes efter  

 »§ 1«: »eller § 3a«.
 10. I § 5, stk. 3, indsættes efter »varer,«:  

 »som er omfattet af § 1, stk. 2 eller bilag 1«.
 11. I § 7, stk. 1, indsættes efter  

 »§ 1, stk. 2,«: »eller bilag 1«, efter »§ 1, stk. 1,«  

 indsættes: »eller § 3a, stk. 1,« og efter  

 »§ 3»indsættes: »,§ 3c eller §3d«.
 12. I § 14,stk. 4, indsættes efter  

 »§ 1«: »eller § 3a«.
 13. Efter § 14 a indsættes:
»§ 14 b.
I forbindelse med kontrol efter § 14 er de  

 statslige told- og skattemyndigheder berettiget til at foretage enhver  

 undersøgelse af stoffer og varer, der er nødvendig for  

 udøvelse af kontrol, og til uden erstatning at udtage prøver af  

 stoffer og varer, i det omfang det er nødvendigt for at  

 undersøge deres beskaffenhed.
Varemodtageren eller -fremstilleren er  

 berettiget til efter undersøgelsens afslutning på begæring  

 at få de udtagne prøver tilbageleveret, i det omfang de ikke er  

 medgået ved undersøgelsen.
Stk. 2. Såfremt de statslige told- og skattemyndigheder  

 har besluttet kun at undersøge en del af de angivne stoffer og varer,  

 anvendes resultaterne af den delvise undersøgelse på alle  

 stoffer og varer, der er anført under den pågældende  

 varepost i den afgiftspligtiges regnskab.
Varemodtageren eller -fremstilleren  

 kan dog anmode om en supplerende undersøgelse af stofferne og varerne,  

 såfremt det kan sandsynliggøres, at resultatet af den delvise  

 undersøgelse ikke kan anvendes på resten af de angivne stoffer  

 og varer.
Stk. 3. Det påhviler varemodtageren eller -fremstilleren  

 eller den, som handler på varemodtagerens eller -fremstillerens vegne,  

 at udføre det for undersøgelsen af stofferne og varerne  

 nødvendige arbejde (ud- og indpakning, opvejning, opmåling  

 m.v.). Omkostningerne i forbindelse hermed afholdes af varemodtageren eller  

 -fremstilleren.« 14. I § 15, ændres »§ 3a« til:  

 »§ 3d«.
 15. Som bilag 1 indsættes:
»Bilag 1 Varer, hvor der ikke kan opnås godtgørelse ved anvendelsen af  

 afgiftspligtige stoffer efter § 3a:
1)	Husholdningskøleskabe og -frysere 2)	Jævnstrømskøleskabe og -frysere, dog ikke mobile  

 kølecontainere og køleanlæg beregnet til anvendelse i  

 fly, skibe, fiskefartøjer og biler 3)	Vaccinekølere 4)	Kommercielle køle- og fryseskabe, herunder plug-in  

 møbler som iscremefrysere og flaskekølere 5)	Kommercielle køle- og fryseanlæg 6)	Mælkekøleanlæg 7)	Kølerum uden offentlig adgang 8)	Industrielle køle- og fryserum 9)	Lavtemperaturanlæg 10)	Varmepumper 11)	Airconditionanlæg i bygninger 12)	Airconditionanlæg i personbiler, vare- og lastbiler og  

 busser.
13)	Affugtere 14)	Fjernvarmerør 15)	Isolerede porte og døre 16)	Fugeskum 17)	Paneler til køle- og fryserum 18)	Ekstruderet polystyren til isolering (XPS-skum) 19)	Spraydåser, herunder beholdere beregnet på at  

 frembringe støj, beholdere til fejlfinding eller rensning på  

 f.eks. elektronisk udstyr (undtaget herfra er spraydåser til medicinsk  

 brug) 20)	Ruder 21)	Isolatorgas i elektriske installationer, dog undtaget  

 SF6-isoleret koblingsudstyr [ 36  

 kV 22)	Sporgas Punkterne omfatter ikke mobile kølecontainere og  

 køleanlæg - beregnet til anvendelse i fly, skibe,  

 fiskefartøjer og køretøjer.
Airconditionanlæg til  

 brug i personbiler, busser, vare- og lastbiler er dog omfattet« § 2 Stk. 1. Loven træder i kraft den 1. marts 2001.  

 Bestemmelsen i stk. 3 træder dog i kraft den 15. februar 2001.
 Stk. 2. Loven finder anvendelse på stoffer og varer, der  

 fra og med den 1. marts 2001 udleveres fra eller forbruges i registrerede  

 virksomheder, angives til fortoldning eller modtages fra udlandet.
 Stk. 3. Virksomheder, der skal registreres ved lovens  

 ikrafttræden, skal anmelde sig til registrering hos de statslige told-  

 og skattemyndigheder senest den 15. februar 2001.
 Stk. 4. Virksomheder, der skal registreres ved lovens  

 ikrafttræden eller allerede er registreret efter den gældende  

 lov, skal opgøre lagerbeholdningen af afgiftspligtige stoffer efter  

 § 3a, stk. 1, som affattet ved denne lov, den 1. marts 2001. De  

 statslige told- og skattemyndigheder fastsætter de nærmere regler  

 for opgørelsen.
Stk. 5. Andre virksomheder, der den 1. marts 2001 har en  

 lagerbeholdning af afgiftspligtige stoffer efter § 3 a, stk. 1, som  

 affattet ved denne lov, og som er indkøbt efter denne lovs  

 fremsættelse og overstiger 10 kilo, skal senest den 15. marts 2001 til  

 de statslige told- og skattemyndigheder fremsende en opgørelse over  

 denne lagerbeholdning ved lovens ikrafttræden.
De statslige told- og  

 skattemyndigheder fastsætter de nærmere regler for  

 opgørelsen.
 Stk. 6. Virksomheder, der er omfattet af stk. 5, skal  

 senest den 31. marts 2001 indbetale afgift af den i stk. 5, nævnte  

 lagerbeholdning af afgiftspligtige stoffer, der er indkøbt efter  

 lovens fremsættelse, til de statslige told- og skattemyndigheder.
 Stk. 7. Betales afgiften efter stk. 6 ikke rettidigt,  

 finder §§ 6-8 i lov om opkrævning af skatter og afgifter  

 anvendelse.
 Stk. 8. Med henblik på kontrol af virksomhedernes  

 lageropgørelse efter stk. 5, har de statslige told- og  

 skattemyndigheder følgende kontrolbeføjelser:
 1)	De statslige told- og skattemyndigheder har, hvis det skønnes  

 nødvendigt, til enhver tid mod behørig legitimation uden  

 retskendelse adgang til:
a)	at foretage eftersyn i virksomheder omfattet af stk. 5 og b)	at efterse virksomhedens forretningsbøger og øvrige  

 regnskabsmateriale samt korrespondance m.v.
2)	Den, der er ansvarlig for en virksomhed omfattet af stk. 5,  

 samt de personer, der er beskæftiget i virksomheden, skal yde de  

 statslige told- og skattemyndigheder fornøden vejledning og  

 hjælp ved foretagelsen af de i nr. 1 nævnte eftersyn.
Ved  

 udtagelse af vareprøver finder § 14b tilsvarende anvendelse.
 3)	Det i nr. 1, litra b, nævnte materiale skal på de  

 statslige told- og skattemyndigheders anmodning udleveres eller indsendes til  

 de statslige told- og skattemyndigheder.
 4)	Leverandører af råvarer m.v. til fremstilling af  

 stoffer, der er afgiftpligtige efter stk. 5 skal på begæring  

 meddele de statslige told- og skattemyndigheder oplysning om de leverede  

 stoffer.
 5)	De statslige told- og skattemyndigheder er berettiget til, hvis det  

 skønnes nødvendigt, mod behørig legitimation uden  

 retskendelse at foretage eftersyn af regnskaber m.v. hos de i stk. 5  

 omhandlede virksomheder.
 6)	I det omfang oplysninger som nævnt i nr. 1 er registreret  

 elektronisk, omfatter myndighedernes adgang til disse oplysninger også  

 en elektronisk adgang hertil.
Bemærkninger til lovforslaget Almindelige bemærkninger Med dette lovforslag foreslås en afgift på HFC  

 er (hydrofluorcarboner), PFC er (perfluorcarboner), og SF6  

 (svovlhexafluorid). En afgift skal øge incitamentet til anvendelsen af  

 mere miljøvenlige stoffer end HFC er, PFC er og SF6.  

 Afgiften skal ligeledes øge incitamentet til at reducere spild fra  

 eksisterende anlæg, opsamle og genanvende stofferne, samt tilskynde  

 udviklingen af alternativer.
I forbindelse med aftalerne om Finansloven for 2000 indgik  

 regeringen (Socialdemokratiet og Det Radikale Venstre) en aftale med  

 Socialistisk Folkeparti og Enhedslisten om at gennemføre en analyse af  

 kemikalieområdet.
Der blev i den forbindelse i foråret 2000  

 nedsat et udvalg under Skatteministeriet med deltagere fra Miljø- og  

 Energiministeriet og Finansministeriet.
I begyndelsen af august 2000 udsendte udvalget »Analyse af  

 mulighederne for øget anvendelse af afgiftsregulering på  

 kemikalieområdet«.
I analysen undersøges mulighederne for  

 øget anvendelse af afgiftsregulering på kemikalieområdet.  

 Der peges på områder, hvor det teknisk set fra en miljø-  

 og afgiftsmæssig synsvinkel er muligt på kort sigt at  

 indføre miljøafgifter.
Endvidere beskrives mulighederne for  

 afgiftsregulering på kemikalieområdet på lidt længere  

 sigt.
I analysen foreslås bl.a. en afgift på industrielle  

 drivhusgasser.
Analysen blev udsendt til de berørte brancher og  

 organisationer, der herved fik mulighed for at kommentere analysen.
Indledning HFC er, PFC er og SF6 bevirker, at  

 atmosfærens evne til at tilbageholde jordens overskudsvarme  

 øges, hvilket medfører, at temperaturen på jorden stiger.  

 HFC er, PFC er og SF6 er med på listen i Kyoto-protokollen  

 over drivhusgasser, hvor udledningen skal mindskes.
HFC er, PFC er og  

 SF6 indgår på linie med CO2, CH4  

 og N2O.
Danmark har sammen med de øvrige EU-lande delt EU s  

 samlede reduktionsforpligtigelse i Kyoto-protokollen mellem sig, og Danmark  

 har forpligtiget sig til at nedbringe det samlede danske udslip af  

 drivhusgasser med 21% i perioden 2008-2012 , se i øvrigt Miljø-  

 og Energiministeriets »Klima 2012   Status og perspektiver for dansk klimapolitik«.
Stofferne  

 bidrager ikke til nedbrydningen af ozonlaget, da stofferne ikke indeholder  

 chlor eller brom.
Ved fremstillingen af HFC kan dog dannes HCFC, som er  

 ozonlagsnedbrydende.
Disse stoffer produceres ikke i Danmark.
 Hvis den stofmængde af HFC er, PFC er og  

 SF6, som blev anvendt i 1998 udledes til atmosfæren, vil det  

 medføre et forøget udslip af drivhusgasser svarende til ca. 1,6  

 mill. tons CO2, svarende til ca. 3 pct. af den årlige danske  

 udledning af CO2. Den anslåede udledning af drivhusgasser  

 kan ud fra forbruget i 1998 omregnes til udledning af ca. 540.000 tons  

 CO2, svarende til ca. 1 % af den totale danske  

 CO2-emission (ca. 56,4 mill. tons). Den fremtidige udledning  

 skønnes - uden regulering - at blive tre-doblet i løbet af de  

 næste 10 år, hvilket bl.a. skyldes anlæggenes/produkternes  

 levetid og skrotning, herunder også overgang fra HCFC er  

 (hydrochlorfluorcarboner) til HFC er.
Der er i de senere år sket en stigning i det danske  

 forbrug af især HFC er og PFC er i takt med, at forbruget af CFC (fuldt  

 halogenerede chlorfluorcarboner) og HCFC nærmer sig nul p.g.a.  

 regulering.
Forbruget af SF6 (svovlhexafluorid) har været  

 nogenlunde konstant de sidste 5 år.
HFC er HFC er bruges i Danmark hovedsageligt som  

 kølemidler i køleanlæg og til opblæsning af  

 polyurethanskum.
HFC er bruges også til en række mindre  

 formål, herunder som drivmiddel i specielle spraydåser.
I  

 udlandet bruges HFC til specielle brandslukningsformål, men dette er  

 ikke tilladt i Danmark.
For en stor del af anvendelsesområder for HFC er  

 findes der i dag alternativer.
Der er p.t. ingen alternativer til de fleste  

 mobile køleanlæg (kølecontainere, kølebiler),  

 små køleskabe og frysere til lastbiler, lystbåde og andre  

 anvendelser til områder uden netspænding.
Der findes i dag heller  

 ingen kommercielt tilgængelige airconditionanlæg til biler uden  

 HFC, men disse vurderes på linie med langt de fleste andre  

 områder at blive udviklet i løbet af en kortere  

 årrække.
 I 1997 var der i Danmark et forbrug på ca. 890 tons  

 HFC er, et forbrug på 1.250 tons i 1998 og forbruget forventes at  

 være ca 1.230 tons i1999. Der forventes en stigning i brugen af HFC er,  

 når HCFC bliver forbudt i 2000/2002.
 Stoffernes drivhuseffekt måles i GWP (Global Warming  

 Potential). Til sammenligning er forholdet mellem GWP og CO2 pr.  

 definition 1:1.
 Det mest anvendte HFC (HFC-134a) har en GWP-værdi  

 på 1.300. Det betyder, at hvert kilo HFC-134a, der slipper ud til  

 atmosfæren, svarer til 1.300 kilo CO2. De resterende HFC er  

 har GWP-værdier på mellem 140 og 11.700. Mere end halvdelen af  

 emissionen af HFC sker fra køleanlæg (ikke  

 køle/fryseskabe).
Det forventes, at en stor del af HFC erne vil blive  

 indsamlet med henblik på genanvendelse.
En sådan frivillig  

 ordning eksisterer allerede i dag for CFC erne og HCFC erne i  

 kølebranchen, hvor HFC erne allerede i dag er omfattet - den  

 såkaldte KMO-ordning (Kølebranchens Miljø Ordning). Stort  

 set alle i kølebranchen har tilsluttet sig denne ordning.
PFC er Der bruges i Danmark kun en mindre mængde PFC er.  

 Det overvejende forbrugsområde er køleanlæg, men der  

 finder også en mindre anvendelse sted i industrien bl.a. til produktion  

 af elektroniske komponenter.
I udlandet anvendes PFC erne hovedsageligt i  

 aluminiumsindustrien.
Der blev i Danmark anvendt 8 tons PFC i 1997 og 6 tons i  

 1998. Ifølge Miljøstyrelsen er den største kendte  

 anvendelse af PFC i en køleblanding, der anvendes som substitut for  

 CFC.
Dette forbrug skønnes at være i begrænset  

 vækst.
 Denne PFC har en GWP-værdi på 7.000.
SF6 Størstedelen af SF6 anvendes i  

 støjisolerende termoruder.
Her findes der i dag alternativer f.eks.  

 tykkere ruder eller laminater, og forbruget forventes at falde kraftigt.
En anden anvendelse af SF6 er i dag inden for  

 elsektoren i visse afbrydere.
Der findes ingen reelle alternativer, idet  

 alternativerne til de små afbrydere vil kræve ombygninger, da  

 alternativerne er større, mens der ikke findes alternativer til de  

 større afbrydere.
Afgiften vil dog her give et øget incitament  

 til at være meget påpasselig med udslip f.eks. i forbindelse med  

 vedligeholdelse samt genindsamling af brugt SF6. De mindre  

 afbrydere er stort set helt tætte og serviceres i udlandet, og udslip  

 sker derfor kun yderst sjældent i forbindelse med  

 påkørsler eller lignende.
Derfor er de undtaget for afgift, mens  

 de større afbrydere er pålagt afgift.
Miljøstyrelsen  

 forhandler i øjeblikket med leverandørerne og Danske  

 Energiselskabers Forening om en frivillig aftale omkring tilbagetagning og  

 evt. genanvendelse af SF6 inden for elsektoren.
 Desuden bliver SF6 benyttet i visse  

 skosåler.
 Der blev i 1997 i alt anvendt 13 tons SF6, 9  

 tons i 1998 og forbruget forventes af være ca. 12.000 tons i 1999.  

 SF6 har en GWP-værdi på 23.900. Den største  

 emission af SF6 kommer fra lydisolerende termovinduer.
Initiativer Forslaget om afgifterne på de kraftigste  

 drivhusgasser er ikke det eneste initiativ, der er igangsat, for at reducere  

 brugen af gasserne.
Miljøstyrelsen har i foråret 2000 udsendt et  

 forslag til regulering af de kraftige industrielle drivhusgasser HFC er, PFC  

 er og SF6. Forslaget indeholder en gennemgang af hvert enkelt af  

 stoffernes anvendelsesområde, og indeholder datoer for stop af brugen  

 af de industrielle drivhusgasser i nye anlæg/produkter.
Miljø-  

 og energiministeren har tidligere bebudet et stop for denne anvendelse inden  

 2006. Planen indeholder derfor forslag til afviklingsdatoer for langt de  

 fleste anvendelsesområder   på en række områder  

 foreslås et stop tidligere end i 2006.
 Parallelt med dette lovforslag om afgifter på de  

 industrielle drivhusgasser fremlægges derfor et udkast til  

 bekendtgørelse, hvor afviklingsdatoerne i mange tilfælde er  

 ændret blandt andet på baggrund af de mange modtagne  

 høringssvar samt ikke mindst introduktionen af dette afgiftsforslag,  

 da en afgift vil tilskynde virksomhederne til at benytte alternativ  

 teknologi.
Endvidere har Miljøstyrelsen udsendt  

 miljøprojekt nr. 523, 2000: »Ozonlagsnedbrydende stoffer og  

 drivhusgasserne HFC er, PFC er og SF6«, som kortlægger det  

 danske forbrug og emissioner af ozonlagsnedbrydende stoffer samt visse  

 industrielt anvendte drivhusgasser i 1998. En tilsvarende rapport om  

 forbruget i 1999 er ved at blive færdiggjort.
Miljøprojekt nr.  

 456, 1999 »Erstatning af kraftige drivhusgasser - slutrapport« estimerer  

 bl.a. omkostningerne ved anvendelse af alternativer til drivhusgasserne.
 I forbindelse med »Program for Renere Teknologi m.v.« har  

 Miljøstyrelsen givet økonomisk støtte til en række  

 projekter, der har eller har haft til formål at udvikle og/eller  

 formidle viden om alternativer til de industrielle drivhusgasser.
 Projekterne har været medvirkende til udviklingen af  

 en række danske alternativer til adskillige anvendelsesområder.  

 Mange af disse resultater har bevirket, at det har været muligt at  

 foreslå en afvikling af brugen af de industrielle drivhusgasser  

 indenfor de specifikke anvendelsesområder.
 Denne udvikling er videreført under »Program for  

 renere produkter m.v.«, hvorunder Miljøstyrelsen i efteråret  

 1999 har givet økonomisk støtte til flere projekter f.eks.  

 udvikling og afprøvning af alternativer til SF6 i  

 støjisolerende vinduer, udvikling af CO2-baseret  

 kølecontainer, udarbejdelse af manual til installering af mellemstore  

 køleanlæg (herunder gennemgang af lovgivning etc.).
 Også Energistyrelsen har støttet en  

 række projekter, hvor der er blevet anvendt alternativer til de  

 industrielle drivhusgasser.
Omkostninger ved anvendelse af alternativer En række alternativer kan benyttes alt efter hvilket  

 anvendelsesområde, der er tale om.
For nogen anvendelsesområder  

 findes der dog endnu ikke alternativer.
De mest anvendte af alternativerne er  

 i dag butan og pentan i køleskabe, ammoniak i større  

 køleanlæg, CO2 i visse skumtyper m.v.
Der  

 foregår både herhjemme og internationalt en stor forskning i  

 udviklingen af alternativer inden for de enkelte brancher.
Specielt er der  

 ved at komme stor fokus på CO2 inden for  

 kølebranchen, men også videreudvikling af de alternative  

 kølemidler som butan og ammoniak er genstand for store  

 udviklingsaktiviteter.
Det vurderes, at ammoniak ca. koster 8 kr/kg excl. moms,  

 og at isobutan koster ca. 60 kr/kg. excl. moms.
Det vurderes dog, at der ved  

 køb af isobutan kan opnås væsentlige rabatter.
Ved  

 anvendelse af kulbrinter i stedet for HFC er skal der anvendes en  

 væsentlig mindre mængde kulbrinte, da der er en mindre  

 rørdimension på anlæg med kulbrinter.
KMO er Kølebranchen Miljøordning.
Der er  

 tale om en frivillig ordning, men næsten alle i kølebranchen har  

 valgt at tilslutte sig ordningen.
Ved anvendelse af HFC er skal der  

 lægges et bidrag på 15 kr/kg til KMO, mens dette ikke er  

 tilfældet for alternativerne.
Oversigt over industrielle drivhusgasser og alternativer og  

 GWP-værdier Stofbetegnelse Kemisk formel GWP-værdi (100 år) HFC er HFC-23 CHF3 11700 HFC-134a CH2 1300 HFC-152a C2H4F2 140 HFC-401A Blanding 1082 HFC-402A Blanding 2326 HFC-404A Blanding 3260 HFC-407A Blanding 1526 HFC-507A Blanding 3300 PFC er PFC-218 C3F8 7000 SF6 SF6 SF6 23900 Alternativer Isobutan (HC-600a) CH(CH3)3 3 Propan (HC-290) C3H8 3 Etan (HC-170) C2H6 3 Eten (Ethylen) CH2CH2 3 Propylen (HC-1270) C3H6 3 Ammoniak NH3 0 Kuldioxid CO2 1 Luft - 0 Vand H2O 0 Den mest anvendte HFC (HCF-134a) har en  

 indkøbspris på ca. 50 kr/kg excl. moms.
Hertil skal endvidere  

 lægges et bidrag på 15 kr/kg i bidrag til KMO.
Anvendelse af alternativer til HFC vil ofte  

 medføre, at hele anlægget eller dele af eksisterende anlæg  

 skal udskiftes, da alternativerne til HFC er brændbare.
De  

 første seks alternativer vist i ovenstående tabel er  

 brændbare, men dette har stort set ikke givet anledning til problemer i  

 praksis, selv om det stiller krav om ekstra uddannelse.
Spørgsmålet om sikkerheden er i øvrigt  

 blevet berørt i mange af de høringssvar, der er kommet i  

 forbindelse med høringen på Miljøstyrelsens udkast til  

 regulering af de industrielle drivhusgasser.
Der er for nyligt opstillet  

 flere anlæg (bl.a. store køleanlæg i bygninger), hvor det  

 har vist sig, at man kan benytte de gældende regler for  

 kølemidler.
Miljøstyrelsen har i øvrigt i slutningen af  

 1999 igangsat et projekt, der skal tydeliggøre reglerne og gøre  

 disse lettilgængelige i form af en manual.  

 Sikkerhedsspørgsmål ligger bl.a. hos Arbejdstilsynet og  

 Elektricitetsrådet, der også deltager i Miljøstyrelsens  

 projekt.
Ofte vil det kræve en særlig autorisation hos  

 personer, som arbejder med de brændbare alternativer.
Dette kan  

 medføre en øget byrde til efteruddannelse af personale ved  

 omlægninger fra drivhusgasser til de brændbare alternativer.
 Husholdningskøleskabe, hvor der er anvendt  

 alternativer til HFC er, er ofte mere støjsvage samt energibesparende.  

 Hvis et køleskab eksempelvis indeholder ca. 700 g HFC134a (200 g i  

 kølekredsen og ca. 500 g i isoleringsrummet) skal der betales 91  

 kr./køleskab i afgift ved en afgift på 130 kr./kg HFC134a.  

 Afgiften vil således give et incitament til at anvende alternativer til  

 HFC.
Det skønnes, at 95 pct. af husholdningskøle-  

 og fryseskabe, der i dag tages i anvendelse i Tyskland, er fremstillet uden  

 industrielle drivhusgasser.
Flere danske virksomheder har et omfattende salg  

 til Tyskland.
I supermarkeder er det i dag standard at benytte direkte  

 køling, hvor kompressorerne står i et maskinrum, og sender  

 kølemidlet direkte ud i butikken.
Tidligere benyttedes CFC eller  

 HCFC-kølemidler, men i dag er HFC-kølemidler (især  

 R-404A) standard.
Man kan vælge at benytte indirekte køling,  

 hvor man benytter HFC i det primære kølesystem, der køler  

 et af alternativerne ned, og det er så dette, der sendes ud i butikken  

 i det sekundære anlæg.
Dette vil reducere udslippet af de  

 industrielle drivhusgasser med ca. 95 %. Man kan ligeledes vælge at  

 benytte ammoniak eller kulbrinter i det primære system.
I England har bl.a. de store supermarkedskæder  

 Tescoe og Sainsbury anvendt kulbrinter.
I Sverige er der installeret over 75  

 køleanlæg med kulbrinter som kølemiddel i supermarkeder,  

 hospitaler m.v., hvilket skyldes lovkrav om, at der skal benyttes indirekte  

 køling, hvis kølemiddelfyldningen er over 30 kg.
Ofte har et  

 anlæg flere funktioner, f.eks. køling af supermarked og  

 luftkonditionering Anlægsomkostningerne ved at benytte indirekte  

 køling ved brug af alternativerne i supermarkeder vurderes generelt  

 til at være ca. 15 - 25 pct. højere.
Merprisen bliver mindre, jo  

 større anlæggene er.
Merprisen forventes at falde med tiden,  

 når udbuddet af alternativ teknologi bliver større, og der  

 bliver indarbejdet effektive rutiner i forbindelse med opstilling af  

 færdige køleunits og samling af væskerør.  

 Driftsomkostningerne skønnes at blive mindre pga. mere effektive  

 anlæg, herunder mere tætte anlæg pga. mindre fyldninger,  

 lavere priser på kølevæsken mm.
Reaktionerne på  

 Miljøstyrelsens forslag til regulering har dog vist, at der er  

 forskellige skøn over både merpris og effektivitet.
Den opbygning af køleanlægget, som er  

 demonstreret i et netop igangsat anlæg i en FDB-butik i Odense, kan  

 ofte anvendes i andre supermarkedskøleanlæg.
Ud fra erfaringerne  

 i projektet vurderer projektdeltagerne, at merprisen for et sådant  

 anlæg i et middelstort supermarked vil ligge omkring 10   15 % af  

 totalinstallationen incl. montage.
En afgift på HFC-kølemidlerne  

 vil således bevirke, at omkostningerne i de alternative anlægs  

 levetid vil blive i samme størrelsesorden, som et traditionelt  

 anlæg, idet driftsudgifterne til bl.a. efterfyldning er mindre.
Desuden  

 vil den mindre fyldning i sig selv også bevirke en lavere  

 anlægspris med de alternative kølemidler fremfor med  

 afgifsbelagte HFC-kølemidler.
Demonstrationsanlægget i Odense har desuden vist, at  

 der kan anvendes naturlige kølemidler i  

 supermarkedskøleanlæg, uden at energiforbruget forøges i  

 anlæggene.
Det er vigtigt at fokusere på miljøbelastningen  

 både fra kølemidlerne og fra energiforbruget til drift af  

 køleanlæggene.
Det vurderes derfor, at køleanlæg, der  

 anvender naturlige kølemidler, generelt vil kunne udføres  

 således, at energiforbruget for indirekte eller tilsvarende systemer  

 ikke bliver højere end for direkte systemer.
Det kræver brug af  

 komponenter (kompressorer), som er optimeret til kølemidlet, hvilket  

 har været tilfældet i Odense-anlægget.
Ved direkte køling (HFC-anlæg) i et  

 supermarked sendes flydende kølemiddel ud i lange  

 rørstrækninger til kølestederne, som ofte er køle-  

 eller frysegondoler, mælkeskabe, kølerum m.m.
Det fordampede  

 kølemiddel tilbageføres i andre rør.
I et mellemstort  

 supermarked er der ofte 30 - 40 kølesteder, og ofte er der flere  

 kilometer rør med kølemiddel, og disse er ofte samlet i  

 hundredvis af samlinger.
Det kan ikke undgås, at der er en vis  

 lækage i disse anlæg.
Lækage foregår ofte i pakninger  

 i ventiler og samlinger, eller ved at der direkte sker uheld med  

 knækkede rør.
Tidligere var lækageraten stor for disse  

 anlæg, måske 20 - 30 % af fyldningen på årsbasis.  

 Branchen har gjort meget for at fremme kvaliteten af nye anlæg, og det  

 formodes at lækageraten er reduceret til omkring 10%.
En lækagerate på 10% bliver ofte brugt i  

 international sammenhæng, selvom FN s Klimapanel IPCC regner med 17% i  

 gennemsnit.
Miljøstyrelsen er ikke bekendt med dokumenterede lavere  

 lækagerater end 10%.
Et typisk supermarkeds-køleanlæg til et  

 supermarked på 1.000 - 1.500 m2 vil have påfyldt 300  

 kg R-404A og have en lækagerate på 10, dvs. en påfyldning  

 på ca. 30 kg årligt.
R-404A har en GWP-værdi på  

 3.260, hvilket vil medføre en afgift på 326 kr./kg R-404A.
Der  

 skal således betales 97.800 kr. ved installering i afgift og 9.780 kr.  

 årligt ved påfyldning.
Påfyldningen svarer omregnet til et  

 årligt udslip på 97,8 tons CO2. Et typisk anlæg  

 koster i størrelsesordenen 1 mill. kr., men dette er meget  

 afhængig af den specifikke installation.
Nye anlæg kan muligvis  

 have en lavere lækagerate, men dette er genstand for en del  

 diskussion.
PFC er dyrere end HFC og anvendes ikke i så store  

 mængder som HFC.
En afgift også på PFC vil hindre, at der  

 anvendes PFC i stedet for HFC ved en afgift på HFC.
Der anvendes ca. 300-500 g HFC-134a i varmepumper til  

 brugsvand til et almindeligt hus.
Ved en afgift på 130 kr. pr. kg  

 HFC-134a vil afgiften blive ca. 40-65 kr. pr. varmepumpe.
Det vurderes, at en  

 varmepumpe koster i størrelsesordenen 15.000 kr.
En afgift på  

 denne type varmepumpe vil således udgøre mindre end 0,50 pct af  

 varmepumpens pris.
Større varmepumper beregnet til brugsvand og  

 rumopvarmning har en fyldning på omkring 3 kg, hvilket vil give en  

 afgift i størrelsesordenen 400 kr.
Den samlede pris for et  

 sådant anlæg ligger fra 50.000 kr.
Det skønnes, at SF6 koster ca. 80  

 kr./kg.
Alternativer findes for bl.a. anvendelsen i støjisolerende  

 vinduer, mens der ikke p.t. findes brugbare alternativer inden for  

 elsektoren.
Dog findes der afbrydere baseret på vakuum i stedet for  

 SF6 for de mindre afbrydere (SF6-isoleret  

 koblingsudstyr Der er ingen dansk produktion af HFC, PFC eller  

 SF6. Flere virksomheder har allerede afviklet brugen af HFC, PFC  

 og SF6.
Virksomheder, som bliver direkte berørt af afgiften Inden restriktionerne mod anvendelse af CFC (1993), var  

 ca. 90 virksomheder registreret (varemodtagere og oplagshavere) efter  

 CFC-afgiften.
HFC er og PFC er indgår stort set i samme produkter som  

 CFC inden restriktionerne.
SF6 bruges i dag kun af ganske få  

 virksomheder udover elsektoren.
Inden for elsektoren kendes alle  

 aktører, og der er kun få leverandører.
I forhold til afgiften på CFC, er der  

 tilføjet ca. 10 mindre varegrupper, som ikke var omfattet af afgiften  

 på CFC.
Det skønnes på denne baggrund, at afgiften vil  

 omfatte færre end 200 virksomheder.
Ud over anmeldte varemodtagere og registrerede  

 oplagshavere vil virksomheder, der kun importerer fra lande udenfor EU og  

 virksomheder, der ønsker godtgørelse i forbindelse med eksport  

 eller produktion af varer, der ikke er omfattet af bilag 1, blive omfattet af  

 afgiften.
Eksportvirksomhederne skønnes at være de samme som for  

 CFC samt bla. vinduesproducenter (SF6), men det skønnes, at  

 eksporten af vinduer med SF6 er kraftigt på vej ned, idet  

 SF6-holdige vinduer er på vej ud af det tyske marked.
Afgiftens udformning Det foreslås, at afgiften udformes efter  

 næsten samme princip som den gældende afgift på CFC.
Det  

 vil sige, at afgiften skal betales ved fremstilling og import af stofferne,  

 friholdelse ved eksport og genanvendelse m.v.
Ved at friholde opsamlet og  

 genanvendt stof for afgift tilskyndes til, at man ikke med vilje lader  

 stofferne slippe ud i atmosfæren, og at det samlede udslip dermed  

 bliver så lille som muligt.
Der skal som udgangspunkt svares afgift af  

 hydrofluorcarboner (HFC er), perfluorcarboner (PFC er) og svovlhexafluorid  

 (SF6), der importeres eller fremstilles her i landet.
Ved  

 anvendelse af de afgiftspligtige stoffer i varer, der ikke er omfattet af  

 bilag 1, kan der opnås godtgørelse for den betalte afgift.
Der  

 kan eksempelvis opnås godtgørelse for afgiftspligtige stoffer,  

 som er anvendt til medicinske sprays og mobile køleanlæg.
 Virksomheder, der udelukkende producerer varer, der ikke  

 er omfattet af bilag 1, kan opnå tilladelse fra de statslige told- og  

 skattemyndigheder, således at virksomheden kan modtage afgiftspligtige  

 stoffer fra registrerede virksomheder uden at der er svaret afgift.  

 Virksomheder, der har fået en sådan tilladelse, skal  

 således ikke efterfølgende have afgiften godtgjort.
Efter den gældende afgift på CFC skal der kun  

 svares afgift af stoffer, der anvendes i bestemte produkter, jf. § 1 i  

 lov om afgift på CFC.
Den »omvendte« udformning af afgiften på  

 industrielle drivhusgasser i forslaget er valgt for at lette administrationen  

 og kontrollen med afgiften.
Ved salg af afgiftspligtige stoffer er det ikke  

 sikkert, at stoffernes endelige anvendelsesområde er kendt.
Listen  

 begrænser endvidere antallet af varer, hvoraf der skal svares afgift  

 ved import og letter derfor administrationen ved import af varer.
Det  

 skønnes, at et begrænset antal virksomheder, der ikke er  

 registreret eller anmeldt, skal have godtgjort afgiften.
 Listen over varer, hvoraf der ikke kan opnås  

 godtgørelse for afgiften vil løbende blive revideret og  

 således blive tilpasset, hvis der sker ændringer i  

 anvendelsesområdet for industrielle drivhusgasser.
Det vurderes ikke nødvendigt at ændre  

 afgiften på CFC, således at udformningen af CFC-afgiften bliver  

 som udformningen af afgiften på industrielle drivhusgasser, da  

 CFC-gasser kun anvendes i meget begrænset omfang og udelukkende  

 indenfor områder, der er omfattet af afgiften.
Der vil ikke komme andre  

 områder, hvor der anvendes CFC-gasser, da brugen af CFC-gasserne er  

 tæt ved at være afviklet.
Afgiften lægges på stoffernes nettovægt.  

 Der bliver udsendt en bekendtgørelse med tabelmæssig fastsat  

 vægt, som kan anvendes ved import af produkter, der indeholder de  

 afgiftsbelagte stoffer.
Det er muligt at svare afgift efter det faktiske  

 indhold eller ved anvendelse af en tabelmæssig fastsat vægt, hvis  

 det faktiske indhold ikke er kendt.
Den tabelmæssigt fastsatte vægt skal  

 være højere end den gennemsnitlige afgift for at undgå  

 enhver form for afgiftstænkning.
Som udgangspunkt anvendes  

 bekendtgørelsen om beregning af den afgiftspligtige vægt for  

 produkter, der indeholder chlorfluorcarboner og haloner (BEK nr. 707 af 20.  

 november 1989) ved beregning af dækningsafgiften.
Listen vil dog  

 snarest blive opdateret.
 Det foreslås, at afgiften først træder  

 i kraft d. 1. marts 2001, således at de berørte virksomheder kan  

 nå at omstille deres regnskabssystemer og lignende.
Afgiftens størrelse Det foreslås, at afgiftens størrelse tager  

 udgangspunkt i de forskellige stoffers GWP og følger den i dag  

 gældende afgift på CO2 på 100 kr. pr. ton  

 CO2, således at afgiften følger stoffernes  

 drivhuseffekt.
Det foreslås, at afgiften følger de enkelte  

 stoffers GWP, således at koblingen til CO2-afgiften bliver  

 tydelig.
Det vurderes, at denne differentiering kan gennemføres uden  

 administrative problemer, da der oftest foreligger tilstrækkelige  

 oplysninger (leverandør-erklæringer og lignende), således  

 at differentieringen kan gennemføres uden for meget administrativt  

 besvær og problemer ved kontrol.
Der vil dog være behov for  

 stikprøver og udtagning af prøver til kontroltest.
Nogle af stofferne har en ganske høj  

 GWP-værdi.
Følger afgiften i alle tilfælde  

 CO2-afgiften kan dette i nogle tilfælde medføre en  

 afgift på 30 gange stoffernes salgspris.
Det foreslås derfor, at  

 der indføres en maksimal afgift på 400 kr. pr. kg.
Det  

 bør dog overvejes om denne grænse med tiden skal  

 hæves.
En maksimal afgift i denne størrelse anses for  

 nødvendig bl.a. for at forhindre en ikke-nødvendig brug i visse  

 køleanlæg og airconditionanlæg, hvor R-404A ofte benyttes  

 i stedet for den i denne sammenhæng mere energimæssigt fornuftige  

 HFC-134a.
En afgift i denne størrelsesorden vil ligeledes tilskynde  

 til at installere de i dag dyrere indirekte køleanlæg baseret  

 på naturlige kølemidler.
 Grænsen på 400 kr. pr. kg gør det  

 muligt for afgiften at følge GWP-værdien for langt de fleste  

 industrielle drivhusgasser, da de fleste industrielle drivhusgasser har en  

 GWP-værdi under 4.000. PFC erne og SF6 har dog alle  

 GWP-værdier højere end 4.000.
Den danske CO2-afgift er som udgangspunkt 0,10  

 kr. pr. kg CO2,og CO2 har pr. definition en  

 GWP-værdi på 1. Stoffet HFC-401a har en GWP-værdi på  

 1.082 og vil således skulle pålægges 108 kr. pr kg i  

 afgift, når afgiften på de industrielle drivhusgasser  

 følger afgiften på CO2. En af PFC erne har en  

 GWP-værdi på 7.000, hvilket vil medføre en afgift på  

 700 kr. pr. kg PFC, hvis afgiften følger CO2-afgiften.
Det  

 foreslås imidlertid, at der indføres en maksimal afgift på  

 400 kr. pr. kg stof, hvilket vil reducere afgiften på den omtalte PFC  

 til 400 kr. pr. kg for PFC.
Undtagelser Det foreslås, at industrielle drivhusgasser der  

 anvendes i mobile kølere, herunder skum i kølecontainere, dog  

 ikke aircondition, ikke belastes af afgiften, da det kan forventes, at  

 påfyldningen og/eller produktionen ellers vil kunne ske uden afgift i  

 udlandet.
Dette kan ske ved en ordning, hvor der som udgangspunkt skal svares  

 afgift af gasserne, men gives godtgørelse for gasser anvendt i de  

 ovennævnte mobile kølere.
Der skal endvidere ikke svares afgift  

 af de omfattede stoffer ved import af mobile kølere.
En direkte  

 afgiftsfritagelse til mobile kølere kan være vanskelig, da det  

 ikke er muligt at fastlægge anvendelsesområdet ved at betragte en  

 given mængde af industrielle drivhusgasser.
Ved mobile kølere  

 forstås køleanlæg, der skal anvendes på  

 køretøjer, tog, skibe og fly.
Kølecontainere er  

 ligeledes omfattet.
Airconditionanlæg i biler er dog  

 afgiftspligtige.
Det foreslås, at gasser i airconditionanlæg i  

 biler fritages for afgiften, når anlæggene er påmonteret i  

 udlandet.
En afgift ville ellers medføre anmeldelse som varemodtagere  

 af mange bilimportørere og ville have en ringe effekt pga. afgiftens  

 størrelse i forhold til registreringsafgiften.
Der skal derimod  

 være afgift ved montering af anlæg og efterfølgende  

 påfyldninger af kølemidler på biler her i landet.
Pga.  

 registreringsafgiften er påmonterede airconditionanlæg i  

 personbiler pålagt en afgift på 180 pct. af anlæggenes  

 værdi.
 Der skal således ikke svares afgift ved import af en  

 bil med et airconditionanlæg.
 Afgiften omfatter kun skum, som er anvendt i produkter,  

 der er omfattet af bilaget til loven eller typer af skum, som direkte er  

 omfattet af bilaget.
Begrundelsen for at visse typer af skum er undtaget for  

 afgiften er, at en afgiftspålæggelse af disse skumtyper ikke vil  

 være mulig at administrere eller kontrollere.
Det skyldes, at der i  

 nogle af de undtagne skumtyper efter kort tid ikke længere forefindes  

 gasserne.
Det gælder for fleksibelt skumplast (skumgummi). Det vil  

 derfor ikke være praktisk muligt at kontrollere hvorvidt, at  

 producenter har anvendt industrielle drivhusgasser som  

 opblæsningsmiddel.
Andre typer skum indgår i adskillige produkter  

 og en administration af en afgift vil medføre store administrative  

 byrder for myndigheder og virksomheder.
Det gælder f.eks.
HFC anvendt  

 til opblæsning af visse skosåler.
Analyser af indholdet af drivhusgasser i færdigvarer Analyser af f.eks. skumprøver for HFC vil koste i  

 størrelsesordenen 3-4.000 kr., hvis der er tale om enkeltstående  

 prøver.
Hvis der er flere prøver, vil prisen falde til ca.  

 1.500 kr.
Analyser af kølemiddel (som væske eller gas) vil koste  

 ca. 2-3.000 kr., hvis der er tale om enkeltstående prøver.
Hvis  

 der er flere prøver, vil prisen falde til omkring 1.200 kr.
For PFC og  

 SF6 vil prisen sandsynligvis ligge i samme  

 størrelsesorden.
Ved anvendelse af kølemidler i køleskabe til  

 husholdningerne er der krav til mærkning af køleskabet om,  

 hvilket kølemiddel som er anvendt.
Dette sker af hensyn til fremtidige  

 reparationer.
 De eksisterende afgifter på kemikalier viser, at det  

 har været nødvendigt at bruge ret betydelige ressourcer for at  

 opbygge en viden om de varer, som er afgiftsbelagt i forbindelse med  

 Told*Skats administration og kontrol af afgifter.
Kontrolopgaven i forbindelse med en kemikalieafgiftslov er  

 især baseret på en varekontrol, i modsætning til en  

 regnskabskontrol.
Dette bevirker, at der stilles stigende krav til Told*Skats  

 personale med hensyn til nøje kendskab til en række vidt  

 forskellige vareområder.
Genanvendelse Ved den foreslåede udformning af afgiften skal der  

 svares afgift af visse drivhusgasser, når gasserne fremstilles eller  

 importeres.
Der skal endvidere svares afgift, når stofferne  

 indgår i produkter, der importeres.
Ved denne udformning er det  

 således muligt at indsamle gasserne her i landet med henblik på  

 genanvendelse, uden at der skal svares afgift ved genanvendelse.
Provenumæssige konsekvenser Med dette forslag afgiftsbelægges drivhusgasserne  

 hydrofluorcarboner (HFC), perfluorcarboner (PFC) og SF6  

 (svovlhexaflourid). Afgiftssatserne er fastsat i forhold til gassernes  

 CO2-ækvivalenter og er på 100 kr. pr. ton  

 CO2-ækvivalenter, men med et afgiftsloft på 400 kr.  

 pr. kg gas.
Afgiften vil give et forventet provenu på ca. 145  

 mill. kr. på helårsbasis under forudsætning om  

 uændrede mængder.
For finansåret 2001 vil afgiften betyde  

 et merprovenu på ca. 110 mill. kr.
I 2001 forventes kun ganske små  

 mængdereduktioner som følge af afgiften, da udfasningen af de  

 industrielle drivhusgasser tager tid.
Men for den mest anvendte HFC-gas (HFC  

 134a) vil afgiften udgøre 260 pct. af prisen, og der vil derfor  

 være et meget kraftigt incitament til at benytte alternative  

 kølemidler.
Afgiften på HFC- og PFC-gasserne forventes at give  

 et provenu på ca. 144 mill. kr.
Med hensyn til SF6-forbruget vil man formentlig allerede se en mængdereduktion i  

 2001 i forbindelse med anvendelse af SF6 til  

 støjisolering af ruder.
Der findes alternativer til  

 SF6 til støjisolering f.eks. tykkere  

 ruder og laminater.
Der har dog ikke tidligere været incitament til at  

 benytte disse alternativer, da SF6 er relativt  

 billigt.
Med en afgift, der udgør ca. 500 pct. af prisen på et  

 kg SF6, forventes en stor  

 mængdereduktion på op mod 90 pct., således at forbruget af  

 SF6  til støjisolerede ruder vil falde  

 ganske betragteligt fra den i 1999 anvendte mængde på ca. 7.000  

 kg.
Indenfor el-sektoren findes der p.t. ingen reelle alternativer til  

 SF6, og forbruget forventes derfor at  

 være uændret.
Samlet vil afgiften på  

 SF6 give et provenu på ca. 2,5 mill. kr.  

 under forudsætning om en mængdetilpasning på 90 pct. for de  

 støjisolerede ruder.
Stofbetegnelse GWP-værdi (100 år) Afgift pr. kg Anvendt mængde, foreløbige tal,  

 1999, kg Provenu mill.kr.
HFC-134a 1.300 130 912.000 119 HFC-152a 140 14 42.600 1 HFC-401a 1.082 108 15.100 2 HFC-402a 2.326 233 9.900 2 HFC-404a 3.260 326 213.000 69 HFC-407c 1.526 153 40.400 6 HFC-507a 3.300 330 11.700 4 PFC-218 7.000 400 6.000 2 SF6 23.900 400 12.000 5 210 Note:	Tabellen viser den samlede import af rene gasser og  

 forbrug i Danmark, men tallene er ikke korrigeret for eksport og import af  

 produkter, der indeholder drivhusgasser, samt de anvendelsesområder,  

 der er fritaget for afgift.
Provenuet bliver derfor ca. 65 mill. kr.  

 lavere.
Miljømæssige konsekvenser Danmark har under visse forudsætninger forpligtet  

 sig til at nedbringe det samlede danske udslip af drivhusgasser med 21 pct. i  

 perioden 2008-2012 målt i forhold til udslippet af drivhusgasser i  

 1990. Afgiften er med til at opfylde denne forpligtelse.
 Afgiften vil øge incitamentet til anvendelse af  

 mere miljøvenlige stoffer end HFC er, PFC er og SF6.  

 Afgiften vil ligeledes øge incitamentet til at reducere spild fra  

 eksisterende anlæg, opsamle og genanvende stofferne samt tilskynde til  

 udviklingen af alternativer.
 Forbruget af de industrielle drivhusgasser vil over en  

 længere periode falde som følge af afgiften, men en egentlig  

 mængdereduktion af betydning vil formentlig først komme fra  

 år 2002. Derimod kan det forventes, at der vil ske en ganske stor  

 mængdereduktion i SF6 til brug i støjisolerende  

 vinduer, da alternativerne allerede findes og benyttes på det danske  

 marked.
 Afgiften vil medføre en gradvis afvikling af de  

 nævnte drivhusgasser inden et egentligt forbud mod brugen af disse  

 stoffer træder i kraft.
Erhvervsmæssige konsekvenser Økonomiske konsekvenser for  

 erhvervslivet Mængder og provenuer fordelt på  

 anvendelsesområder ved uændrede mængder uden korrektion for  

 eksport, afgiftsfritagelse m.m. (1998) Anvendelsesområde HFC 134a HFC  

 152a HFC  

 404a HFC  

 401a HFC  

 407c HFC  

 402a HFC 507a Andre HFC er SF6 PFC Afgift kr./kg 130 14 323 108 153 233 330 400 400 400 Isolerinsskum (køleskabe, frysere m.v),  

 ton 357 0 0 0 0 0 0 0 0 0 Andet hårdt skum, ton 0 14 0 0 0 0 0 0 0 0 Fugeskum, ton 43 13 0 0 0 0 0 0 0 0 Kølemiddel (husholdnings- samt kommercielle  

 køleskabe, frysere m.v.), ton 257 0 14 0 0 0 0 0 0 0 Kølemiddel (kommercielle stationære  

 anlæg), ton 208 0 106 15 17 8 10 0 0 6 Kølemiddel (aircondition, mobile), ton 90 0 26 0 0 2 0 14 0 0 Andet (bl.a. spraydåser og blødt skum),  

 ton 47 6 0 0 0 0 0 0 2 0 Vinduer, ton 0 0 0 0 0 0 0 0 7 0 I alt 1.002 33 146 15 17 10 10 14 9 6 For nogle af anvendelsesområderne gives  

 der godtgørelse for de anvendte industrielle drivhusgasser, f.eks.  

 gasser anvendt ved fremstilling af visse typer skum.
For alle  

 anvendelsesområder gives der godtgørelse ved eksport.
 Ved udvælgelsen at varegrupper, hvor der ikke kan  

 opnås godtgørelse andet end ved eksport, er der lagt vægt  

 på, at afgiften belaster danske og udenlandske producenter ens, at  

 afgiften kan afløftes ved eksport, samt at afgiften kan administreres  

 af virksomheder og myndigeheder.
 Afgiften vil medføre et provenu på ca. 110  

 mill. kr. i finansåret 2001, heraf forventes en ganske stor del at  

 blive overvæltet på forbrugerne.
For den største af de danske  

 køleskabsproducenter vil afgiftens indførelse ikke  

 medføre væsentligt øgede omkostninger.
De fleste  

 producenter producerer allerede eller har mulighed for at producere  

 køleskabe uden drivhusgasser.
Dette kan dog ikke gøres  

 umiddelbart uden omkostninger for virksomhederne.
Desuden er afgiften  

 udformet således, at den fuldt ud vil kunne overvæltes i priserne  

 på det danske marked.
Allerede på nuværende tidspunkt udgør  

 HFC-fri køleskabe (baseret på kulbrinter) over halvdelen af alle  

 modeller på det danske marked.
Disse køleskabe importeres  

 hovedsageligt fra Tyskland og Sverige.
Kulbrinte som alternativ til HFC er fuldt ud  

 afprøvet og mere eller mindre implementeret hos de fleste danske  

 producenter.
De fleste større europæiske  

 køleskabsproducenter benytter kulbrinte til opblæsning af  

 isoleringsskum, og en del producerer enheder med kulbrinte som  

 kølemiddel parallelt med produktion af enheder med HFC.
I Tyskland er  

 mere end 95 pct. af de nye køleskabe HFC-fri.
De udenlandske  

 producenter, der vil sælge køleskabe i Tyskland, er tvunget til  

 at levere køleskabe med kulbrinteteknologi, hvis de vil være med  

 i kataloger og de store varehuses udbud.
 Danske producenter vil dermed alligevel skulle omstille  

 sig til produktion af HFC-fri køleskabe for at kunne konkurrere  

 på både det danske og udenlandske marked, herunder især det  

 Nordeuropæiske marked.
Administrative konsekvenser for erhvervslivet Inden restriktionerne mod anvendelse af CFC (1993), var  

 ca. 90 virksomheder registreret (varemodtagere og oplagshavere) efter  

 CFC-afgiften.
HFC er, PFC er og SF6 indgår stort set i samme  

 produkter som CFC inden restriktionerne.
Det er således  

 nærliggende at antage, at den foreslåede afgift på HFC er,  

 PFC er og SF6 vil omfatte ca. det samme antal virksomheder, som  

 CFC-afgiften gjorde.
Afgiften på industrielle drivhusgasser omfatter  

 få varegrupper, der ikke er omfattet af afgiften på CFC.
Ud over anmeldte varemodtagere og registrerede  

 oplagshavere vil virksomheder, der kun importerer fra lande uden for EU og  

 virksomheder, der ønsker godtgørelse i forbindelse med eksport,  

 blive omfattet af afgiften.
Eksportvirksomhederne skønnes at  

 være stort set de samme som for CFC-afgiften.
Antallet af virksomheder  

 med egen import fra ikke-EU lande kendes ikke, men også her  

 skønnes det at være de samme virksomheder som før  

 CFC-reguleringen (i begyndelsen af 90 erne).
Normalt forelægges en lovændring med udvidelse  

 af afgiftsgrundlaget for et fokuspanel under Erhvervsministeriet, som skal  

 vurdere størrelsen af de administrative byrder for berørte  

 virksomheder.
Det er imidlertid Erhvervs- og Selskabsstyrelsens vurdering, at  

 for at en sådan forelæggelse kan ske med et tilfredsstillende  

 resultat skal mindst 200 virksomheder være omfattet af lovforslaget, da  

 det ellers er vanskeligt at finde et tilfredsstillende antal virksomheder til  

 fokuspanelet.
Det vurderes ikke, at afgiften på industrielle  

 drivhusgasser vil omfatte 200 virksomheder eller flere.
Derfor har  

 Skatteministeriet lavet en ekspertvurdering af de administrative konsekvenser  

 for virksomhederne.
 Yderligere vil virksomheder, der søger  

 godtgørelse for afgiften ved anvendelse af industrielle drivhusgasser  

 i ikke-afgiftspligtige varer, samt ikke-registrerede virksomheder, som  

 eksporterer afgiftspligtige varer, blive berørt af afgiften.
En ekspertvurdering defineres som ressortministeriets  

 kvalificerede skøn.
Dette skøn kan udarbejdes med baggrund i  

 statistikker, erfaringer eller dialog med relevante parter.
Med baggrund i antal virksomheder, der tidligere var  

 omfattet af afgiften på CFC, og erfaringer fra andre afgifter, har  

 Skatteministeriet foretaget en vurdering af de administrative konsekvenser  

 for virksomhederne og antal virksomheder, som vil blive omfattet.
Denne  

 vurdering fremgik af et lovudkast, som har været sendt i høring  

 hos en række berørte brancher og virksomheder.
 Administrative byrder for virksomhederne.
 Engangsbyrder.
Virksomheder, der fremstiller eller importerer stofferne HFC, PFC  

 eller SF6 skal registreres ved de statslige told- og  

 skattemyndigheder, samt foretage en lageropgørelse af de  

 afgiftspligtige stoffer.
Registreringen sker ved en anmeldelse til den lokale  

 told- og skatteregion, typisk ved udfyldelse af en blanket.  

 Lageropgørelse foregår ved en opgørelse af mængden  

 af HFC, PFC eller SF6, som virksomheden har på lager.  

 Mængden af HFC, PFC eller SF6 vil ofte fremgå af  

 virksomhedens regnskaber.
Der skal ikke foretages en lageropgørelse af  

 afgiftspligtige stoffer, der anvendes i andre produkter, f.eks.  

 kølemiddel, som allerede er påfyldt et køleskab.
Ikke-registrerede virksomheder, som har stofferne HFC, PFC eller  

 SF6 på lager, skal foretage en lageropgørelse ved  

 afgiftens ikrafttrædelse og indbetale afgiften af stofferne.
Der skal  

 ikke foretages en lageropgørelse af afgiftspligtige stoffer, der  

 anvendes i andre produkter, f.eks. kølemiddel, som allerede er  

 påfyldt et køleskab.
I lageropgørelse skal kun  

 indgå stoffer, som er indkøbt efter lovens  

 fremsættelse.
 Varemodtagere, der importerer varer omfattet af bilag 1, skal  

 anmeldes til de statslige told- og skattemyndigheder som varemodtagere.  

 Anmeldelsen sker ved registrering hos den lokale told- og skatteregion.
 Der vil være engangsbyrder forbundet med ændringer i  

 edb-anlæg til beregning af afgiften.
 Løbende administrative byrder.
 Registrerede virksomheder skal opgøre den afgiftspligtige  

 mængde månedligt og indbetale afgiften.
For ikke-registrerede virksomheder, der er anmeldt hos told- og  

 skattestyrelsen, skal der svares afgift ved modtagelse af varer, der er  

 omfattet af afgiften, fra udlandet.
Der skal indsendes en opgørelse og  

 indbetales månedligt.
Afgiften opgøres på baggrund af det  

 faktiske indhold af gasser, kendes det faktiske indhold ikke kan der svares  

 afgift en sats fastsat i en tabel.
 Virksomheder, der ikke er registreret og ikke modtager varer omfattet  

 af bilag 1 fra udlandet, vil kun modtage varer, hvoraf der er svaret afgift.  

 Disse virksomheder skal således hverken lave opgørelser,  

 indberetninger eller indbetalinger til de statslige told- og  

 skattemyndigheder.
Virksomheder kan modtage godtgørelse for betalt afgift ved  

 eksport af stoffer, også for afgiften for stoffer der er påfyldt  

 andre varer.
Der gives endvidere godtgørelse for afgiften for stoffer,  

 som er anvendt i varer, der ikke er omfattet af bilag 1. Antallet af  

 virksomheder, der kan modtage godtgørelse og som ikke er registrerede  

 eller anmeldte som varemodtagere, er vanskeligt at bestemme.
Der er dog tale  

 om en frivillig ordning.
Virksomheder, der anvender industrielle drivhusgasser i produktionen  

 af varer, der ikke er omfattet af bilaget i loven, og udelukkende producerer  

 varer, der ikke er omfattet af bilaget, kan efter godkendelse hos de lokale  

 told- og skattemyndigheder opnå tilladelse til at modtage industrielle  

 drivhusgasser fra udlandet eller fra registrerede virksomheder uden, at der  

 skal svares afgift.
Disse virksomheder skal således ikke  

 efterfølgende søge godtgørelse for afgiften.
Virksomheder, der ønsker godtgørelse ved eksport af  

 varer omfattet af afgiften, skal have kendskab til det faktiske indhold af  

 industrielle drivhusgasser i varerne.
Der er ikke tale om, at der skal ske en  

 måling af de enkelte varer, men det må formodes, at mængden  

 er kendt enten fra tidligere udlevering eller fra kendskab til produktionen.  

 Det samme princip er gældende for virksomheder, der ønsker  

 godtgørelse for afgiften for gasser, der er indeholdt i varer, der  

 ikke er omfattet af afgiften.
Der skal som udgangspunkt svares afgift af alle  

 industrielle drivhusgasser uafhængigt af anvendelsen.
Der gives  

 godtgørelse for industrielle drivhusgasser, der er anvendt i  

 produkter, der ikke er omfattet af afgiften.
Dette princip er også  

 kendt fra energiafgifter og vandafgiften, men indgår ikke i samme  

 omfang i andre grønne afgifter.
Der gives endvidere godtgørelse ved eksport af alle  

 industrielle drivhusgasser, der indgår i produkter, som er omfattet af  

 afgiften.
Dette afviger ikke fra andre afgifter.
Der gives kun  

 godtgørelse for det faktiske indhold af industrielle drivhusgasser ved  

 eksport.
Det faktiske indhold kan ikke umiddelbart bestemmes ved at betragte  

 produktet.
Det vurderes imidlertid, at størstedelen af eksporten af  

 produkter, der er omfattet afgiften, vil blive foretaget af producenter, som  

 har kendskab til de faktiske indhold af industrielle drivhusgasser.
 Ved import af varer omfattet af afgiften kan der svares  

 afgift efter det faktiske indhold, hvis denne oplysning er tilgængelig  

 ud fra en leverandørerklæring eller andet, ellers kan der svares  

 afgift efter en fastsat tabelværdi ved import.
 Administrationen ved import og eksport af afgiftspligtige  

 varer er tungere end administrationen af en regulær stykafgift, da  

 opgørelsen sker efter det faktiske indhold, med mindre tabelsatsen  

 anvendes.
Administrative konsekvenser for det offentlige Gennemførelsen af lovforslaget om afgift på  

 de industrielle drivhusgasser skønnes at medføre  

 engangsudgifter på 0,7 mill. kr. til information og tilretning af  

 edb-systemer.
 Derudover skønnes lovforslaget kun at  

 medføre en mindre administrativ belastning af Told og Skat.
Forholdet til EU-retten De pågældende industrielle drivhusgasser  

 produceres ikke i Danmark, hvilket har givet anledning til at gennemgå  

 afgiften i forhold til EU-retten.
Afgiften er et led i en generel intern  

 afgiftsordning, der systematisk og efter objektive kriterier anvendes  

 på visse industrielle drivhusgasser og visse produkter indeholdende de  

 pågældende gasser, uanset stoffets og produktets oprindelse.
 Lovforslaget vil blive notificeret efter Direktiv 98/34/EF  

 (Informationsproceduredirektivet) som ændret ved Direktiv 98/48/EF.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Afgiften vil give et forventet provenu på ca. 145 mill.  

 kr. på helårsbasis under forudsætning om uændrede  

 mængder.
For finansåret 2001 vil afgiften betyde et merprovenu  

 på ca. 110 mill. kr.
Det skønnes at provenuet vil blive  

 reduceret væsentligt med tiden.
Begrænsede merudgifter Administrative konsekvenser for stat, kommuner og  

 amtskommuner Ingen Gennemførelse af lovforslaget om afgift på visse  

 chlorfluorcarboner og haloner skønnes at medføre  

 engangsudgifter på 0,7 mill. kr. for Told og Skat til information og  

 tilretning af edb-systemer.
 Derudover skønnes lovforslaget kun at medføre en mindre  

 administrativ belastning af Told og Skat.
Økonomiske konsekvenser for erhvervslivet Ingen Afgiften vil medføre et provenu på ca. 110 mill.  

 kr. i finansåret 2001, heraf forventes en ganske stor del at blive  

 overvæltet på forbrugerne Administrative konsekvenser for erhvervslivet Ingen På éngangsbasis vil loven påføre  

 virksomhederne byrder i forbindelse med edb-tilpasninger, registrering og  

 opbygning af rutiner.
Der vil løbende være administrative byrder  

 forbundet med opgørelse og indbetaling af afgiften.
Miljømæssige konsekvenser Afgiften vil medvirke til reduktion i anvendelsen af de  

 industrielle drivhusgasser.
Ingen Administrative konsekvenser for borgerne Ingen Ingen Forholdet til EU-retten Lovforslaget vil blive notificeret efter Direktiv 98/34/EF  

 (Informationsproceduredirektivet) som ændret ved Direktiv  

 98/48/EF.
Bemærkninger til lovforslagets  

 enkelte bestemmelser Til § 1 Til nr. 1.
Forslaget udvider afgiftsgrundlaget til også at  

 omfatte nogle af de kraftige drivhusgasser.
Det foreslås derfor, at  

 titlen på loven ændres, således at det fremgår af  

 titlen, hvilke stoffer, som er omfattet af afgiften.
 Til nr. 2.
§§ 1-3 omfatter alene den gældende afgift  

 på chlorcarboner og haloner.
Det foreslås markeret ved en  

 overskrift til §§ 1-3.
 Til nr. 3.
Det foreslås, at § 1, stk. 4 i den  

 gældende lov ophæves.
Paragraffen hæves ud fra  

 ønsket om at styrke retssikkerheden.
Ophævelsen af § 1,  

 stk. 4, har ingen praktisk betydning, da anvendelsen af CFC i Danmark  

 stort set er afviklet.
 Til nr. 4-6.
 Her er tale om en konsekvensændring, som  

 følge af at afgiftsgrundlaget foreslås udvidet.
 Til nr. 7.
 §§ 3a - 3c omfatter alene den foreslåede nye  

 afgift på hydrofluorcarboner (HFC er), perfluorcarboner (PFC er) og  

 svovlhexafluorid (SF6). Det foreslås derfor, at dette  

 fremgår ved en overskrift til §§ 3a - 3c.
Til § 3 a Det foreslås, at der lægges afgift på  

 hydrofluorcarboner (HFC er), perfluorcarboner (PFC er) og svovlhexafluorid  

 (SF6). HFC er, PFC er og SF6 er alle kraftige  

 drivhusgasser.
Drivhusgasser bevirker, at atmosfærens evne til at  

 tilbageholde jordens overskudsvarme øges.
Temperaturen på jorden  

 stiger.
Der skal som udgangspunkt svares afgift af  

 hydrofluorcarboner (HFC er), perfluorcarboner (PFC er) og svovlhexafluorid  

 (SF6), der importeres eller fremstilles her i landet.
Ved  

 anvendelse af de afgiftspligtige stoffer i varer, der ikke er omfattet af  

 bilag 1, kan der opnås godtgørelse for den betalte afgift.
Efter den gældende afgift på CFC skal der kun  

 svares afgift af stoffer, der anvendes i bestemte produkter, jf. § 1 i  

 lov om afgift på CFC.
Den »omvendte« udformning af afgiften på  

 industrielle drivhusgasser er valgt for at lette administrationen og  

 kontrollen med afgiften.
Ved salg af afgiftspligtige stoffer er det ikke  

 sikkert, at stoffernes endelige anvendelsesområde er kendt.
 Listen over varer i bilag 1:
1)	Husholdningskøleskabe og  frysere 2)	Jævnstrømskøleskabe og  frysere 3)	Vaccinekølere 4)	Kommercielle køle- og fryseskabe, herunder plug-in  

 møbler som iscremefrysere og flaskekølere 5)	Kommercielle køle- og fryseanlæg 6)	Mælkekøleanlæg 7)	Kølerum uden offentlig adgang 8)	Industrielle køle- og fryserum 9)	Lavtemperaturanlæg 10)	Varmepumper 11)	Airconditionanlæg i bygninger 12)	Airconditionanlæg i personbiler, vare- og lastbiler og  

 busser 13)	Affugtere 14)	Fjernvarmerør 15)	Isolerede porte og døre 16)	Fugeskum 17)	Paneler til køle- og fryserum 18)	Ekstruderet polystyren til isolering (XPS-skum) 19)	Spraydåser, herunder beholdere beregnet på at  

 frembringe støj, beholdere til fejlfinding eller rensning på  

 f.eks. elektronisk udstyr (undtaget herfra er spraydåser til medicinsk  

 brug) 20)	Ruder 21)	Isolatorgas i elektriske installationer, dog undtaget  

 SF6-isoleret koblingsudstyr [ 36 kV 22)	Sporgas Punkterne omfatter ikke mobile kølecontainere og  

 køleanlæg - beregnet til anvendelse i fly, skibe,  

 fiskefartøjer og køretøjer.
Airconditionanlæg til  

 brug i personbiler, busser, vare- og lastbiler er dog omfattet.
Mobile  

 køleanlæg og kølecontainere er således ikke  

 omfattet af bilag 1, belastes derfor ikke af afgiften.
 Listen over varer, hvoraf der ikke kan opnås  

 godtgørelse for afgiften vil løbende blive revideret og  

 tilpasset, hvis der sker ændringer i anvendelsesområdet for  

 industrielle drivhusgasser.
 Der gives godtgørelse til gasser, der er anvendt  

 til produktionen af varer, der ikke er omfattet af bilag 1, uafhængigt  

 af om gasserne stadig forefindes i varerne.
Ikke-registrerede virksomheder, der anvender industrielle  

 drivhusgasser i produktionen af varer, kan efter godkendelse hos de statslige  

 told- og skattemyndigheder opnå afgiftsfritagelse for industrielle  

 drivhusgasser indkøbt hos registrerede virksomheder.
De omfattede  

 ikke-registrerede virksomheder skal således ikke efterfølgende  

 søge godtgørelse for afgiften.
Af kontrolmæssige hensyn  

 er det en betingelse for at opnå den nævnte tilladelse, at  

 virksomheden udelukkende producerer varer, der ikke er omfattet af bilag 1  

 samt ikke har videresalg af industrielle drivhusgasser.
Ikke-registrerede  

 virksomheder er virksomheder, der ikke importerer eller producerer  

 industrielle drivhusgasser.
De statslige told- og skattemyndigheder  

 fastsætter forskrifterne for opnåelse og administration af  

 afgiftsfritagelsen, herunder regnskabs- og kontrolforskrifter.
Til § 3 b Stoffernes drivhuseffekt måles i GWP (Global Warming  

 Potential). Til sammenligning er GWP lig 1 for CO2 pr. definition.  

 Udgangspunktet for afgiftens størrelse er CO2-afgiften  

 på 10 øre pr. kg CO2 samt en øvre grænse  

 på maksimalt 400 kr. kg af de afgiftspligtige stoffer.
Det er ikke muligt at lave en udtømmende liste over  

 omfattede drivhusgasser med tilhørende GWP.
For stoffer, som ikke er  

 omfattet af stk. 1, men er omfattet af § 3a, stk. 1, skal der  

 svares en afgift på 400 kr. pr. kg.
Listen over afgiftssatser vil  

 løbende blive revideret, således at nye stoffer kan blive  

 tilføjet § 3b, stk. 1. Endvidere vil stoffernes GWP  

 løbende blive opdateret.
GWP er fastsat af FN s klimapanel IPCC i  

 »Second Assesment Report: Climate Change 1995«.
Det forventes, at GWP for  

 stofferne revideres i 2002, og at de enkelte stoffers GWP stort set alle  

 justeres opad.
Når dette sker, vil listen skulle opdateres.
Hvis et stof er sammensat af flere forskellige stoffer,  

 beregnes afgiften som summen af afgifterne af hver enkelt afgiftspligtigt  

 stof.
Kendes blandingsforholdet ikke kan afgiften fastsættes til 400  

 kr. pr. kg.
Er et stof eksempelvis sammensat af 50 pct.
HFC-32 og 50 pct.  

 HFC-125 vil afgiften for det sammensatte stof være 172,50 kr. pr. kg  

 (0,50x65 kr. pr. kg+0,50x280 kr. pr. kg).
Til § 3 c For produkter, der er omfattet af bilag 1, og som  

 indeholder et eller flere af de afgiftspligtige stoffer efter § 3a,  

 stk. 1, skal der betales afgift ved erhvervsmæssig  

 indførsel her i landet fra steder uden for EU eller fra visse  

 områder, der ikke er omfattet af de gældende EU-landes  

 afgiftsområde.
Afgiftens størrelse vil afhænge af  

 mængden og typen af afgiftspligtige stoffer, som er indeholdt i  

 produkterne.
Kendes det nøjagtige indhold ikke, kan der svares afgift  

 efter en tabelmæssig fastsat størrelse.
Disse satser vil blive  

 fastsat i en kommende bekendtgørelse.
Denne ordning vil reducere  

 antallet af prøver til fastlæggelse af indgået  

 mængde, som bestemmer typen af gasser, og herved reducere de  

 administrative omkostninger.
 Der skal ikke svares afgift ved import fra steder uden for  

 EU af stofferne i airconditionsanlæg i biler.
Overskrift til §§ 3d - 21 §§ 3d - 21 er fælles bestemmelser  

 gældende for begge afgifter.
Det foreslås, at dette fremgår  

 af lovteksten.
Til § 3 d Ved import fra EU-lande skal der ligeledes svares  

 dækningsafgift.
Ved ændringen af 3d sikres det, at der svares  

 dækningsafgift af varer omfattet af § 1, stk. 2 og bilag 1  

 ved import fra andre EU-lande. § 3d svarer til § 3a i den  

 gældende lov.
Der er samme afgiftsfritagelser for import fra EU-lande  

 som ved import fra steder uden for EU, jf. bemærkningerne til § 3  

 c.
Til nr. 8 og 9 Ændringen i § 4 sikrer registrering af  

 virksomheder, der vil blive omfattet af loven som følge af den  

 foreslåede lovændring.
Virksomheder, der importerer eller fremstiller de  

 afgiftspligtige stoffer, skal registreres.
Virksomheder, der ikke allerede er  

 registreret efter den gældende afgift på CFC, skal lade sig  

 registrere senest d. 15. februar 2001, jf. ikrafttrædelsesbestemmelser  

 i § 2 i denne lov.
Til nr. 10 For registrerede virksomheder, der anvender  

 afgiftspligtige stoffer til produktion af varer omfattet af § 1,  

 stk. 2 og bilag 1, skal anvendelsen sidestilles med udlevering og der  

 skal svares afgift.
 For registrerede virksomheder, der anvender  

 afgiftspligtige stoffer efter § 1 eller § 3a til produktion af  

 varer, der ikke er omfattet af § 1, stk. 2 eller bilag 1, skal  

 anvendelsen ikke sidestilles med udlevering.
 Til nr. 11.
 Ændringen af § 7, stk. 1, sikrer, at der  

 ved eksport af varer omfattet af bilag 1, kun kan ske godtgørelse  

 efter det faktiske indhold af afgiftspligtige stoffer.
 Til nr. 12.
 Ændringen af § 14, stk. 4, sikrer, at  

 leverandører af råvarer m.v. til fremstilling af afgiftspligtige  

 stoffer efter § 3a ligeledes bliver omfattet af oplysningspligten til de  

 statslige told- og skattemyndigeder.
 Til nr. 13.
De statslige told- og skattemyndigheder er bemyndiget til  

 at udtage stikprøver til analyse og kontrol.
De statslige told- og  

 skattemyndigheder dækker ikke evt. tab, hvis varen beskadiges eller  

 går tabt ved et hændeligt uheld.
De statslige told- og  

 skattemyndigheder dækker analyseomkostningerne.
Bestemmelserne ved  

 udtagelse af stikprøver følger af § 40 i  

 bekendtgørelse om toldbehandling.
Afgiftens udformning nødvendiggør disse  

 bemyndigelser til udtagelse af stikprøver.
Afgiftssatsen er  

 differentieret efter de industrielle drivhusgassers GWP og det er ikke altid  

 muligt umiddelbart at skelne den ene type gas fra en anden type gas eller fra  

 en gas, som ikke er omfattet af afgiften.
Derfor kan en analyse af gassen  

 være en nødvendighed. § 14b giver hjemmel til analyse af  

 industrielle drivhusgasser, også gasser indeholdt i andre varer, hvor  

 det ikke umiddelbart kan afgøres, om gassen er omfattet af afgiften  

 eller efter hvilken afgiftssats, samt til kontrol af afgiftsgrundlaget.
 Til nr. 14.
 Ændringen af § 15 er alene en  

 konsekvensændring.
 Til nr. 15.
I bilag 1 fremgår hvilke varer, hvoraf der ikke kan  

 opnås godtgørelse for industrielle drivhusgasser, der er anvendt  

 ved produktionen eller indgår i varerne.
Der skal endvidere svares  

 afgift af varerne ved import og der kan opnås godtgørelse efter  

 det faktiske indhold af industrielle drivhusgasser ved eksport.
Til § 2 Efter forslaget skal loven træde i kraft den. 1.  

 marts 2001. Bestemmelsen i stk. 3 dog den 15. februar 2001 således  

 at virksomheder, der ikke allerede er registreret efter den gældende  

 afgift på CFC, skal anmelde sig til registrering senest den 15. februar  

 2001.
 Virksomheder, som i dag er registreret efter  

 CFC-afgiftsloven eller som skal registreres efter denne lovændring,  

 skal foretage en lageropgørelse pr. 1. marts 2001 af stoffer som er  

 afgiftspligtige efter § 3a, stk. 1, dog ikke af afgiftspligtige  

 stoffer, der indgår som bestanddel i andre varer.
 Det foreslås, at forslaget først træder  

 i kraft pr. 1. marts 2001, således at de berørte virksomheder  

 kan have den fornødne tid til omstilling af regnskabssystemer og lign.
Industrielle drivhusgasser er ikke brandbare og kan  

 opbevares uden problemer.
De kan endvidere opbevares under tryk,  

 således at stoffernes volumen reduceres.
Det vurderes derfor, at en  

 lageropgørelse og afgiftsbetaling for ikke-registrerede virksomheder  

 er nødvendig for at hindre hamstring inden afgiftens  

 ikrafttrædelse.
Der skal udelukkende foretages en opgørelse af  

 stoffer, som er indkøbt efter lovens fremsættelse.  

 Lageropgørelse hos ikke-registrerede virksomheder har til formål  

 at hindre hamstring af industrielle drivhusgasser, og det er derfor ikke  

 nødvendigt at afgiftsbelægge stoffer indkøbt inden lovens  

 fremsættelse.
Udgør mængden af afgiftspligtige stoffer  

 mere end 10 kg skal der ske angivelse og betaling af afgiften af hele  

 mængden, som er indkøbt efter lovens fremsættelse.  

 Ikke-registrerede virksomheder skal ikke opgøre mængden af  

 afgiftspligtige stoffer, der indgår som bestanddel i andre varer.  

 Mængden skal opgøres efter princippet, at de ældste varer  

 forbruges først.
 Ikke-registrerede virksomheder skal således  

 opgøre mængden af industrielle drivhusgasser, som er  

 indkøbt efter lovens ikrafttrædelse og ikke er brugt.  

 Udgør mængden mere end 10 kg, skal der ske indberetning og  

 afgiftsbetaling af hele mængden.
 Lageropgørelse hos virksomheder, der er eller  

 bliver registreret efter afgiften, er omfattet af kontrolbeføjelser i  

 den gældende lov.
Den foreslåede bestemmelse i stk. 8, hjemler de  

 statslige told- og skattemyndigheder adgang til virksomheder, der skal  

 foretage lageropgørelse og ikke er registreret efter afgiftsloven.  

 Adgangen er begrænset til virksomhedernes forretningslokaler eller  

 andre lokaler, der benyttes i forbindelse med driften af den afgiftspligtige  

 virksomhed.
Der gives hjemmel til at efterse virksomhedernes  

 varebeholdninger, regnskabsmateriale, korrespondance mv.
En effektiv kontrol med lovens overholdelse kan alene ske,  

 såfremt der er adgang for skattemyndighederne til selv at foretage  

 gennemsyn i virksomhederne af varebeholdninger og forretningsbøger mv.  

 Det vil således ikke være tilstrækkeligt med en almindelig  

 bestemmelse om oplysningspligt for de virksomheder, der er omfattet af loven.  

 Det er derimod ikke nødvendigt at lade hjemlen omfatte adgang til  

 lokaler, som udelukkende anvendes privat.
Forslaget indebærer  

 således, at der kun er adgang til lokaler, som anvendes udelukkende til  

 privat brug, hvis der foreligger en udtrykkelig tilladelse fra boligens  

 indehaver.
 Ved gennemførelsen af eftersyn i en virksomhed er  

 virksomhedens personale forpligtiget til at yde skattemyndighederne den  

 fornødne vejledning og hjælp, samt udlevere eller indsende  

 materiale til skattemyndighederne herunder også udtagelse af  

 vareprøver.
 Det er Skatteministeriets opfattelse, at de  

 pågældende generelle kontrolbestemmelser ikke kan undværes  

 uden at miste kontroleffektivitet.
Bilag Lovforslag sammenholdt med gældende lov Gældende formulering Lovforslaget § 1 I lov om afgift af visse chlorfluorcarboner og haloner (CFC-afgift), jf.  

 lovbekendtgørelse nr. 569 af 3. august 1998, som ændret ved  

 § 28 i lov nr. 380 af 2. juni 1999 og ved § 22 i lov nr. 165 af 15.  

 marts 2000, foretages følgende ændringer:
 1. Lovens titel affattes således:
Lov om afgift af visse chlorfluorcarboner og haloner  

 (CFC-afgift) »Lov om afgift af visse ozonlagsnedbrydende stoffer og  

 visse drivhusgasser (Afgift på chlorfluorcarboner, haloner,  

 hydrofluorcarboner, perfluorcarboner og svovlhexafluorid)« 2. Før § 1 indsættes:
»Kapitel 1 Afgift af chlorfluorcarboner og haloner« § 1. - - - Stk. 2-4. - - - 3. § 1, stk. 4 ophæves.
 § 2. Afgiften udgør 30 kr. pr. kg af stoffernes  

 nettovægt.
 4. § 2 affattes således:
 »Afgiften udgør 30 kr. pr. kg af de i § 1, stk. 1,  

 nævnte stoffers nettovægt.
« § 3. - - - 5. § 3, stk. 2 affattes således:
Stk. 2. Dækningsafgiften udgør 30 kr. pr. kg af  

 varens indhold af det afgiftspligtige stof.
Skatteministeren fastsætter  

 regler om beregning af vægten.
»Dækningsafgiften udgør 30 kr. pr. kg af varens indhold af  

 stoffer, der er afgiftspligtige efter § 1, stk. 1. Skatteministeren  

 fastsætter regler om beregning af vægten.« Stk. 3. - - - Stk. 4.	For dækningsafgiftspligtige varer, der  

 indføres af en virksomhed registreret efter § 29 i toldloven,  

 finder reglerne i § 3 a tilsvarende anvendelse.
6. I § 3, stk. 4 ændres »§ 3a« til:  

 »§ 3d« § 3 a.
Ved erhvervsmæssig modtagelse af  

 dækningsafgiftspligtige varer fra andre EF-lande svares afgiften i  

 forbindelse med varemodtagelsen her i landet.
Varemodtagere skal inden varens  

 afsendelse fra udlandet anmelde sig hos de statslige told- og  

 skattemyndigheder.
Anmeldelsen er gældende for 5 år.
 Stk. 2.	 De i stk. 1 nævnte  

 varemodtagere skal efter udløbet af hver måned og senest den 15.  

 i den følgende måned til de statslige told- og skattemyndigheder  

 angive mængden af de varer, virksomheden har modtaget i måneden.  

 Angivelsen skal være underskrevet af varemodtageren.
Stk. 3.	 Afgiften skal indbetales til de  

 statslige told- og skattemyndigheder senest samtidig med indsendelsen af den  

 i stk. 2 nævnte angivelse.
Udgør afgiften under 50 kr., kan  

 indbetaling af beløbet undlades.
 Stk. 4.	 Betales afgiften ikke rettidigt,  

 skal der betales 1,3 pct. i månedlig rente for hver påbegyndt  

 måned fra den 1. i den måned, i hvilken beløbet skal  

 betales af virksomheden, dog mindst 50 kr.
 Stk. 5.	 De statslige told- og  

 skattemyndigheder kan pålægge en virksomhed, der gentagne gange  

 ikke betaler afgiften rettidigt, at afgive angivelse ved varens modtagelse.  

 De statslige told- og skattemyndigheder kan endvidere pålægge  

 virksomheden at betale afgiften ved varens modtagelse.
 Stk. 6.	 Bestemmelserne i lovens § 8  

 og §§ 11-16 finder tilsvarende anvendelse.
 Stk. 7.	 Skatteministeren kan  

 fastsætte regler for angivelse og betaling af afgiften.
 7. § 3a ophæves og i stedet indsættes:
»Kapitel 2 Afgift af hydrofluorcarboner, perfluorcarboner og  

 svovlhexafluorid § 3 a.
Den, der erhvervsmæssigt fremstiller eller fra  

 udlandet modtager følgende kemiske stoffer, skal betale en afgift til  

 statskassen:
1)	Hydrofluorcarboner (HFC er) 2)	Perfluorcarboner (PFC er) 3)	Svovlhexafluorid (SF6) Stk. 2. Afgiften skal også betales af de i stk. 1,  

 nævnte stoffer, når de findes i blandinger med andre stoffer.
 Stk. 3. De statslige told- og skattemyndigheder skal meddele  

 virksomheder godtgørelse efter ansøgning for stoffer omfattet  

 af stk. 1, som er anvendt ved produktion af varer, der ikke er omfattet  

 af bilag 1, jf. dog stk. 4 og 5.
Stk. 4. Det er en betingelse for at opnå  

 godtgørelse, at virksomheden kan dokumentere, at der er sket en  

 anvendelse, der er berettiget til godtgørelse, samt at den  

 årlige godtgørelse udgør mindst 500 kr.
De statslige  

 told- og skattemyndigheder fastsætter de nærmere regnskabs- og  

 kontrolforskrifter i forbindelse med afgiftsgodtgørelsen.
Stk. 5. De statslige told- og skattemyndigheder meddeler efter  

 anmodning ikke-registrerede virksomheder, jf. § 4, bevilling til  

 afgiftsfritagelse for afgiftspligtige stoffer omfattet af stk. 1, der  

 leveres til virksomheden fra registrerede virksomheder.
Det er en betingelse  

 for afgiftsfritagelsen, at virksomheden udelukkende producerer varer, der  

 ikke er omfattet af bilag 1, samt at virksomheden ikke har videresalg af  

 afgiftspligtige stoffer, efter stk. 1. De statslige told- og  

 skattemyndigheder fastsætter de nærmere forskrifter i forbindelse  

 med bevillingen.
§ 3 b.
Afgiften udgør for:
(se § 1 nr. 7) Stk. 2. Hvis et stof er omfattet af § 3a, stk. 1,  

 men ikke er omfattet af stk. 1, svares en afgift på 400 kr. pr.  

 kg.
Stk. 3. Hvis en blanding er sammensat af flere forskellige af  

 de i stk. 1 og 2 nævnte stoffer, beregnes afgiften som summen af  

 afgifterne af hver enkelt stof.
Udgør et stof mere end 90  

 vægtpct. af blandingen, kan afgiften beregnes efter satsen for dette  

 stof og blandingens samlede vægt.
Afgiftsniveauet kan altid beregnes  

 til 400 kr. pr. kg af de anvendte sammensætninger af de i stk. 1  

 og 2 nævnte stoffer.
§ 3 c.
Af de i bilag 1 nævnte varer, der indeholder et  

 eller flere af de i § 3a, stk. 1, nævnte stoffer, betales ved  

 erhvervsmæssig indførsel fra steder uden for EU eller fra visse  

 områder, der ikke er omfattet af de pågældende EU-landes  

 afgiftsområde, en dækningsafgift til statskassen, jf. dog stk.  

 2.
 Stk. 2. Der skal ikke svares dækningsafgift efter  

 stk. 1, for stoffer som er afgiftspligtige efter § 3a, og som er  

 anvendt som kølemiddel i air-conditionanlæg i biler.
Stk. 3. Dækningsafgiften beregnes efter mængden af  

 de afgiftspligtige stoffer, jf. stk. 1, og afgiftssatser fastsat i  

 § 3b.
Skatteministeren fastsætter regler om beregning af  

 vægten.
 Stk. 4. Afgiften afregnes efter reglerne i toldlovens kapitel  

 4, jf. dog stk. 5.
 Stk. 5. For dækningsafgiftspligtige varer, der  

 indføres af en virksomhed registreret efter § 29 i toldloven,  

 finder reglerne i § 3d tilsvarende anvendelse.
Kapitel 3 Fælles bestemmelser § 3 d.
Ved erhvervsmæssig modtagelse af  

 dækningsafgiftspligtige varer, jf. § 1, stk. 2 og bilag 1,  

 fra andre EU-lande svares afgiften i forbindelse med varemodtagelsen her i  

 landet, jf. dog stk. 2. Varemodtagere skal inden varens afsendelse fra  

 udlandet anmelde sig hos de statslige told- og skattemyndigheder.
Anmeldelsen  

 er gældende for 5 år.
 Stk. 2. Der skal ikke svares afgift efter stk. 1, for  

 stoffer som er afgiftspligtige efter § 3a og er anvendt som  

 kølemiddel i airconditionanlæg i biler.
Stk. 3. De i stk. 1, nævnte varemodtagere skal  

 efter udløbet af hver afgiftsperiode angive mængden af de varer,  

 virksomheden har modtaget i perioden, og indbetale afgiften heraf til de  

 statslige told- og skattemyndigheder.
Angivelsen og betalingen sker efter  

 reglerne i § 2, § 3 og §§ 5-8, nr. 2 og 3, i lov om  

 opkrævning af skatter og afgifter m.v.
Stk. 4. De statslige told- og skattemyndigheder kan  

 pålægge en virksomhed, der gentagne gange ikke betaler afgiften  

 rettidigt, at afgive angivelse ved varens modtagelse.
De statslige told- og  

 skattemyndigheder kan endvidere pålægge virksomheden at betale  

 afgiften ved varens modtagelse.
Stk. 5. Bestemmelserne i lovens § 8 og §§ 12 og 14  

 finder tilsvarende anvendelse.« § 4. Virksomheder, der erhvervsmæssigt fremstiller eller  

 fra udlandet modtager stoffer, der er afgiftspligtige efter § 1, skal  

 registreres hos de statslige told- og skattemyndigheder.
 8. I § 4, stk. 1, indsættes efter  

 »§ 1«: »eller § 3a«.
Stk. 2. - - - Stk. 3.	Registrerede virksomheder er berettiget til, uden  

 at afgiften er berigtiget, at modtage stoffer, der er afgiftspligtige efter  

 § 1.
 9. I § 4, stk. 3, indsættes efter  

 »§ 1«: »eller § 3a«.
§ 5. - - - Stk. 3. Registrerede virksomheder, der udtager afgiftspligtige  

 stoffer til fremstilling af varer, skal medregne forbruget til udleveringen  

 efter stk. 2.
 10. I § 5, stk. 3, indsættes efter »varer,«:  

 »som er omfattet af § 1, stk. 2 eller bilag 1«.
 § 7. Ved erhvervsmæssig levering til udlandet af de i  

 § 1, stk. 2, nævnte varer, der er fremstillet her i landet  

 ved anvendelse af et eller flere i § 1, stk. 1, nævnte  

 stoffer, eller som er afgiftsberigtiget ved modtagelsen fra udlandet efter  

 reglerne i § 3, tilbagebetales afgiften af den mængde  

 afgiftspligtige stoffer, der er indeholdt i varen.
Stk. 2. - - - 11. I § 7, stk. 1, indsættes efter  

 »§ 1, stk. 2,«: »eller bilag 1«, efter »§ 1, stk. 1,«  

 indsættes: »eller § 3a, stk. 1,« og efter  

 »§ 3»indsættes: »,§ 3c eller § 3d«.
§ 14. - - - Stk. 2-3. - - - Stk. 4.	 Leverandører af råvarer m.v. til  

 fremstilling af stoffer, der er afgiftspligtige efter § 1, skal på  

 begæring meddele de statslige told- og skattemyndigheder oplysning om  

 de leverede varer.
 12. I § 14, stk. 4, indsættes efter  

 »§ 1«: »eller § 3a«.
Stk. 5-9. - - - § 14 a. - - - 13. Efter § 14 a indsættes:
»§ 14 b.
I forbindelse med kontrol efter § 14 er de  

 statslige told- og skattemyndigheder berettiget til at foretage enhver  

 undersøgelse af stoffer og varer, der er nødvendig for  

 udøvelse af kontrol, og til uden erstatning at udtage prøver af  

 stoffer og varer, i det omfang det er nødvendigt for at  

 undersøge deres beskaffenhed.
Varemodtageren eller -fremstilleren er  

 berettiget til efter undersøgelsens afslutning på begæring  

 at få de udtagne prøver tilbageleveret, i det omfang de ikke er  

 medgået ved undersøgelsen.
Stk. 2. Såfremt de statslige told- og skattemyndigheder  

 har besluttet kun at undersøge en del af de angivne stoffer og varer,  

 anvendes resultaterne af den delvise undersøgelse på alle  

 stoffer og varer, der er anført under den pågældende  

 varepost i den afgiftspligtiges regnskab.
Varemodtageren eller -fremstilleren  

 kan dog anmode om en supplerende undersøgelse af stofferne og varerne,  

 såfremt det kan sandsynliggøres, at resultatet af den delvise  

 undersøgelse ikke kan anvendes på resten af de angivne stoffer  

 og varer.
Stk. 3. Det påhviler varemodtageren eller -fremstilleren  

 eller den, som handler på varemodtagerens eller -fremstillerens vegne,  

 at udføre det for undersøgelsen af stofferne og varerne  

 nødvendige arbejde (ud- og indpakning, opvejning, opmåling  

 m.v.). Omkostningerne i forbindelse hermed afholdes af varemodtageren eller  

 -fremstilleren.« § 15. For betaling af afgift efter loven hæfter den, der  

 som ejer, forpagter eller lignende driver virksomheden for egen regning samt  

 de i § 3 a nævnte varemodtagere og den, der er i besiddelse af  

 varen.
 14. I § 15, ændres »§ 3a« til:  

 »§ 3d«.
 15. Som bilag 1 indsættes:
»Bilag 1 Varer, hvor der ikke kan opnås godtgørelse ved anvendelsen af  

 afgiftspligtige stoffer efter § 3a:
1)	Husholdningskøleskabe og  frysere 2)	Jævnstrømskøleskabe og  frysere 3)	Vaccinekølere 4)	Kommercielle køle- og fryseskabe, herunder plug-in  

 møbler som iscremefrysere og flaskekølere 5)	Kommercielle køle- og fryseanlæg 6)	Mælkekøleanlæg 7)	Kølerum uden offentlig adgang 8)	Industrielle køle- og fryserum 9)	Lavtemperaturanlæg 10)	Varmepumper 11)	Airconditionanlæg i bygninger 12)	Airconditionanlæg i personbiler, vare- og lastbiler og  

 busser 13)	Affugtere 14)	Fjernvarmerør 15)	Isolerede porte og døre 16)	Fugeskum 17)	Paneler til køle- og fryserum 18)	Ekstruderet polystyren til isolering (XPS-skum) 19)	Spraydåser, herunder beholdere beregnet på at  

 frembringe støj, beholdere til fejlfinding eller rensning på  

 f.eks. elektronisk udstyr (undtaget herfra er spraydåser til medicinsk  

 brug) 20)	Ruder 21)	Isolatorgas i elektriske installationer, dog undtaget  

 SF6-isoleret koblingsudstyr [ 36  

 kV 22)	Sporgas Punkterne omfatter ikke mobile kølecontainere og  

 køleanlæg - beregnet til anvendelse i fly, skibe,  

 fiskefartøjer og køretøjer.
Airconditionanlæg til  

 brug i personbiler, busser, vare- og lastbiler er dog omfattet 1)   Loven har som  

 udkast været notificeret i overensstemmelse med EuropaParlamentets og  

 Rådets direktiv 98/34/EF (informationsproceduredirektivet) som  

 ændret ved direktiv 98/48/EF.
