Nr BSF 104 Forslag til folketingsbeslutning om begrænsning af børnefamilieydelser til  

 hver familie til maksimalt to børn Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 13. marts 1997 Folketinget opfordrer regeringen til at fremsætte lovforslag om begrænsning i udbetalingerne af børnefamilieydelse, således at hver familie maksimalt kan få udbetalt børnefamilieydelse for to børn.
Bemærkninger til forslaget Nugældende regler For alle børn under 18 år udbetales en skattefri børnefamilieydelse, jf.  

 lov om en børnefamilieydelse.
Børnefamilieydelsen er uafhængig af familiens  

 indkomstforhold.
Ydelserne efter loven er gradueret efter barnets alder.  

 Babyydelsen tilfalder 0-2-årige og udgør for 1997 10.500 kr. årligt.  

 Småbørnsydelsen tilfalder 3-6-årige og udgør for 1997 9.400 kr. årligt.  

 Børnefamilieydelsen tilfalder 7-17-årige og udgør for 1997 7.400 kr. årligt.  

 Udbetalingen af ydelser efter loven om en børnefamilieydelse skønnes i 1997  

 at blive 9.425 mio. kr., en markant stigning i forhold til 1996, hvor statens  

 udgift androg ca. 8.950 mio. kr.
Forslagets ændringer af nugældende regler Loven om børnefamilieydelse indeholder ingen begrænsninger i antallet af  

 udbetalinger pr. familie.
Beslutningsforslaget indebærer, at der indføres en  

 begrænsning, således at hver familie maksimalt kan få udbetalt  

 børnefamilieydelse for to børn.
For familier med mere end to børn udbetales  

 ydelserne for de to yngste børn.
Der henvises i øvrigt til, at Dansk Folkeparti den 15. november 1996 har  

 fremsat forslag til folketingsbeslutning om afskaffelse af  

 børnefamilieydelsen for velstillede familier (Beslutningsforslag nr.
B 62),  

 jf.
Folketingstidende, tillæg A 1888 og 1887 og forhandlingerne 3354.
Ved 1. behandling af dette forslag den 21. januar 1997 viste det sig  

 imidlertid, at et flertal i Folketinget vendte sig imod denne form for  

 besparelser på børnefamilieydelsen.
Dette har Dansk Folkeparti naturligvis  

 taget til efterretning.
Dansk Folkeparti finder imidlertid fortsat, at der  

 inden for børnefamilieydelsen med en samlet udgiftsramme for staten på 9.425  

 mio. kr. i 1997 bør kunne findes besparelser.
Derfor fremsættes dette forslag  

 om, at der maksimalt udbetales børnefamilieydelse for to børn pr. familie.
Dansk Folkepartis besparelsesforslag vil ikke ramme den gennemsnitlige  

 danske børnefamilie.
Det gennemsnitlige antal børn pr. børnefamilie er pr. 1.  

 januar 1996 af Danmarks Statistik opgjort til 1,69. Ægtepar med børn har i  

 gennemsnit 1,79 børn, mens de enlige forældre har 1,46 børn (1,49 for enlige  

 kvinder med børn og 1,23 for enlige mænd med børn). Af Danmarks Statistiks  

 tal kan det ses, at ægtepar gennemgående har flere børn end samlevende, der  

 igen har flere børn, end samboende par har i gennemsnit (oversigtstabel  

 optrykt som bilag).
Der er i Danmark pr. 1. januar 1996 i alt 1.103.893 personer under 18 år.  

 Disse er fordelt på 644.444 familier.
Af disse familier er der mere end to  

 børn i 82.775.
 Af hjemmeboende børn er der pr. 1. januar 1996 i alt 1.089.543. Af disse  

 er 267.320 børn i familier med mere end to børn.
Ovenstående tal gælder for befolkningen som helhed.
Forslagsstillerne har  

 ikke kunnet finde tal, som illustrerer forskellen mellem antallet af børn i  

 danske familier og udenlandske familier bosiddende i Danmark.
Til belysning  

 af disse forhold har det derfor alene været muligt at foretage en vurdering  

 på baggrund af oplysninger om forskellen i fødselstallene.
Indenrigsministeriet har i sin publikation »Statistik om udlændinge  

 1995« redegjort for en undersøgelse fra ministeriet, som viser, at de  

 danske 35-45-årige kvinder i alt har født 1.880 børn pr. 1.000 kvinder, mens  

 det tilsvarende tal er 2.000 børn pr. 1.000 kvinder for de udenlandske  

 kvinder under et.
For kvinder fra eksempelvis Asien er tallet pr. 1.000  

 kvinder 2.428.
Samtidig gør ministeriet opmærksom på, at kun 5 procent af de danske  

 kvinder får fire børn og derover, hvilket svarer til tallet for kvinder fra  

 de øvrige nordiske lande og EU.
Andelen af kvinder fra det øvrige Europa og  

 Asien, som får fire eller flere børn, er markant højere - nemlig 25 procent.
Danmarks Statistik har i sin publikation »Befolkningens  

 bevægelser«, 94-udgaven, redegjort for fertilitets- og  

 reproduktionstallene 1992-1994 fordelt efter moderens statsborgerskab.
Af  

 denne fremgår det, at kvinder fra eksempelvis Afrika, Tyrkiet, Asien,  

 herunder Pakistan, samt kvinder fra gruppen af statsløse har en markant  

 højere fertilitet end danske statsborgere.
Tabel 100, som viser dette, er  

 optrykt som bilag.
Økonomiske konsekvenser Ved en gennemførelse af forslaget skønnes staten at få en besparelse på  

 knap 1 mia. kr.
I lyset af, at børnefamilieydelsen i 1997 koster staten 9.425  

 mio. kr., som samtidig er skattefrie for modtagerne, finder Dansk Folkeparti,  

 at Folketinget bør kunne vedtage en besparelse i en størrelsesorden som  

 angivet i forslaget.
Skriftlig fremsættelse Pia Kjærsgaard (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om begrænsning af børnefamilieydelser  

 til hver familie til maksimalt to børn.
(Beslutningsforslag nr.
B 104).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
