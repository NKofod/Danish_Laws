 Hermed fremsendes ændrede retningslinier for byggeliniedispensationer af  

 25. juni 1979.
I meddelelse nr. 008 om retningslinier for byggeliniedispensationer af 12.  

 juni 1975 er der indføjet i afsnit 4.1, Anlægsværdi, at grænseværdien på  

 15.000 kr. i prisniveau april 1974, i fremtiden reguleres automatisk i takt  

 med byggeomkostningsindexet for et enfamiliehus.
Endvidere er indføjet et nyt  

 afsnit 4.3.3. Særlige forhold, som omhandler byggeliniedispensationer til  

 underjordiske beholdere og skærmtag på tankanlæg samt til ledningsanlæg i  

 byggelinieareal.
 Ellers er meddelelse nr. 008.01 ad 25. juni 1979 uændret fra meddelelse  

 nr. 008 af 12. juni 1975, som herved bortfalder.
 Tilføjelserne til meddelelse nr. 008 er godkendt af gruppen vedrørende  

 eventuel rationalisering af sagsbehandling inden for samarbejdsaftalen om  

 bestyrelse af hovedlandeveje.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
Aage Andersen MEDDELELSE NR. 008.01 Retningslinier for byggeliniedispensationer.
 0. Gyldighedsområde.
 Nærværende »Retningslinier for byggeliniedispensationer« bør  

 lægges til grund for behandling af alle dispensationer for placering af  

 bygværker (ny-, om- eller tilbygninger, belægninger, olietanke, læmure,  

 baldakiner eller lignende) inden for byggelinier ved hovedlandeveje.
 1. Byggelinier.
 Byggelinier kan være pålagt i henhold til vejloven, vejbestyrelsesloven,  

 den københavnske byggelov, byggelinieloven af 1928 eller ældre lovgivning.
 2. Delegation.
 Hvor intet andet er nævnt, meddeles dispensation eller afslag på  

 dispensation af Vejdirektoratets samarbejdspartnere.
 3. Inden for facadelinie.
 Hvis bygværket ønskes placeret således, at det overskrider en eksisterende  

 bebyggelses facadelinie, bør dispensation principielt ikke gives.
 Dog kan markiser og parkeringspladser i forbindelse med eksisterende  

 bebyggelse ofte tillades.
 4. Uden for facadelinie samt strækninger uden randbebyggelse.
 4.1. Anlægværdi.
Der skelnes mellem dyre og mindre dyre bygværker.
Grænsen er 15.000 kr. i  

 prisniveau april 1974, svarende til byggeomkostningsindex for et enfamiliehus  

 på 176.
 Grænsen reguleres med byggeomkostningeindexet for et enfamiliehus.
 4.2. Mindre dyre bygværker.
 Hvis et mindre bygværk ønskes placeret uden for en eksisterende  

 bebyggelses facadelinie, bør der gives dispensation, såfremt den ønskede  

 placering efter vejbestyrelsens skøn er af væsentlig betydning for ansøgeren.
 Hvis bygværket ønskes placeret inden for vejens mulige udvidelseslinie, se  

 under punkt 4.3, bør der normalt kun gives dispensation med  

 fjernelsesdeklaration, se punkt 5.
 4.3. Dyre bygværker.
Sagsbehandlingen afhænger af dels hovedlandevejens Planlægningssituation, dels bygværkets placering i forhold til vejens  

 udvidelseslinie.
 Hovedlandevejens planlægningssituation.
--------------------------------------- Følgende muligheder tages i betragtning:
A.
Hovedlandevejens trace forudsættes fastholdt.
B1. En større strækning af hovedlsndevejen regnes nedklassificeret, da den  

 ventes afløst af nyanlæg inden for 10 år.
Det tænkes eksempelvis på anlæg af  

 motorvej.
B2. Den omhandlede strækning af hovedlandevejen må ventes forlagt.  

 Forlægningen er så sikker, at der kan ses bort fra muligheden for en  

 udvidelse af den eksisterende vej.
Der tænkes eksempelvis på anlæg af en  

 omfartsvej.
C.
Hovedlandevejen kan af andre grunde påregnes nedklassificereret  

 indenfor et år.
 Vejens udvidelseslinie.
----------------------- Vejens mulige udvidelseslinie kan ikke fastlægges eksakt.
Et bygværk kan  

 kun anses for at være beliggende uden for udvidelseslinien, hvis man under  

 hensyn til vejens nuværende og mulige fremtidige betydning anses for det  

 udelukket, at udvidelser vil kunne berøre bygværket.
Virkningen af eventuelle  

 vejrreguleringer (kurveudretninger) og ændrede tilslutningsforhold med dertil  

 hørende oversigtsforhold tages så vidt muligt i betragtning.
 4.3.1. Inden for udvidelseslinien.
 Hvis et dyrt bygværk ønskes placeret uden for eksisterende bebyggelses  

 facadelinie, men inden for vejens mulige udvidelseslinie, bør dispensation  

 principielt ikke gives.
 Såfremt ansøgeren i særlige tilfælde ønskes det, kan der eventuelt gives  

 dispensation med fjernelsesdeklaration, se punkt 5. I planlægningssituation  

 A, B1 og B2 forelægges indstilling om dispensation for Vejdirektoratet.
 4.3.2. Uden for udvidelseslinie.
 Hvis et dyrt bygværk ønskes placeret uden for vejens mulige  

 udvidelseslinie, bør der normalt gives dispensation, såfremt den ønskede  

 placering efter vejbestyrelsens skøn er af væsentlig betydning for ansøgeren.
 Såfremt bygværket har forbindelse med eksisterende bygninger, som  

 eventuelt må forventes nedrevet ved en vejudvidelse, gives kun dispensation  

 med ikke-fordyrelsesdeklaration, se punkt 5. I planlægningssituation A  

 forelægges indstilling om dispensation for Vejdirektoratet.
 4.3.3. Særlige betingelser.
 Uanset foranstående bestemmelser om dispensation til dyre bygværker gælder  

 følgende særlige bestemmelser:
1. Dispensation til underjordiske beholdere samt  

 skærmtage på tankanlæg kan gives af samarbejdsparterne uanset beholdernes og  

 skærmtagenes placering i forhold til vejens udvidelseslinie.
I disse tilfælde  

 stilles krav om tinglysning af sædvanlig fjernelsesdeklaration med  

 Vejdirektoratet som påtaleberettiget.
2. Dispensation til ledningsanlæg i byggelinieareal  

 kan gives af samarbejdsparterne, uanset om der bliver tale om en placering af  

 ledningerne inden for udvidelseslinien.
Opmærksomheden henledes på, at  

 deklaration om vederlagsfri fjernelse ikke bør stilles for så vidt angår  

 ledninger, der ejes af en kommune eller et fælleskommunalt selskab, idet  

 bestemmelsen i så fald jfr. vejlovens § 20 vil være virkningsløst.
Det  

 forudsættes, at aftaleparterne i den udstrækning det skønnes forsvarligt  

 søger at forhindre ledningsplaceringer, der vil vanskeliggøre eller fordyre  

 vejens senere udvidelse.
 5. Deklarationer.
 5.1. Tinglysning.
Deklarationer bør tinglyses forud for al pantgæld.
Ved dispensation til  

 baldakiner og lignende bør tinglysning af fjernelsesdeklaration normalt  

 undlades.
 5.2. Ikke-fordyrelsesdeklaration.
 Deklaration om, at bygværket ikke kan medføre nogen forøgelse af  

 udgifterne for vejanlægget, såfremt en udvidelse eller vejregulering skal  

 finde sted.
 5.3. Fjernelsesdeklaration.
 (Anvendes for så vidt angår byggelinier pålagt i henhold til  

 vejbestyrelsesloven af 1957 eller senere lovgivning).
Deklaration om, at bygværket inden for en af vejbestyrelsen fastsat frist skal fjernes uden udgift for vejbestyrelsen, når hensynet til færdselens tarv efter vejbestyrelsens skøn gør dette ønskeligt.
 5.4. Fjernelsesdeklaration.
 (Anvendes for så vidt angår byggelinier pålagt i henhold til 1928-loven).
 Deklaration om, at bygværket inden for en af vejbestyrelsen fastsat frist  

 skal fjernes uden udgift for vejbestyrelsen, såfremt en udvidelse eller  

 vejregulering skal finde sted.
 6. Revision af retningslinier.
 Såfremt der under brugen af nærværende retningslinier viser sig behov for  

 revision, bedes underretning herom meddelt til:
 Vejdirektoratet, Naboretsafdeling, Havnegade 23, Postbox 2169, 1016  

 København K.
 P.D.V.
