Kulbrinteskat Reference:
KULBR § 3, stk. 1, jf. § 1 LV 1997 D.A.2.10 A A/S's klage til Landsskatteretten skyldtes, at Ligningsrådet ved  

 opgørelsen af den skattepligtige indkomst for skatteåret 1993/94  

 alene havde godkendt fradrag for administrationsomkostninger med GBP 855.559  

 x 67/85, eller GBP 674.382, hvorfor selskabets skattepligtige indkomst var  

 forhøjet med 10 pct. af GBP 181.188, eller GBP 18.119, svarende til  

 171.672 kr.
 Det fremgik af sagens oplysninger, herunder indberetninger fra  

 Energistyrelsen, at K/S AA, Norge, i perioden fra den 14. september 1992 til  

 den 30. september 1992 og i perioden fra den 4. oktober 1992 til den 17.  

 november 1992 havde udført efterforskningsarbejde offshore Danmark med  

 en borerig i henhold til kontrakt indgået med B.
 K/S AA ejedes af A AS, Norge, (10 pct.) og C AS, Norge, (90 pct.).
 Af kontrakt mellem B A/S og K/S C fremgik bl.a.:
"SCHEDULE "A" A1 Operating Area(s): Offshore Denmark, North Sea A3 3.1 Commencement requirements: When Drilling Unit has been jacked up on  

 location, preloaded, preload dumped, and Drilling Unit is ready to begin  

 taking on COMPANY supplies.
A4 3.3.
REQUIRED COMMENCEMENT DATE: September 15, 1992 A5 3.3.
EARLIEST COMMENCEMENT DATA: August 15, 1992 A6 3.6 PRIMARY TERM OF CONTRACT: Drilling, testing, completion, and/or  

 abandonment of one (1) well.
Primary term ends when the unit is jacked down,  

 afloat, and ready to be towed.
 Selskabet havde for skatteåret 1993/94 opgjort den skattepligtige  

 indkomst vedrørende K/S AA i perioden fra september 1992 til november  

 1992 til ÷525.004 GBP, eller ÷4.984.755 kr., hvoraf selskabets andel udgjorde  

 10 pct., eller ÷498.475 kr.
 Ifølge regnskabet for K/S AA udgjorde Charter Hire Revenue GBP  

 1.516.288 og Mobilization/Demobilization Revenue GBP 143.789.
 Administrationsomkostningerne var i regnskabet specificeret  

 således:
MANAGEMENT FEES ROLP  £ 384.000/ANNUM x 85 DAYS £ 89.424 ADCO   $ 2.000/DAY x 85 DAYS £ 105.812 £ 195.236 SHORE BASE COSTS £  49.566 OTHER ADMINISTRATION EXPENSES £  13.151 DRY DOCKING PROVISION 85 DAYS á    £ 822 P/D £  69.870 OSLO HEAD OFFICE FEE NOK 440.000 for 85 DAYS £  41.797 FINANCE COSTS £ 171.179 DEPRECIATION 1992 NOK 17.431.000 85 DAYS NOK 4.059.000 £ 384.630 TOTAL ADMINISTRATION COSTS £ 925.429 Ligningsrådet havde ikke godkendt fradrag for  

 administrationsomkostninger med 171.672 kr. og fradrag for Dry Docking  

 Provision med 66.200 kr., hvorfor selskabets skattepligtige indkomst for  

 skatteåret 1993/94 var ændret fra ÷498.475 kr. til ÷260.603  

 kr.
Ligningsrådet havde som begrundelse for den påklagede  

 afgørelse anført, at selskabet var begrænset  

 skattepligtig til Danmark efter kulbrinteskattelovens § 3 af den aktivitet,  

 som K/S AA havde udøvet på dansk kontinentalsokkelområde.  

 Ved opgørelsen af resultatet af det udførte kontraktsarbejde  

 på dansk sokkelområde kunne der i henhold til  

 kulbrinteskattelovens § 3, stk. 2, alene indgå omkostninger, der  

 direkte kunne henføres til det pågældende  

 kontraktsarbejde, som begrundede skattepligt til Danmark.
Omkostninger, som  

 kunne henføres til en periode uden for skattepligtsperioden, kunne  

 ikke belaste regnskabet for det danske arbejde, men alene det udenlandske  

 ejerselskabs regnskab.
På grundlag heraf kunne der alene godkendes  

 fradrag for omkostninger vedrørende kontraktsarbejdet  i den periode,  

 arbejdet på riggen havde medført skattepligt til Danmark for  

 selskabet, jf. kulbrinteskattelovens § 3, jf. § 1. Der kunne således  

 ikke godkendes fradrag for omkostninger, som var påløbet i  

 perioder, hvor riggen havde ligget "standby" før påbegyndelse  

 eller efter afslutning af kontraktsarbejde på dansk sokkelområde,  

 da det ikke kunne anses for godtgjort, at sådanne omkostninger kunne  

 henføres til det danske kontraktsarbejde.
Ifølge indberetninger  

 fra Energistyrelsen havde der alene været udført arbejde  

 på riggen i perioden fra den 14. september 1992 til den 17. november  

 1992, eller i alt 65 dage, som kunne begrunde skattepligt til Danmark.
Efter  

 omstændighederne var der tillagt 1 dag til henholdsvis mobilisering og  

 demobilisering af rig, således at der var i alt 67 dage med arbejde i  

 Danmark, som medførte skattepligt og dermed fradragsret for  

 omkostninger.
Ligningsrådet havde herefter godkendt fradrag for  

 administrationsomkostninger med GBP 855.559 x 67/85, eller GBP 674.382,  

 hvorfor selskabets skattepligtige indkomst var forhøjet med 10 pct. af  

 GBP 181.188, eller GBP 18.119, svarende til 171.672 kr.
Ligningsrådet havde endvidere anført, at "Dry Docking  

 Provision" vedrørte hensættelse til efterfølgende  

 omkostninger, når boreriggen skulle i dok.
Under henvisning til  

 kulbrinteskattelovens § 1, stk. 2, jf. statsskattelovens § 6, litra a, kunne  

 der alene godkendes fradrag for driftsudgifter, som var afholdt i perioden,  

 hvor selskabet var skattepligtig til Danmark, mens der ikke kunne godkendes  

 fradrag for hensættelser til udgifter, som selskabet forventede at  

 skulle afholde i efterfølgende regnskabsperioder.
Fradrag for "Dry  

 Docking Provision" på GBP 69.870, hvoraf sel-skabets andel udgjorde 10  

 pct., eller GBP 6.987, svarende til 66.200 kr., var derfor ikke godkendt,  

 hvilket var tiltrådt af selskabets advokat.
 Selskabets advokat havde over for Landsskatteretten nedlagt påstand  

 om fradrag for de selvangivne administrationsomkostninger på 10 pct. af  

 GBP 855.559 i perioden fra den 29. august 1992 til den 21. november 1992,  

 eller i alt 85 dage.
Advokaten havde til støtte for påstanden gjort  

 gældende, at selskabet var begrænset skattepligtig til Danmark i  

 henhold til kulbrinteskatteloven, og at sagen udelukkende drejede sig om  

 hvilke omkostninger, der kunne henføres til den indkomst, som  

 selskabet havde opnået ved, at K/S AA havde udført  

 kontraktsarbejde i dansk farvand med boreriggen for B i 1992. Advokaten havde  

 herved bl.a. anført, at riggen var bemandet og parat til afgang kl.  

 21.00 den 29. august 1992 for at udføre det arbejde, som man  

 kontraktmæssigt havde påtaget sig for B.
Da det af kontrakten  

 fremgik, at arbejdet tidligst måtte påbegyndes den 15. august  

 1992, og at arbejdet senest skulle påbegyndes den 15. september 1992,  

 var det ikke usædvanligt, at riggen startede ud den 29. august 1992.  

 Det var imidlertid ikke muligt at få riggen afsted på grund af  

 dårligt vejr.
Først den 9. september 1992 ankom riggen til  

 kontraktstedet, men var på grund af vejret ikke i stand til at  

 "sætte benene på soklen". Dette skete den 10. september 1992. Det  

 fremgik endvidere af oversigt over riggens bevægelser i perioden fra  

 november 1981 til august 1994, at borearbejdet blev startet den 11. september  

 1992, og at arbejdet blev sluttet den 25. november 1992. Hvis K/S AA havde  

 vidst, at vejret ville give disse problemer, var riggen ikke startet ud, og  

 selskabet ville ud fra et forretningsmæssigt synspunkt ikke have hyret  

 et mandskab, medmindre boreriggen var klar til at tage afsted og udgiften var  

 nødvendig.
Risikoen for forsinket start påhvilede imidlertid K/S  

 AA.
Den 19. november 1992 var riggen færdig til afgang fra  

 kontraktstedet, men var ikke i stand til at komme afsted på grund af  

 vejret.
Afgang fandt sted den 21. november 1992, og kl. 21.00 samme dag  

 forlod riggen dansk farvand.
Det måtte på baggrund heraf anses  

 for sandsynliggjort, at det antal dage, der var anvendt til at udføre  

 det kontraktsarbejde, som K/S AA havde påtaget sig på dansk  

 kontinentalsokkel, havde været det nødvendige antal dage, og at  

 udgifterne var afholdt med henblik på kontraktsopfyldelsen.
Der var  

 ikke heri inkluderet dage, hvor riggen havde været stand-by, d.v.s.  

 havde været uden kontrakt og havde ligget parat til at rykke hurtigt  

 ud, såfremt man opnåede en kontrakt, men udelukkende antal dage,  

 hvor bemanding m.v. havde været bestemt til det konkrete arbejde, som  

 skulle udføres ifølge kontrakten med B.
Kontrakten var  

 indgået og arbejdet parat til at blive udført fra den 29. august  

 1992, og det havde udelukkende været vejrmæssige forhold, der  

 havde medført, at riggen ikke kom hurtigere i arbejde, og at riggen  

 ikke kunne afslutte sin opgave og forlade kontraktstedet før den 21.  

 november 1992. Perioden på 85 dage måtte endvidere anses for  

 tilstrækkeligt dokumenteret ved oversigt af 16. april 1993 over riggens  

 aktiviteter i 1992 samt oversigt over dens bevægelser i perioden fra  

 november 1981 til august 1994. Aktiviteterne var begge en direkte afskrift af  

 originale dokumenter vedrørende riggens bevægelser.
Selskabet  

 havde afholdt både direkte og indirekte omkostninger i forbindelse med  

 kontraktsarbejdet, men selskabet havde udelukkende foretaget fradrag for  

 forholdsmæssige udgifter, der relaterede sig til den periode, som kunne  

 henføres til det kontraktmæssige arbejde, der var udført  

 på dansk kontinentalsokkel.
Med henvisning til Norges  

 Høyesteretts dom af 9. marts 1995 (Regalia-dommen) kunne selskabet  

 have anmodet om en fordeling af de totale omkostninger mellem England og  

 Danmark i forhold til de to kontraktsperioder, hvor riggen havde været  

 i arbejde i 1992, d.v.s. fra 1. januar 1992 til 19. april 1992 på  

 engelsk kontinentalsokkel og fra 14. september 1992 til 17. november 1992  

 på dansk kontinentalsokkel.
Selskabet havde imidlertid kun anmodet om  

 fradrag for de udgifter, der kunne relateres til opfyldelse af den kontrakt,  

 som selskabet havde haft med henblik på arbejdet på dansk  

 kontinentalsokkel.
Told- og Skattestyrelsen havde over for Landsskatteretten indstillet  

 ansættelsen for skatteåret 1993/94 stadfæstet.
Som  

 begrundelse herfor var bl.a. anført, at der ifølge  

 indberetninger fra Energistyrelsen var udført arbejde på riggen  

 i perioden fra den 14. september 1992 til den 17. november 1992, eller i alt  

 65 dage, og at der skønsmæssigt var tillagt 1 dag til  

 henholdsvis mobilisering og demobilisering af riggen, således at  

 skattepligtsperioden var opgjort til i alt 67 dage.
Det kunne ikke anses for  

 tilstrækkeligt dokumenteret i form af logbøger eller lignende,  

 at de indirekte omkostninger afholdt i en periode på i alt 85 dage  

 havde haft en så nødvendig og funktionel sammenhæng med  

 virksomhedsindkomsten fra det faste driftssted, at udgifterne kunne anses for  

 fradragsberettigede ved opgørelsen af den begrænset  

 skattepligtige indkomst.
Det bemærkedes herved, at Ligningsrådets  

 afgørelse blev truffet på baggrund af modtagne oplysninger fra  

 Energistyrelsen, der igen hidrørte fra indberetninger fra  

 boreoperatøren, samt på baggrund af advokatens oplysninger om,  

 dels at riggen ankom til dansk kontinentalsokkelområde den 29. august  

 1992, og dels at boringen ikke blev startet på grund af udefra kommende  

 omstændigheder.
De af advokaten fremlagte oversigter over riggens  

 bevægelser, der var udarbejdet af en medarbejder på riggen, kunne  

 ikke anses for tilstrækkelig dokumentation.
Hertil kom, at foreliggende  

 oplysninger/bilag indeholdt indbyrdes modstridende oplysninger.
På  

 grund af manglende dokumentation måtte de officielle oplysninger fra  

 Energistyrelsen lægges til grund ved ansættelsen, og i mangel af  

 andre dokumenterede oplysninger måtte der skønnes over antallet  

 af dage før og efter boringen til mobilisering/demobilisering.
Told- og Skattestyrelsen havde endvidere bl.a. anført, at det  

 fremgik af Norges Høyesteretts dom af 19. maj 1998 i sagen B.J.  

 Services Company (UK) Ltd., at der i kildelandet alene skulle gives fradrag  

 for indirekte omkostninger i skattepligtsperioden beregnet i forhold til hele  

 indkomståret.
Princippet i dommen var i overensstemmelse med princippet  

 om begrænset skattepligt, hvor virksomheden på det faste  

 driftssted skulle ses isoleret som udøvet på soklen over en vis  

 periode.
Til skattepligtsperioden kunne henregnes dage, der var  

 nødvendige for og havde direkte sammenhæng med udførelsen  

 af kontrakten i kildelandet.
Derimod kunne der ikke indregnes  

 ledighedsperioder, der ikke havde tilknytning til aktiviteten i kildelandet.  

 I nærværende sag var der ikke fremlagt dokumentation, der viste,  

 at tilstedeværelsen på dansk sokkel udover de 67 dage havde  

 været nødvendig af hensyn til udførelsen af opgaven i  

 Danmark.
 Landsskatterettens bemærkninger:
 Kulbrinteskattelovens § 3, stk. 1, jf. § 1, havde medført en  

 udvidelse af kredsen af begrænset skattepligtige i forhold til  

 bestemmelserne i kildeskatteloven og selskabsskatteloven, idet  

 kulbrinteskatteloven omfattede beskatning af personer, dødsboer samt  

 selskaber m.v., der oppebar enhver form for indkomst i forbindelse med  

 forundersøgelse, efterforskning og indvinding af kulbrinter og dertil  

 knyttet virksomhed, når indkomsten var erhvervet ved sådan  

 virksomhed eller arbejde udført i Danmark, herunder  

 søterritoriet, samt dansk kontinentalsokkelområde.
 Retten fandt herefter, at selskabet var begrænset skattepligtig til  

 Danmark af fortjenesten i forbindelse med det efterforskningsarbejde, som K/S  

 AA havde udført offshore Danmark med boreriggen i 1992, jf.  

 kulbrinteskattelovens § 3, jf. § 1. Det bemærkedes herved, at selskabet  

 ikke i henhold til selskabsskattelovens § 2, stk. 1, litra a, kunne anses for  

 at have haft fast driftssted i Danmark i 1992 i forbindelse med det  

 udførte efterforskningsarbejde.
 Ansættelsen af selskabets skattepligtige indkomst til Danmark  

 omfattede den periode, hvor selskabet havde drevet virksomhed på dansk  

 område og herved havde erhvervet indkomst, som var omfattet af  

 kulbrinteskattelovens § 1.
 Ved indkomstopgørelsen gjaldt bestemmelsen i kulbrinteskattelovens  

 § 3, stk. 2, sammenholdt med artikel 7, jf. artikel 21, i den nordiske  

 dobbeltbeskatningsoverenskomst af 12. september 1989. Der kunne derfor ved  

 opgørelsen af den skattepligtige indkomst kun fratrækkes  

 udgifter i det omfang, de vedrørte indtægter fra det faste  

 driftssted omfattet af den begrænsede skattepligt efter  

 kulbrinteskattelovens § 1.
Retten fandt, at det var en betingelse for fradrag for direkte og  

 indirekte udgifter, at der var en nødvendig, funktionel  

 sammenhæng mellem udgifternes afholdelse og virksomhedsindkomsten fra  

 det faste driftssted.
Der behøvede dog ikke nødvendigvis at  

 være tale om en tidsmæssig sammenhæng, idet fradrag ikke  

 kunne nægtes alene med den begrundelse, at afholdelsen af udgifterne  

 havde fundet sted uden for den periode, hvor der var udøvet virksomhed  

 fra det faste driftssted.
 Retten fandt på grundlag af de i sagen foreliggende oplysninger, at  

 det var tilstrækkeligt godtgjort, at såvel de variable som de  

 faste omkostninger, som selskabet havde afholdt i perioden fra den 29. august  

 1992 til den 21. november 1992, eller i alt 85 dage, var afholdt med henblik  

 på at opnå fortjeneste i kontraktsperioden, og at udgifterne  

 derfor havde haft en nødvendig og funktionel sammenhæng med  

 indkomsten fra det faste driftssted.
 Selskabets begrænsede skattepligtige indkomst for skatteåret  

 1993/94 blev nedsat i overensstemmelse hermed, idet bemærkedes, at  

 fradrag for faste omkostninger i en periode på i alt 85 dage skulle  

 beregnes i forhold til hele indkomståret.
