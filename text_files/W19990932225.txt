Kendelse fra Pressenævnet i sag nr.  

 19/1999 ME/CFS Foreningen, der er en forening for patienter, der  

 lider af ME/CFS, Kronisk Trætheds Syndrom, har klaget til  

 Pressenævnet over udsendelsen "Rigets Tilstand" bragt i TV 2 den 21.  

 januar 1999, idet foreningen mener, at god presseskik er tilsidesat.
 Udsendelsen omhandlede sygdomme som piskesmæld,  

 fibromyalgi og kronisk træthedssyndrom, der i ugen forud for  

 udsendelsen af en læge var blevet karakteriseret som psykisk eller  

 socialt betingede.
 I udsendelsen deltog bl.a. to patienter med kronisk  

 træthedssyndrom, en fibromyalgipatient, en piskesmældspatient,  

 formanden for Landsforeningen af polio-, trafik- og ulykkesskadede og to  

 læger.
Klageren har anført, at programmet var ensidigt og  

 udpegede i særdeleshed ME/CFS-patienter til ikke at være rigtigt  

 syge og at der ikke er tale om en egentlig diagnose, idet det bl.a. blev  

 anført, at sygdommen kun fandtes i lande med gode pensionsmuligheder.  

 Dette er en yderligere diskriminering af en patientgruppe, der allerede er  

 hårdt ramt.
I den forbindelse druknede patienternes egne udsagn i de  

 tilkaldte eksperters udsagn.
 TV 2 har i en udtalelse anført, at "Rigets  

 Tilstand" er en udsendelse, der som oftest er uhøjtideligt i sin form,  

 og at det   styret af en studievært   giver såvel eksperter,  

 fagligt sagkyndige, politikere og "almindelige" mennesker lejlighed til at  

 komme til orde i den offentlige debat.
 TV 2 har videre anført, at redaktionen ved  

 udvælgelsen af medvirkende tilstræber at sikre, at forskellige  

 synspunkter repræsenteres, idet programmerne sædvanligvis ikke  

 fremkommer med endelige løsninger og konklusioner, men derimod har til  

 formål at skabe diskussion og debat om de emner, der tages op.
TV 2 har yderligere anført, at forskellige  

 synspunkter var repræsenteret i programmet, og at der efter TV 2's  

 opfattelse ikke efter de presseetiske regler består en pligt til, at  

 én eksperts synspunkt skal imødegås af en ekspert med et  

 andet synspunkt, hvis forskellige synspunkter i øvrigt er  

 repræsenteret i programmet.
Dette gælder særlig i et  

 tilfælde som det foreliggende, hvor formålet ikke var et  

 fremkomme med en endelig løsning på de rejste problemstillinger,  

 men derimod at skabe en relevant debat om dem.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Ole Askvig.
 Pressenævnet udtaler:
Forskellige synspunkter vedrørende bl.a.
Kronisk  

 Trætheds Syndrom blev repræsenteret i programmet, og god  

 presseskik var derfor ikke tilsidesat.
 Afsagt den 14. april 1999.
