Bekendtgørelse om ændring af bekendtgørelse om en aktiv beskæftigelsesindsats § 1 I bekendtgørelse nr. 1180 af 25. november 2019 om en aktiv beskæftigelsesindsats, som ændret ved bekendtgørelse nr. 1643 af 27. december 2019 og bekendtgørelse nr. 315 af 26. marts 2020, foretages følgende ændringer:
 1. I § 61 indsættes før stk. 1 som nyt stykke:
»Er der etableret eller aftalt en arbejdsfordeling på en virksomheds afdelinger eller produktionsenheder efter lov om adgang til iværksættelse af midlertidig arbejdsfordeling som led i håndteringen af covid-19, kan der ikke etableres virksomhedspraktik disse steder.« Stk. 1-3 bliver herefter stk. 2-4.
 2. I § 61, stk. 2 og 3, der bliver til stk. 3 og 4, ændres »stk. 1« til: »stk. 2«.
 3. I § 67, stk. 2, indsættes efter »arbejdsfordelingsordninger«: »jf. dog stk. 3«.
 4. I § 67 indsættes efter stk. 2 som nyt stykke:
»Stk. 3. Er der etableret eller aftalt en arbejdsfordeling på en virksomheds afdelinger eller produktionsenheder efter lov om adgang til iværksættelse af midlertidig arbejdsfordeling som led i håndteringen af covid-19, kan en person ikke ansættes med løntilskud disse steder.« Stk. 3 og 4 bliver herefter stk. 4 og 5.
 5. I § 67, stk. 3, der bliver til stk. 4, ændres »stk. 4« til: »stk. 5«.
 6. I § 73 ændres »§ 67, stk. 4« til: »§ 67, stk. 5«.
§ 2 Bekendtgørelsen træder i kraft den 14. september 2020.
