Ved en registreret virksomheds ophør skal anmeldelse herom foretages til  

 toldvæsenet.
I forbindelse med afmeldelsen fra registrering og opgørelsen af  

 virksomhedens afgiftspligtige omsætning i tiden indtil virksomhedens ophør  

 skal der foretages afgiftsberigtigelse af virksomhedens varelager, maskiner  

 og andre driftsmidler.
Afhænder et bo i forbindelse med en virksomheds ophør varelager, maskiner  

 eller andre driftsmidler, skal boet svare afgift af salget.
Sker afsætningen  

 som et led i overdragelse af virksomheden eller en del af denne til en ny  

 indehaver, der driver registreret virksomhed, må der dog ikke foretages  

 afgiftsberigtigelse.
Afgiftsberigtiger boet virksomhedens maskiner mv i forbindelse med  

 opgørelsen af den afgiftspligtige omsætning indtil ophøret, og maskinerne  

 derefter udlægges til arvingerne, skal der ikke foretages yderligere  

 afgiftsberigtigelse.
Arvingerne vil uden afgiftserlæggelse kunne videresælge  

 maskinerne, medmindre de har været anvendt i en af arvingerne drevet  

 registreringspligtig virksomhed.
