 Med henvisning til Arbejdsmarkedsstyrelsens bekendtgørelse nr. 1185 af 22.  

 december 1995 om en aktiv arbejdsmarkedsindsats fastsættes nedenstående  

 retningslinier for den budgetmæssige behandling af puljejob og andre  

 jobtræningsforløb i staten.
Puljejob § 1.  Statsinstitutioner kan ansætte ledige med mindst  

 2 års forudgående ledighed i puljejob i henhold til arbejdsmarkedsstyrelsens  

 bekendtgørelse.
Stk. 2.  Statsinstitutionen afholder alle udgifter i  

 forbindelse med ansættelsen.
Lønudgifter m.v. konteres på standardkonto 11.  

 Lønninger.
 § 2.  Statsinstitutionen modtager fra AF refusion for  

 90 pct. af udgifterne til løn (incl. både arbejdstager- og arbejdsgiverbidrag  

 til overenskomstmæssig pension), ATP-bidrag, AER-bidrag og feriepenge.
 Stk. 2.  Refusionen konteres på standardkonto 12.6x  

 »Refusion vedr. puljejob«.
 Stk. 3.  For statsinstituioner, der er omfatter af en  

 lønsumsramme, kan denne overskrides med differencen mellem den afholdte  

 lønudgift og den modtagne refusion.
 § 3.  Institutioner, som modtager mere end 50 pct.  

 offentligt driftstilskud, og som naturligt henregnes til staten, kan ansætte  

 ledige med mindst 2 års forudgående ledighed i puljejob, i henhold til  

 Arbejdsmarkedsstyrelsens bekendtgørelse.
 Stk. 2.  Tilskudsinstitutionen afholder alle udgifter i  

 forbindelse med ansættelsen.
 Stk. 3.  Tilskudsinstitutionen modtager fra AF refusion  

 for 90 pct. af udgifterne til løn (incl. både arbejdstager- og  

 arbejdsgiverbidrag til overenskomstmæssig pension), ATP-bidrag, AER-bidrag og  

 feriepenge.
 Stk. 4.  Tilskudsinstitutioner, der er opført på  

 finansloven med særskilt lønbevilling, konterer lønudgifter og løntilskud  

 efter reglerne i §§ 1 og 2. Øvrige tilskudsinstitutioner afholder lønudgifter  

 og modtager løntilskud i deres egne regnskaber.
§ 4.  For statsinstitutioner og tilskudsinstitutioner,  

 der er tilsluttet SCR, sker overførsel af refusionsbeløb direkte fra  

 Arbejdsministeriets konto vedr. puljejob til institutionens driftskonto.
For  

 institutioner, der ikke er tilsluttet SCR, sker udbetaling af refusion  

 direkte fra AF til institutionen, medmindre andet aftales med det  

 ministerium, der yder tilskud til institutionen.
Stk. 2.  Refusionen udbetales månedsvis bagud.
Efter  

 aftale mellem institutionen og AF kan refusionen udbetales kvartalsvis bagud.
Jobtræning og individuel jobtræning § 5.  Statsinstitutioner og tilskudsinstitutioner kan  

 efter aftale med de regionale AF-kontorer, ansætte ledige i jobtræning eller  

 individuel jobtræning.
Statsinstitutionen får refunderet hele lønudgiften fra  

 AF.
Stk. 2.  Statsinstitutioner konterer lønudgifter på  

 standardkonto 11. Lønninger under ordinær drift.
Refusion af lønudgifter  

 konteres på regnskabskonto 12.1x. »Refusion vedr.  

 beskæftigelsesordninger.« Stk. 3.  Tilskudsinstitutioner, der er opført på  

 finansloven med særskilt lønbevilling, er omfattet af stk. 2. Øvrige  

 tilskudsinstitutioner afholder lønudgifter og modtager løntilskud i deres  

 egne regnskaber.
§ 6.  Statsinstitutioner og tilskudsinstitutioner kan  

 overtage ansættelse af en ledig i jobtræning eller individuel jobtræning fra  

 en (amts)kommunal kvote.
Institutionen får refunderet hele lønudgiften fra  

 amts(kommunen).
Stk. 2.  Statsinstitutioner konterer lønudgifter på  

 standardkonto 11. Lønninger under ordinær drift.
Refusion af lønudgifter  

 konteres på regnskabskonto 12.1x. »Refusion vedr.  

 beskæftigelsesordninger.« Stk. 3.  Tilskudsinstitutioner, der er opført på  

 finansloven med særskilt lønbevilling, er omfattet af stk. 2. Øvrige  

 tilskudsinstitutioner afholder lønudgifter og modtager løntilskud i deres  

 egne regnskaber.
Kontanthjælpsmodtagere § 7.  Statsinstitutioner og tilskudsinstitutioner kan,  

 efter aftale med en kommune, ansætte kontanthjælpsmodtagere i jobtræning  

 eller individuel jobtræning og modtage løntilskud fra kommunen.
 Stk. 2.  Statsinstitutioner, der er opført på  

 finansloven med særskilt lønbevilling er omfattet af stk. 2. Øvrige  

 tilskudsinstitutioner afholder lønudgifter og modtager løntilskud i deres  

 egne regnskaber.
Overgangsordninger § 8.  For beløb, der på finansloven for 1996 er  

 indbudgetteret til ansættelse af ledige i delperiode 2, i jobtræning eller  

 individuel jobtræning på underkonto 81, gælder, at det indbudgetterede beløb  

 alene kan anvendes til aflønning af jobtræningspersoner ansat før 1. januar  

 1996.
 Stk. 2.  Indbudgetterede beløb, der ikke anvendes til  

 aflønning af jobtræningspersoner ansat før 1. januar 1996, udvises på TB som  

 en besparelse under kategorien »dispositionsbegrænsninger« og med  

 transaktionsteksten »Delperiode 2 mindreforbrug«.
 § 9.  For ledige, der er aftalt ansat i jobtræning  

 eller individuel jobtræning under statslig kvote før 1. januar 1996 gælder,  

 at de fulde lønudgifter refunderes af AF.
Stk. 2.  Statsinstitutionen afholder alle udgifter i  

 forbindelse med ansættelsen.
Lønudgifter m.v. konteres på standardkonto 11.  

 Lønninger.
Stk. 3.  Statsinstitutionen modtager refusion for  

 lønudgifter fra AF.
Lønrefusion konteres på regnskabskonto 12.1.  

 »Refusion vedr. beskæftigelsesordninger«.
 Stk. 4.  Det hidtidige tillæg til overhead-udgifter  

 afskaffes.
