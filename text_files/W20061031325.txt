Klage  

 over afslag på anmodning om genoptagelse af sag om handel af landbrugsejendom  

 mellem ægtefællerne K1 og K2 Direktoratet for  

 FødevareErhvervs skrivelse af 5. september 2006  

  

 , j.nr. 3101-080-06-3196.
»--- I brev af 17. februar 2006 har De for K1 klaget over, at  

 Jordbrugskommissionen for Århus Amt den 23. januar 2006 har afslået at  

 genoptage sag om handel af landbrugsejendommen E mellem ægtefællerne K1 og  

 K2.
Direktoratets afgørelse Direktoratet for FødevareErhverv ophæver hermed afgørelsen og  

 hjemviser sagen til fornyet behandling i kommissionen, da det er en retlig  

 fejl, at kommissionen har gjort sin afgørelse betinget af, at der inden 3  

 måneder  

 til kommissionen fremsendes endeligt tinglyst skøde til K 2 på  

 landbrugsejendommen  

 E, jf. § 39 i lov nr. 435 af 9. juni 2004 om landbrugsejendomme.
 Det er desuden en retlig fejl, at kommissionen ikke har taget  

 stilling til L's tilkendegivelse af, at der efter hans opfattelse er tale om  

 omgåelse, når K1 sælger landbrugsejendommen E til ægtefællen K2 med den  

 konsekvens, at hans fortrinsstilling bortfalder.
 Direktoratets afgørelse kan efter § 16, stk. 3, i bekendtgørelse  

 nr. 863 af 19. august 2004 om regionale jordbrugskommissioner mv. ikke  

 påklages  

 til anden administrativ myndighed.
Redegørelse for sagen Med brev af 12. april 2005 har De for K søgt  

 Jordbrugskommissionen for Århus om tilladelse til at købe landbrugsejendommen  

 H  

 på 69,3 ha som ejendom nr. 5.
 K1 ejer i forvejen landbrugsejendommene E på 69,7 ha, F på 7 ha,  

 G på 66 ha og F på 49,8 ha eller i alt ca. 193 ha.
 Da K1 således er ejer af mere end 100 ha landbrugsjord, blev der  

 foretaget offentlig annoncering med henblik på at undersøge, om der var ejere  

 af nærliggende landbrugsejendomme, der ønskede og opfyldte betingelserne for  

 at  

 opnå fortrinsstilling til suppleringsjord, jf. § 31 i lov nr. 435 af 9. juni  

 2004 om landbrugsejendomme.
 Den 17. maj 2005 fremsatte L ønske om at få fortrinsstilling til  

 30 ha suppleringsjord.
Med brev af 8. juni 2005 meddelte jordbrugskommissionen Dem, at  

 kommissionen fandt, at L opfyldte betingelserne for at opnå suppleringsjord  

 til 30 ha, jf. lovens § 32.
 Som følge heraf blev Deres ansøgning om tilladelse til at købe  

 landbrugsejendommen H med henvisning til lovens § 31.
Kommissionen gav herefter K1 og L en frist på 4 uger til at  

 træffe aftale om afhændelse af suppleringsjorden.
Det bemærkedes samtidig, at  

 K1 kunne frafalde handelen eller afhænde ejendommen eller arealet til en  

 tredjemand, hvorefter L's fortrinsstilling bortfaldt.
Dog skulle naboers  

 fortrinsstilling i en sådan situation vurderes på ny i forhold til  

 tredjemanden.
 Med brev af 24. juni 2005 til kommissionen trak De ansøgningen  

 tilbage med henvisning til, at det ikke havde været muligt at finde en  

 løsning  

 vedrørende afgivelse af suppleringsjord.
 Med brev af 5. juli 2005 meddelte L kommissionen, at  

 tilbagetrækningen af ansøgningen efter hans opfattelse var et forsøg på at  

 omgå  

 landbrugsloven og hans mulighed for suppleringsjord.
 Med breve af 15. juli og 28. september 2005 søgte De på ny for  

 K1 om jordbrugskommissionens tilladelse til at erhverve landbrugsejendommen  

 H.
 Den fornyede ansøgning var vedlagt en slutseddel, hvorefter K1  

 den 26. juni 2005 solgte landbrugsejendommen E til sin ægtefælle K2.
 Den 10. oktober 2005 meddelte kommissionen tilladelse til, at K1  

 kunne købe landbrugsejendommen H og sammenlægge den med hovedejendommen F,  

 uden  

 at reglerne om fortrinsstilling skulle bringes i anvendelse.
 Afgørelsen var givet på en række betingelser, herunder af, at  

 der inden 3 måneder til kommissionen blev fremsendt endeligt tinglyst skøde  

 til  

 K2 på landbrugsejendommen E.
I brev af 25. november 2005 bad De kommissionen om at revurdere  

 kravet om, at der skal tinglyses skøde til K2. De oplyste, at der ville blive  

 udarbejdet ægtepagt/skøde til K2, som ville blive anmeldt til registrering i  

 kommunen og tinglyst som ægtepagt i personbogen.
Tinglysning i tingbogen var  

 efter Deres opfattelse alene en sikringsakt for køber, så det afgørende måtte  

 være, at ejendommen retligt var overdraget til K2.
 Den 20. december 2005 fremsendte De kopi af det betingede skøde  

 til kommissionen med bemærkning om, at det var sendt til påtegning hos  

 Skanderborg kommune, og at skødet efterfølgende ville blive sendt til  

 tinglysning.
Med brev af 23. januar 2006 meddelte kommissionen Dem, at den  

 ikke fandt, at der forelå sådanne nye oplysninger, at sagen burde optages til  

 fornyet behandling.
Den oprindelige betingelse om, at handelen skal  

 tinglyses,  

 blev fastholdt, således at det af tingbogens adkomstrubrik skulle fremgå, at  

 K2  

 var ejer af ejendommen, jf. § 39 i landbrugsloven.
 Den 17. februar 2006 påklagede De kommissionens afgørelse  

 hertil, idet De ikke fandt, at der i landbrugsloven var hjemmel til at stille  

 krav om tinglysning af skødet.
 Kommissionen fremsendte klagen hertil den 7. marts 2006, idet  

 den fastholdt sin afgørelse.
Direktoratets afgørelse Af § 39 i lov nr. 435 af 9. juni 2004 fremgår det, at  

 tilladelser og dispensationer efter loven kan betinges og tidsbegrænses.  

 Betingelser og tidsbegrænsninger er bindende for indehavere af rettigheder i  

 ejendommen uanset tidspunktet for rettens stiftelse og kan af ministeren for  

 fødevarer, landbrug og fiskeri foranlediges tinglyst på ejerens bekostning.
 Ifølge § 76, stk. 1, i cirkulære nr. nr. 36 af 3. juni 2005 om  

 lov om landbrugsejendommen skal betingelser efter lovens § 39, som går ud  

 over  

 de normale erhvervelsesbetingelser, f.eks. fast bopæl mv., normalt tinglyses.
 Tinglysning er ikke en betingelse, der følger af landbrugsloven,  

 og det er derfor efter Direktoratet for FødevareErhvevs opfattelse ikke  

 muligt  

 at knytte et krav om tinglysning af skøde i tingbogen til en tilladelse til  

 erhvervelse af en landbrugsejendom efter lovens § 39.
 Det er således en retlig fejl, når kommissionen har gjort sin  

 afgørelse betinget af, at der inden 3 måneder til kommissionen fremsendes  

 endeligt tinglyst skøde til K2 på landbrugsejendommen E.
 Det er desuden en retlig fejl, at kommissionen ikke har taget  

 stilling til L's tilkendegivelse af, at der efter hans opfattelse er tale om  

 omgåelse, når K1 sælger landbrugsejendommen E til ægtefællen K2 med den  

 konsekvens, at hans fortrinsstilling bortfalder.
 Direktoratet har derfor - som nævnt - ophævet jordbrugskommissionens  

 afgørelse og hjemvist sagen til fornyet behandling i kommissionen.
