Nr LSF 135 Forslag til Lov om en garantiordning for udlån til nyetablerede  

 virksomheder og nye aktiviteter i mindre og mellemstore virksomheder Fremsat af industriministeren (Anne Birgitte Lundholt) den 2. december 1992 Vedtaget ved tredjebehandling den 11. december 1992 Lov nr. 1007 af 19/12/1992 § 1. Med henblik på at lette finansieringsmulighederne for  

 nyetablerede virksomheder og nye aktiviteter i eksisterende mindre og  

 mellemstore virksomheder opretter industriministeren en statslig  

 garantiordning for at nedsætte tabsrisici i forbindelse med pengeinstitutters  

 og visse kreditinstitutters nyudlån til sådanne virksomheder.
 Stk. 2. Ved en nyetableret virksomhed forstås en virksomhed, som  

 er etableret inden for et tidsrum af to år før indgivelse af låneansøgning.  

 Ved en mindre og mellemstor virksomhed forstås en virksomhed i  

 størrelsesordenen op til ca. 50 ansatte.
Stk. 3. Igangsætteren skal være fuldtidsbeskæftiget i sin  

 virksomhed.
Der skal være tale om en ny aktivitet.
Ved en ny aktivitet  

 forstås en aktivitet, som virksomheden eller virksomhedens ejer ikke i  

 forvejen driver eller tidligere har drevet.
 § 2. Der kan stilles kaution for nyetablerede virksomheder og for  

 nye aktiviteter i mindre og mellemstore virksomheder inden for  

 fremstillingsvirksomhed samt bygge- og anlægsvirksomhed.
§ 3. Statskasssen kan garantere over for pengeinstitutter og visse  

 kreditinstitutter for lånets betaling.
Garanti gives i form af en  

 selvskyldnerkaution fra staten.
Stk. 2. Kaution kan stilles for 40 pct. af det samlede  

 låneengagement til nyetablerede virksomheder og for 30 pct. til mindre og  

 mellemstore virksomheder.
Kautionen kan dog maksimalt udgøre 400.000 kr. pr.  

 virksomhed.
Minimum for udlån er 25.000 kr.
Stk. 3. Pengeinstitutter og visse kreditinstitutter betaler et  

 bidrag på 11/2 pct. p.a. af restgælden til staten af de statskautionerede  

 lån.
Udgiften til bidraget deles ligeligt mellem låntager og långiver.  

 Bidraget går såvel til tabshensættelser som til administration af ordningen.
Stk. 4. Kaution stilles af staten efter ansøgning fra  

 pengeinstitutter og visse kreditinstitutter.
Der kan ikke stilles kaution for  

 et lån, der er ydet før lovens ikrafttræden, ligesom der ikke kan stilles  

 statskaution i forbindelse med gældsomlægning.
Samme person kan alene opnå  

 eet statskautioneret lån i medfør af denne lov.
Som samme person anses også  

 ægtefæller, ugifte samlevende og selskaber, hvori de nævnte personer ejer  

 eller har ejet mindst halvdelen af selskabskapitalen eller råder over eller  

 har rådet over en bestemmende indflydelse.
 § 4. Kautionen løber i indtil 8 år fra ydelsen af lånet.
 § 5. Der kan stilles kaution inden for et beløb på 1 mia. kr.  

 årligt.
 § 6. Garantiordningen administreres af Dansk  

 Erhvervsudviklingsfond.
 § 7. Industriministeren kan fastsætte nærmere regler om  

 lånebetingelser og lovens administration, herunder nærmere regler for  

 fremgangsmåden i forbindelse med lønindeholdelse i medfør af § 8, stk. 1.
 Stk. 2. Industriministeren kan endvidere indgå en rammeaftale med  

 pengeinstitutterne og visse kreditinstitutter om lovens administration.
 § 8. Kongeriget Danmarks Hypotekbank og Finansforvaltning kan med  

 tillæg af renter og omkostninger inddrive statens tilgodehavende efter  

 indfrielse af en kaution ved indeholdelse i løn m.v. hos låntager efter  

 reglerne for inddrivelse af personlige skatter i kildeskatteloven.
 Stk. 2. Hypotekbanken kan indhente oplysninger hos  

 skattemyndighederne og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
 § 9. Den, der afgiver urigtige eller vildledende oplysninger til  

 brug for afgørelser efter denne lov, eller som i forbindelse med en ansøgning  

 om lån efter loven fortier oplysninger af betydning for sagens afgørelse,  

 straffes med bøde, medmindre strengere straf er forskyldt efter den øvrige  

 lovgivning.
 Stk. 2. Bestemmelsen i stk. 1 finder tilsvarende anvendelse med  

 hensyn til afgivelse af urigtige eller vildledende oplysninger eller  

 fortielser over for pengeinstitutter i forbindelse med udbetaling af lån, for  

 hvilke staten har kautioneret.
 Stk. 3. I forskrifter, der udstedes af industriministeren i medfør  

 af denne lov, kan der fastsættes straf af bøde for overtrædelse af  

 bestemmelser i forskrifterne.
 Stk. 4. For overtrædelse, der begås af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 10. Industriministeren fastsætter tidspunktet for lovens  

 ikrafttræden.
 Stk. 2. Loven har virkning for låneansøgninger, der er modtaget af  

 pengeinstitutter eller visse kreditinstitutter inden 2 år fra lovens  

 ikrafttræden.
 § 11. Loven gælder ikke for Færøerne og Grønland.
Oprindeligt fremsat forslag § 1. Med henblik på at lette finansieringsmulighederne for  

 nyetablerede virksomheder og nye aktiviteter i eksisterende mindre og  

 mellemstore virksomheder opretter industriministeren en statslig  

 garantiordning for at nedsætte tabsrisici i forbindelse med pengeinstitutters  

 og visse kreditinstitutters nyudlån til sådanne virksomheder.
 Stk. 2. Ved en nyetableret virksomhed forstås en virksomhed, som  

 er etableret inden for et tidsrum af to år før indgivelse af låneansøgning.  

 Ved en mindre og mellemstor virksomhed forstås en virksomhed i  

 størrelsesordenen op til ca. 50 ansatte.
Stk. 3. Igangsætteren skal være fuldtidsbeskæftiget i sin  

 virksomhed.
Der skal være tale om en ny aktivitet.
Ved en ny aktivitet  

 forstås en aktivitet, som virksomheden eller virksomhedens ejer ikke i  

 forvejen driver eller tidligere har drevet.
 § 2. Der kan stilles kaution for nyetablerede virksomheder og for  

 nye aktiviteter i mindre og mellemstore virksomheder inden for  

 fremstillingsvirksomhed samt bygge- og anlægsvirksomhed.
§ 3. Statskasssen kan garantere overfor pengeinstitutter og visse  

 kreditinstitutter for lånets betaling.
Garanti gives i form af en  

 selvskyldnerkaution fra staten.
Stk. 2. Kaution kan stilles for 40 pct. af det samlede  

 låneengagement til nyetablerede virksomheder og for 30 pct. til mindre og  

 mellemstore virksomheder.
Kautionen kan dog maksimalt udgøre 400.000 kr. pr.  

 virksomhed.
Minimum for udlån er 25.000 kr.
Stk. 3. Pengeinstitutter og visse kreditinstitutter betaler et  

 bidrag på 11/2 pct. p.a. af restgælden til staten af de statskautionerede  

 lån.
Udgiften til bidraget deles ligeligt mellem låntager og långiver.  

 Bidraget går såvel til tabshensættelser som til administration af ordningen.
Stk. 4. Kaution stilles af staten efter ansøgning fra  

 pengeinstitutter og visse kreditinstitutter.
Der kan ikke stilles kaution for  

 et lån, der er ydet før lovens ikrafttræden, ligesom der ikke kan stilles  

 statskaution i forbindelse med gældsomlægning.
Samme person kan alene opnå  

 eet statskautioneret lån i medfør af denne lov.
Som samme person anses også  

 ægtefæller, ugifte samlevende samt selskaber, hvori de nævnte personer ejer  

 eller har ejet mindst halvdelen af selskabskapitalen eller råder over eller  

 har rådet over en bestemmende indflydelse.
 § 4. Kautionen løber i indtil 8 år fra ydelsen af lånet.
 § 5. Der kan stilles kaution inden for et beløb på 1 mia. kr.  

 årligt.
 § 6. Garantiordningen administreres af Dansk  

 Erhvervsudviklingsfond.
 § 7. Industriministeren kan fastsætte nærmere regler om  

 lånebetingelser og lovens administration, herunder nærmere regler for  

 fremgangsmåden i forbindelse med lønindeholdelse i medfør af § 8, stk. 1.
 Stk. 2. Industriministeren kan endvidere indgå en rammeaftale med  

 pengeinstitutterne og visse kreditinstitutter om lovens administration.
 § 8. Kongeriget Danmarks Hypotekbank og Finansforvaltning kan med  

 tillæg af renter og omkostninger inddrive statens tilgodehavende efter  

 indfrielse af en kaution ved indeholdelse i løn m.v. hos låntager efter  

 reglerne for inddrivelse af personlige skatter i kildeskatteloven.
 Stk. 2. Hypotekbanken kan indhente oplysninger hos  

 skattemyndighederne og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
 § 9. Den, der afgiver urigtige eller vildledende oplysninger til  

 brug for afgørelser efter denne lov, eller som i forbindelse med en ansøgning  

 om lån efter loven fortier oplysninger af betydning for sagens afgørelse,  

 straffes med bøde, medmindre strengere straf er forskyldt efter den øvrige  

 lovgivning.
 Stk. 2. Bestemmelsen i stk. 1 finder tilsvarende anvendelse med  

 hensyn til afgivelse af urigtige eller vildledende oplysninger eller  

 fortielser over for pengeinstitutter i forbindelse med udbetaling af lån, for  

 hvilke staten har kautioneret.
 Stk. 3. I forskrifter, der udstedes af industriministeren i medfør  

 af denne lov, kan der fastsættes straf af bøde for overtrædelse af  

 bestemmelser i forskrifterne.
 Stk. 4. For overtrædelse, der begås af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 10. Industriministeren fastsætter tidspunktet for lovens  

 ikrafttræden.
 Stk. 2. Loven har virkning for låneansøgninger, der er modtaget af  

 pengeinstitutter eller visse kreditinstitutter inden 2 år fra lovens  

 ikrafttræden.
 § 11. Loven gælder ikke for Færøerne og Grønland.
Bemærkninger til lovforslaget Almindelige bemærkninger Formålet med lovforslaget er at lette nyetablerede og eksisterende mindre  

 og mellemstore virksomheders finansieringsmuligheder.
Mange igangsættere og  

 mindre virksomheder har netop i disse år problemer med at skaffe finansiering  

 til at komme igang med deres aktiviteter.
Derved begrænses tilvæksten og  

 udviklingen af virksomheder i dansk erhvervsliv til skade for udviklingen i  

 samfundsøkonomien og beskæftigelsen.
Det er med forslaget lagt til grund, at der sker en balanceret  

 risikodeling mellem pengeinstitutterne samt visse kreditinstitutter og  

 staten.
Staten er således villig til at påtage sig en medrisiko for en øgning  

 i kreditgivningen, hvilket forventes at afspejle sig i såvel en øget tilgang  

 af nye virksomheder og en aktivitetsudvidelse i eksisterende mindre og  

 mellemstore virksomheder som i renteniveauet for de statskautionerede lån.
Regeringen ønsker med sit forslag at fremme etableringen af varige og  

 økonomisk bæredygtige arbejdspladser.
Det forventes, at omkring 10.000  

 igangsættere og mindre virksomheder vil kunne drage nytte af ordningen.
Der  

 er tale om en toårig forsøgsordning, hvor der umiddelbart vil kunne spores  

 beskæftigelsesmæssige effekter i en forventet størrelsesorden på knap 3.000  

 arbejdspladser efter de to første år.
Over en femårig periode viser  

 erfaringen, at beskæftigelsen hos de overlevende virksomheder fordobles, mens  

 det er forudsat, at der kan forventes et årligt bortfald på 8% af  

 igangsætterne og på 5% for de eksisterende mindre virksomheder.
Ikke i alle  

 tilfælde vil der være tale om helt nye arbejdspladser, idet der nødvendigvis  

 må indregnes en vis fortrængningseffekt.
Sammenlagt er der dog tale om et  

 betydeligt løft i beskæftigelsen tilvejebragt med en relativ begrænset  

 omkostning for staten.
Der startes årligt omkring 15.000 nye virksomheder.  

 Ved et forsigtigt skøn kan det antages, at 25% af disse ikke ville have  

 startet ny virksomhed uden garantiordningen, hvorfor antallet af igangsættere  

 øges til 16.000. Den umiddelbare beskæftigelseseffekt er imidlertid større,  

 idet erfaringen viser, at en igangsætter allerede første år i gennemsnit har  

 0,6 person ansat.
Dette tal er højere for succesfulde igangsættere, ligesom  

 det mere end fordobles over en femårig periode.
Med pengeinstitutternes og  

 visse kreditinstitutters engagement i långivningen er der grundlag for at  

 forvente en højere succesrate og overlevelsesrate, idet långivningen vil være  

 underlagt almindelige vilkår, herunder kreditvurdering og krav til  

 forretningsmæssig og økonomisk styring.
Også i de eksisterende mindre og  

 mellemstore virksomheder kan der forventes positive beskæftigelsesmæssige  

 effekter af flere årsager.
Først og fremmest fordi de statskautionerede lån  

 alene skal gives til nye aktiviteter i virksomhederne.
Men også fordi der er  

 tale om eksisterende virksomheder, som har en bedre overlevelsesevne.
Med hensyn til lovforslagets statsfinansielle konsekvenser skal anføres,  

 at med et beregnet årligt ophør af de nyetablerede virksomheder på 8% og på  

 5% for eksisterende mindre virksomheder over en otteårig periode, samt en  

 indfrielse på 60% af det statsgaranterede lånebeløb vil finansieringsbehovet  

 være ca. 500 mio. kr.
Bidragsbetalingen på beregnet ca. 200 mio. kr. går  

 såvel til tabshensættelser som til administration af ordningen.
 Med hensyn til lovforslagets administrative konsekvenser foreslås det, at  

 ordningen administrativt placeres i Dansk Erhvervsudviklingsfond.
 Bemærkninger til de enkelte bestemmelser.
Til § 1 ad stk. 1. Formålet med loven er at fremme såvel overlevelses- som  

 udviklingsmuligheder for nyetablerede virksomheder og eksisterende mindre og  

 mellemstore virksomheder.
Undersøgelser viser, at op mod halvdelen af en  

 igangsætterårgang må lukke deres virksomhed indenfor de første fem år af  

 deres levetid.
Samtidig er der et udtalt behov for finansiering af  

 etablerings- og udviklingsaktiviteter netop i de første år.
Alene  

 pengeinstitutter og visse kreditinstitutter, jf.
Industriministeriets  

 lovbekendtgørelse nr. 737 af 19. august 1992 om visse kreditinstitutter, kan  

 yde statskautionerede lån.
Ved lån tænkes der på nyudlån til nyetablerede  

 samt mindre og mellemstore virksomheders etablerings- og driftsomkostninger.
ad stk. 2. Der lægges vægt på, at ordningen kan fungere så  

 fleksibelt og enkelt som muligt uden særlige adgangskriterier.  

 Garantiordningen er derfor åben for alle nyetablerede virksomheder, der ikke  

 er ældre end to år på tidspunktet for låneansøgningen samt for virksomheder i  

 størrelsesordenen op til ca. 50 ansatte.
At der er tale om en virksomhed kan  

 bl.a. dokumenteres med momsregistreringsnummer.
I den i § 7, stk. 2, nævnte  

 rammeaftale vil der ske en uddybning, f.eks. i form af et krav om en tro og  

 love erklæring, for at sikre, at det kun er nyetablerede virksomheder og  

 virksomheder i størrelsesordenen op til ca. 50 ansatte, der modtager lån, jf.  

 i øvrigt bemærkningerne til § 3, stk. 4.
ad stk. 3. Det er en forudsætning for ydelse af garanti, at  

 igangsætteren er fuldtidsbeskæftiget i sin virksomhed.
Det er endvidere en  

 forudsætning, at der er tale om en ny aktivitet.
Overtagelse af en allerede  

 eksisterende virksomhed eller dele heraf vil derfor ikke være omfattet af  

 lovforslaget.
Der skal være tale om en ny aktivitet for den pågældende  

 virksomhed, for virksomhedens ejer samt for ejerens eventuelle ægtefælle  

 eller ugifte samlevende.
Hvis aktiviteten drives i et selskab skal der være  

 tale om en ny aktivitet for såvel selskabet som for personer, som ejer eller  

 har ejet mindst halvdelen af selskabskapitalen eller råder over eller har  

 rådet over en bestemmende indflydelse i selskabet.
Aktiviteten må heller ikke  

 have været drevet i andre selskaber inden for samme koncern, eller selskaber  

 hvori de nævnte personer direkte eller indirekte ejer eller har ejet mindst  

 halvdelen af selskabskapitalen eller direkte eller indirekte råder over eller  

 har rådet over en bestemmende indflydelse.
Til § 2 Virksomheder inden for fremstillingsvirksomhed samt bygge- og  

 anlægsvirksomhed kan drage nytte af ordningen.
Også software knyttet til  

 virksomhedens produktion og produkter er omfattet.
I de tilfælde, hvor  

 pengeinstitutter og visse kreditinstitutter er i tvivl om, hvorvidt  

 låneansøger er omfattet af ordningen, kan Dansk Erhvervsudviklingsfond  

 anmodes om vejledning og eventuelt konkret afgørelse.
Ordningen sigter  

 primært på de igangsættere, som ikke samtidig oppebærer anden statslig ydelse  

 til iværksættere.
Til § 3 ad stk. 1. Der opereres med selvskyldnerkaution med henblik på at  

 lette pengeinstitutternes og visse kreditinstitutters kapitalomkostninger ved  

 ordningen.
Kautionen indfries senest 14 dage efter begæring, såfremt det  

 relevante materiale er modtaget.
Indfrielsen sker efter sagsbehandling i  

 Dansk Erhvervsudviklingsfond.
Institutterne og staten deler tabet efter  

 fradrag af sikkerhedsstillelsen.
ad stk. 2. Der er tale om en risikodeling mellem staten og  

 institutterne, hvor staten garanterer for 40% af lånet til nyetablerede  

 virksomheder og for 30% ved udlån til nye aktiviteter i mindre og mellemstore  

 virksomheder.
Staten kautionerer maksimalt for op til 400.000 kr.
Beløbet er  

 fastsat i henhold til EF's statsstøtteregler.
De statskautionerede lån ydes  

 alene til nyetablerede virksomheders drifts- og etableringsomkostninger og  

 til nye aktiviteter i virksomheder i størrelsesordenen op til ca. 50 ansatte.  

 Det vil sige, at andre lån, som virksomhederne måtte optage, er denne ordning  

 uvedkommende.
ad stk. 3. Institutterne betaler forud et bidrag af restgælden af  

 de indgåede statskautionerede lån til staten.
Bidraget fastsættes til 11/2%  

 p.a.
Bidraget må ikke resultere i en højere udlånsrente på lån omfattet af  

 lovforslaget, end den der i øvrigt er gældende for samme låntype.
ad stk. 4. Der stilles ikke kaution for lån ydet før lovens  

 ikrafttræden, ligesom gældsomlægninger ikke er omfattet af loven.
Samme  

 person kan alene opnå et statskautioneret lån ydet i medfør af dette  

 lovforslag.
Ved samme person forstås tillige, at personen er registreret som  

 ejer af et selskab.
Tilsvarende vil nærtstående til den pågældende heller  

 ikke kunne modtage statskautionerede lån.
Ved nærtstående forstås ægtefæller,  

 faste samlevende samt selskaber, hvori de nævnte personer ejer eller har ejet  

 mindst halvdelen af selskabskapitalen eller råder over eller har rådet over  

 en bestemmende indflydelse.
Til § 4 Løbetiden for statens kaution er 8 år fra den enkelte låneaftales  

 indgåelse, hvorefter statens forpligtelse bortfalder.
Til § 5 Der kan af statskassen ydes kautioner for op til 2 mia. kr. i perioden  

 1993/94. Når den årlige ramme er fuldt udnyttet offentliggøres dette i de  

 landsdækkende blade.
Til § 6 Garantiordningen administreres af Dansk Erhvervsudviklingsfond.  

 Omkostningerne ved administrationen af loven afholdes af bidragsbetalingen.  

 Sagsbehandlingen i forbindelse med indgåelse af låneaftaler foregår i  

 pengeinstitutter og i visse kreditinstitutter.
Pengeinstitutterne og visse  

 kreditinstitutter anmelder de statskautionerede lån til Dansk  

 Erhvervsudviklingsfond, som løbende overvåger garantirammens udnyttelse.  

 Institutterne har ansvaret for inddrivelse af det samlede lån, herunder også  

 statens låneandel efter indfrielse af en kaution.
Til § 7 Industriministeren bemyndiges i loven til at fastsætte nærmere regler for  

 lånebetingelser og administrationen af loven, herunder at udarbejde en  

 rammeaftale med institutterne.
Rammeaftalen forventes at blive indgået med  

 Finansrådet.
Baggrunden herfor er bl.a., at det enkelte institut har behov  

 for klare retningslinier for, hvornår og på hvilken måde lånene kan bevilges  

 så fleksibelt og enkelt som muligt.
I rammeaftalen skal der endvidere  

 fastsættes et renteniveau for de af lovforslaget omfattede lån.
Niveauet bør  

 ligge under markedsrenten på tilsvarende lån.
Til § 8 Hypotekbanken kan med tillæg af renter og omkostninger inddrive statens  

 tilgodehavende efter indfrielse af en kaution ved indeholdelse i løn m.v. hos  

 låntager efter reglerne for inddrivelse af personlige skatter i  

 kildeskatteloven.
Til § 10 Garantiordningen forudsætter en anmeldelse til EF-Kommissionen i henhold  

 til EØF-traktatens bestemmelser om statsstøtte.
Tidspunktet for lovens  

 ikrafttræden fastsættes under hensyn til EF-Kommissionens godkendelse.
