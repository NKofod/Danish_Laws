Betænkning afgivet af Retsudvalget den 7. december 2006 Betænkning over Forslag til lov om ændring af retsplejeloven (Gennemførelse af parallelaftale mellem Det Europæiske  

 Fællesskab og Danmark om forkyndelse af retslige og udenretslige dokumenter i  

 civile og kommercielle sager) [af justitsministeren (Lene Espersen)] 1. Udvalgsarbejdet Lovforslaget blev fremsat den 25. oktober 2006 og var til 1.  

 behandling den 7. november 2006. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 31. august 2006 dette udkast til  

 udvalget, jf. folketingsåret 2005-06, alm. del  bilag 793. Den 2.  

 november  

 2006 sendte justitsministeren de indkomne høringssvar samt et notat herom til  

 udvalget.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF og EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (DF og EL) indstiller lovforslaget til  

  

 forkastelse  

  

 ved 3. behandling.
 Dansk Folkepartis medlemmer af udvalget bemærker:
Regeringen lægger i sit lovforslag ikke skjul på, at der i L 47  

 er tale om en stort set enslydende forordningstekst i forhold til de regler,  

 som vi kender fra Haagerforkyndelseskonventionen.
Dansk Folkeparti er  

 tilhænger  

 af Haagerkonventionen.
Naturligvis giver det god mening, at forkyndelse  

 accepteres  med nogle nærmere angivne betingelser og undtagelser   

 accepterer  

 forkyndelse af såvel retslige som udenretslige dokumenter og aftaler i  

 Danmark.  

 Det er ganske enkelt forudsætningen for, at vi kan have en så international  

 juridisk interaktion, som Danmark i dag nyder godt af.
Det handler om tillid.  

 Og uden tillid er der ingen handel.
Derfor skal der ikke lyde nogen beklagelser fra Dansk Folkeparti  

 med hensyn til det materielle retsindhold.
Som bekendt er Haagerkonventionen  

 i  

 dag gældende for lande både i og uden for Europa.
Derfor forgår  

 Haagerkonventionen ikke, blot fordi EU har fået den tanke at lave en  

 forordning,  

 der dækker området for EU-landene.
Og Danmark bliver ikke smidt ud af  

 Haagerkonventionen, ved at insistere på, at dette område skal fastholdes på  

 konventionsplan og ikke gøres til et overstatsligt anliggende, som en  

 forordning uvægerligt fører til.
Dansk Folkeparti er grundlæggende modstander af, at regler, der  

 indtil nu har fungeret godt på mellemfolkeligt niveau, skal laves om til  

 overstatslige regler, hvor EF-Domstolens rolle bliver markant større, og hvor  

 landenes indflydelse blive tilsvarende mindre.
Derfor er Dansk Folkeparti  

 også  

 skeptisk over for denne lov.
Man kunne spørge, hvad det egentlig er, der har  

 været så dårligt ved Haagerkonventionen, at man nu mener, at den skal  

 skrottes?  

 Og man vil formodentlig få det svar, at forordningen indeholder en række  

 forbedringer.
Det er da også klart, at der isoleret set er tale om  

 nyskabelser,  

 når man åbner for elektronisk forkyndelse, fastsætter regler om, at  

 forkyndelse  

 skal ske »hurtigst muligt«, og fastlægger tidspunktet for, hvornår en  

 forkyndelse anses som forkyndt.
Men disse forbedringer er jo ikke et argument for at nedlægge  

 konventionen og lave den om til en forordning.
For alle disse forbedringer,  

 som  

 Dansk Folkeparti faktisk er tilhænger af, kunne jo sagtens have været tilført  

 konventionen.
Der findes ikke et eneste sagligt argument for, at dette nu  

 skal  

 være et forordningsområde.
Det eneste formål er at gøre EU-retten  

 overnational.  

 Og det ønsker Dansk Folkeparti ikke.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)  Elisabeth  

 Arnold (RV)  

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Fólkaflokkurin, Tjóðveldisflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 47 Bilagsnr.
