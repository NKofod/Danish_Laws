Betænkning afgivet af Erhvervsudvalget  

 den 27. april 2000 Betænkning over Forslag til lov om  

 kontrol angående statsstøtte (Europa-Kommissionens  

 kontrolbesøg i Danmark) Udvalget har behandlet lovforslaget i nogle møder  

 og har herunder stillet spørgsmål til erhvervsministeren.
 En oversigt over lovforslagets bilag er optrykt som bilag  

 til denne betænkning.
 Herefter indstiller et  

 flertal (Socialdemokratiets, Venstres, Det Konservative Folkepartis,  

 Centrum-Demokraternes, Det Radikale Venstres, Kristeligt Folkepartis og  

 Frihed 2000 s medlemmer af udvalget) lovforslaget til vedtagelse  

 uændret.
Et mindretal inden for flertallet (Frihed 2000´s medlem af  

 udvalget) støtter lovforslaget, men Frihed 2000 havde hellere set, at  

 man i EU foretog en aftrapning af statsstøtten.
Så længe  

 statsstøtteordninger er mulige i EU, er det dog vigtigt, at der  

 foretages kontrol med, at støttemidler udbetales retmæssigt og  

 ikke misbruges.
 Et mindretal (Socialistisk Folkepartis medlem af  

 udvalget) vil redegøre for sin stilling til lovforslaget ved 2.  

 behandling.
Et andet mindretal (Dansk Folkepartis medlem af  

 udvalget) indstiller lovforslaget til forkastelse ved 3. behandling.  

 Dansk Folkeparti kan se nødvendigheden af at have et kontrolapparat og  

 straffebestemmelser i forbindelse med administrationen af statsstøtte.  

 Dette lovforslag giver Kommissionen adgang til at kontrollere på stedet  

 hos virksomhederne i Danmark.
Dansk Folkeparti ønsker, at kontrollen  

 udelukkende skal foretages af danske kontrollører.
Dansk Folkeparti  

 kan derfor ikke støtte lovforslaget.
 Et tredje mindretal (Enhedslistens medlem af  

 udvalget) vil ved 3. behandling stemme hverken for eller imod  

 lovforslaget.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V)  fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Bilag Bilagsoversigt vedrørende L 220 i ERU Bilagsnr.
