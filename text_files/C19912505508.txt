TERRÆNETS BENYTTELSE 4. Skovenes benyttelse.
 Erstatter: FKODIR O.611-1 af JAN 1989.
FORMÅL 1. Nærværende forsvarskommandobestemmelse (FKOBST) har  

 til formål at fastsætte retningslinier for - benyttelse af terrænet uden for forsvarets egne arealer og - erstatning for markskade, i forbindelse med forsvarets øvelses- og uddannelsesvirksomhed.
FKOBST suppleres med bestemmelser på området udarbejdet af Hærens  

 Operative Kommando.
Bestemmelserne har gyldighed for alle enheder i forsvaret  

 og skal efterleves ved enhver benyttelse af civilt terræn.
 Hjemmeværnskommandoen fastsætter egne supplerende bestemmelser.
GYLDIGHEDSOMRÅDE - SKOVENES BENYTTELSE 2. Nærværende retningslinier for terrænets benyttelse  

 er gældende for forsvaret, herunder hjemmeværnet, samt ved allierede styrkers  

 deltagelse i øvelses- og uddannelsesvirksomhed i Danmark.
 Retningslinierne er suppleret med bestemmelser for skovenes benyttelse,  

 jf. bilag 4, idet det heri optagne er aftalt mellem Skov- og Naturstyrelsen,  

 Dansk Skovforening og Forsvarskommandoen.
GRUNDLAG 3. Som det fremgår af bilag 1, 2 og 3 er det såvel  

 forudsat i lovgivningen, som anerkendt af retspraksis og som fulgt op af  

 Folketingets Ombudsmand, at forsvaret har en ved alderstids hævd hjemlet ret  

 til at færdes på såvel privat ejendom som statens og offentlige  

 institutioners ejendom i den udstrækning, uddannelsen kræver det.
 Det er herved forudsat, at forsvarets egne arealer tages i anvendelse i  

 størst mulig udstrækning fremfor privat og anden statslig eller offentlig  

 ejendom.
 Denne ret forudsætter, at forsvaret har forpligtelse til at yde erstatning  

 for anrettede skader.
4. På grund af den betydning, som retten til at  

 betræde »civilt« terræn, d.v.s. terræn uden for de militære skyde-  

 og øvelsesterræner, militære etablissementer m.v., repræsenterer for  

 uddannelsen i forsvaret, må der herfor træffes sådanne foranstaltninger, at  

 den erhvervede ret bevares i sin nuværende form.
Dette kan kun opnås, såfremt  

 der fra forsvarets side tages bl.a. følgende primære hensyn:
a.
Ved brug af civilt terræn skal der foretages en afvejning mellem  

 behovet for bedst muligt at varetage enhedernes tarv, generne for lodsejerne,  

 incl. konsekvenserne heraf, samt de mulige udgifter (erstatning for  

 markskade).
b.
Rekognoscering skal foretages, og i mulig udstrækning bør berørte  

 lodsejere kontaktes eller orienteres, evt. generelt gennem med- delelser i  

 den lokale presse, forud for større øvelser.
c.
Befalingsmænd skal søge at erhverve sig et sådant kendskab til  

 landbrugs- og skovforhold, at de kan afgøre, hvorvidt et areal efter  

 fastsatte bestemmelser må anvendes, ligesom de skal kunne foretage vurdering  

 af opståede skader.
d.
Alt militært personel skal være bekendt med gældende bestemmelser for  

 færden i civilt terræn.
e.
Restriktioner for sårbare naturområder, f.eks. fredede områder,  

 naturreservater m.v., skal respekteres i overensstemmelse med bestemmelser  

 herfor, hvilket også gælder for sejlads og flyvning.
f.
Ved opstået markskade søges skaden udbedret, og hvis dette ikke er  

 muligt, hjælpes skadelidte i bedst mulig udstrækning.
g.
Under allierede styrkers deltagelse i øvelses- og uddannelses-  

 virksomhed i Danmark bør disse støttes bedst muligt.
 5. Generelt bør rimelige krav og ønsker fra lodsejeres  

 side søges opfyldt, men de må ikke herved gives mulighed for at unddrage sig  

 den ønskede benyttelse af terrænet.
Der må ikke lokalt afgives løfter eller erklæringer om at undgå benyttelse  

 af bestemte lokaliteter eller terrænafsnit.
Det bør imidlertid tilstræbes at  

 tilvejebringe ordninger, som tilsikrer en ligelig belastning af lodsejerne.
GENERELLE BEGRÆNSNINGER 6. Bygninger.
Det er kun tilladt med ejerens  

 indforståelse at betræde eller benytte private og offentlige bygninger, incl.  

 sommerhuse, fritidshuse, ødegårde o.lign.
 Øvelses- og uddannelsesvirksomhed i kirker og på kirkegårde er forbudt.
7.  Stalde.
Uanset ejerens indforståelse er det ikke  

 tilladt at betræde staldbygninger, som anvendes til husdyr.
Husdyr må ikke  

 berøres eller fodres.
8.  Landbrugsjord.
Marker i vækst med korn,  

 rodfrugter, frø, nykløver og græs til høslet eller ensilering m.m. samt  

 marker, hvor afgrøden ligger på skår (raps, ærter og frø), må ikke betrædes  

 endsige køres på.
 Det er desuden ikke tilladt at køre på tilsåede marker eller marker, som  

 er gjort klar til såning.
 For særlige øvelser kan Hærens Operative Kommando i enkeltstående tilfælde  

 fastsætte retningslinier eller bestemmelser for færdsel på landbrugsjord.
9.  Følsomme områder.
Det er ikke tilladt uden ejerens  

 indforståelse at betræde eller benytte anlæg, parker, idrætsanlæg, golfbaner,  

 haver, frugtplantager, planteskoler, plantninger, vildtindhegninger og søer.
10. Jernbaneterræner og civile flyvepladser.
Der må ikke uden tilladelse  

 afholdes uddannelses- og øvelsesvirksomhed på jernbaneterræner og civile  

 flyvepladser.
11. Veje.
Kamphandlinger, incl. afspærring, må ikke gennemføres på  

 motorveje og motortrafikveje.
På øvrige veje må der ikke foretages  

 afspærring.
 Offentlige og private veje, herunder især skovveje og svagt befæstede  

 veje, skal befærdes hensynsfuldt med motorkøretøjer, ikke mindst i nedbørs-  

 og tøbrudsperioder.
12. Fortidsminder.
Det er forbudt at foretage gravning, at rejse master  

 o.lign. samt at køre på eller hen over jordfaste fortidsminder, såsom  

 gravhøje, stengrave, -dysser, voldsteder, ruiner m.v, selv om fortidsminderne  

 ikke er afmærket med fredningssten.
 Dette forbud er også gældende på militært område.
13. Oprydning.
Affald af enhver art skal fjernes.
14. Gravning.
Gravning af skyttehuller skal normalt aftales med  

 lodsejerne.
Gravning må ikke foretages nærmere veje end 5 m.
Gravearbejder med  

 maskiner må af hensyn til el-, gas-, vand- og telefonledninger o.lign kun  

 foretages efter behørig henvendelse til civile myndigheder og efter aftale  

 med berørte lodsejere.
15. Støj.
Ved gennemførelse af støjende aktiviteter - såsom skydning, brug  

 af kanonslag og andre sprængmidler - samt brug af røg skal der udvises  

 hensyntagen til omgivelserne, især i nærheden af - sygehuse, plejehjem, stiftelser for svagelige el.lign., - kreaturer, heste og andre husdyr - såvel i stalde som i ind- hegninger, - pels-, fjerkræ-, hare- og hjortefarme samt - volierer og andre vildtindhegninger.
 Tilsvarende gælder i nærheden af beboelse, befærdede steder og veje.
16. Brandfare.
Al omgang med ild, herunder tobaksrygning, enhver  

 anvendelse af sprængmidler, kanonslag, observations-, røg- og  

 signalammunition er forbudt indenfor eller i nærheden af det i lokale  

 brandvedtægter eller tilsvarende fastsatte for - stråtækte bygninger, - letfængelige genstande samt - steder med letantændelig vegetation - såsom lyng, tørt græs, løv og  

 skove, specielt nåleskove.
 17. Kørsel med militære motorkøretøjer.
 Der henvises til Hærens Materielkommandos værnsfælles bestemmelse  

 omhandlende færdselssikkerhedsmæssige bestemmelser for forsvarets  

 motorkøretøjer (tidligere FKOBST 660-1).
ERSTATNING FOR MARKSKADE 18. I overensstemmelse med forudsætningerne for  

 forsvarets aktiviteter i civilt terræn har lodsejere m.fl. krav på erstatning  

 for den skade, der måtte blive anrettet på deres ejendom af enheder fra  

 forsvaret samt allierede styrker.
19. Forvoldt markskade forsøges i muligt omfang  

 udbedret, såfremt skadelidte er indforstået hermed.
Herefter skal enheden  

 forvisse sig om, at skadelidte er tilfreds med retableringen.
Er dette ikke tilfældet, og skadelidte mener at have krav på erstatning  

 for markskade, udfærdiges der MARKSKADERAPPORT.
Hærens Operative Kommando har  

 ansvaret for blankettens udformning i samarbejde med berørte myndigheder.
 20. Såfremt en skadelidt henvender sig til en militær  

 enhed vedrørende militær markskade på hans ejendom - uden at han har haft  

 kontakt med skadevolderen - skal enheden være den skadelidte behjælpelig i  

 form af retablering eller gennem optagelse af markskaderapport.
 21. Afgørelse af markskadesager.
 Markskadesager i forsvaret afgøres efter Hærens Operative Kommandos  

 bestemmelse, idet markskadesager på indtil et efter forhandling mellem de  

 operative kommandoer fastsat beløb afgøres af Søværnets Operative Kommando,  

 henholdsvis Flyvertaktisk Kommando.
 Markskadesager i hjemmeværnet behandles efter Hjemmeværnskommandoens  

 bestemmelse.
22. Sejlads.
Behandling af skadesager, klager og uheld m.v. i forbindelse  

 med sejlads finder sted efter Søværnets Operative Kommandos bestemmelse.
For  

 enheder af hjemmeværnet anvendes dog de af Hjemmeværnskommandoen fastsatte  

 bestemmelser.
23. Flyvning.
Behandling af skadesager, klager og uheld m.v. i forbindelse  

 med flyvning, herunder fra overflyvning, finder sted efter Flyvertaktisk  

 Kommandos bestemmelse.
For enheder af hjemmeværnet anvendes dog de af  

 Hjemmeværnskommandoen fastsatte bestemmelser.
 Henvendelser eller anmeldelser om skader som følge af havarier, landinger  

 m.v. behandles efter reglerne for markskade i nærværende FKOBST, og  

 henvendelser eller anmeldelser om skader som følge af overflyvning henvises  

 til politiet med henblik på optagelse af politirapport.
 24. Hærens Operative Kommando kan, hvor skadens omfang  

 og karakter måtte tale herfor, antage fornøden sagkyndig bistand, ligesom  

 muligheden for bistand fra Forsvarets Bygningstjeneste bør udnyttes.
 25. Såfremt Hærens Operative Kommando ikke kan opnå  

 enighed med skadelidte om erstatningsbeløbet, meddeler HOK skadelidte  

 skriftligt den endelige afgørelse med oplysning om, at sagen kan ankes til  

 FKO, jf. forvaltningslovens § 25.
EB CHRISTIAN HVIDT generalmajor Chef for Operations- og Driftsstaben Fordeling: Som FKOBST i standardfordeling Herudover fordeles FKOBST som følger:
 Ligesom Vi ved Vore anordninger om vejvæsenet i Vort rige Danmark, dateret  

 13/12 1793, om lendsers indretning i Norge, dateret 17/10 1794, og om  

 lodsmærkers anlæg for begge riger, dateret 22/11 1799 x), have bestemt de  

 vedkommende grundejeres rettigheder og pligter i tilfælde af, at jordlodders  

 eller ejendommes afståelse måtte udfordres til disse indretningers  

 iværksættelse, hvilke bestemmelser ere byggede på den grundsætning, at  

 ejendomsretten ikke bør lide indskrænkelse, med mindre det almindelige bedste  

 fordrer det, og at ejeren da tilkommer billig og fuldkommen erstatning, så  

 have Vi, med hensyn til at afværge tvistigheder og modvillige nægtelser i  

 lignende tilfælde, såsom ved skansers anlæg eller udvidelse, telegrafers  

 oprettelse og deslige, fundet fornødent herved at kundgøre til almindelig  

 efterretning, at de i fornævnte lovgivninger foreskrevne regler skulle være  

 gældende og til følge i enhver begivenhed, hvor dertil landets forsvar eller  

 offentlige foranstaltningers fremme behøves afståelse af nogens grund eller  

 ejendom.
BILAG 2  HØJESTERETSDOM af 17 JUN 1904 Forsvarets ved alderstids hævd  

 hjemlede ret til at færdes på PRIVAT EJENDOM  Som anerkendt af retspraksis Højesterets afgørelse af en sag, som en landejendomsbesidder i l90l  

 anlagde imod krigsministeriet.
 Den kgl. landsover- samt hof- og stadsrets dom var sålydende:
 »Under denne mod krigsministeriet anlagte sag har citanten N.
N. anført, at afdelinger af det i N.N. garnisonerende fodfolksregiment i  

 løbet af sommeren 1900 gentagne gange under afholdelse af eksercits og andre  

 øvelser har betrådt de til hans ejendom N.N. gaard i N.N. sogn hørende  

 arealer og forvoldt skade i forskellig retning på ejendommen.
Da citanten  

 formener, at hans ejendomsret herved er krænket på ulovlig måde, påstår han  

 hæren kendt uberettiget til i fredstid under militære øvelser eller manøvrer  

 at betræde de til hans nævnte ejendom hørende jorder, subsidiært dem af  

 disse, der er tilsåede, d.v.s. under behandling som marker eller skov, i al  

 fald i tiden fra såning af græs, kløver, sæd eller hvilkensomhelst anden  

 afgrøde, indtil jorden er ompløjet.
De indstævnte, der har givet møde ved den konstituerede kammeradvokat, gør gældende, at  

 der ikke tilkommer citanten nogen ret til at forbyde, at militære afdelinger  

 betræder hans ejendom, og procederer i henhold dertil principalt til sagens  

 afvisning, subsidiært til frifindelse.
 Ligesom der må antages ved plakat 31/7 1801 at være hjemlet vedkommende  

 regeringsmyndighed ret til at træffe beslutning om endelig afståelse til det  

 offentlige af den fornødne grund til foranstaltninger, som findes nødvendige  

 af hensyn til landets forsvar, således findes der også i kraft af denne  

 bestemmelse at måtte tilkomme den udøvende myndighed beføjelse til at tage  

 bestemmelse om midlertidig eller forbigående benyttelse af enkeltmands grund  

 i det angivne øjemed, derunder navnlig til de for hærens indøvning nødvendige  

 øvelser i terrainet - hvorved også kan bemærkes, at afholdelsen af større  

 hærøvelser, som ikke lader sig iværksætte, uden at militære afdelinger  

 betræder private ejendomme, findes påbudt i flere gældende love, se lov om  

 hærens ordning af 6/7 1867, § 19, og lov om tillæg til denne lov af 25/7  

 1880, § 9.
 Som følge heraf vil der ikke kunne gives dom efter nogen af citantens  

 påstande, og der vil således være at tillægge de indstævnte frifindelse for  

 hans tiltale.
 Thi kendes for ret:
 De indstævnte, krigsministeriet, bør for tiltale af citanten N.N. i denne  

 sag fri at være.
 I denne sag afsagdes der af højesteret den 17/6 1904 følgende dom:
Den i foregående instans nedlagte påstand om sagens afvisning er ikke  

 gentagen for højesteret.
Derhos bemærkes, at det ikke af appellanten er gjort  

 gældende for højesteret, at der ved de i den indankede dom omhandlede øvelser  

 er gjort skade på appellantens ejendom.
 Ifølge hvad der i århundreder ubestridt har fundet sted, må sådan brug af  

 enkeltmands grund som den, hvorom der her under sagen er spørgsmål, anses  

 berettiget, og dette kan også udledes af den i dommen nævnte plakat af 1801,  

 ligesom det er forudsat andre steder i lovgivningen.
 Som følge heraf vil dommen efter indstævntes påstand være at stadfæste,  

 hvorhos appellanten vil have at udrede salær til den konstituerede  

 kammeradvokat.
 Thi kendes for ret:
 Landsover- samt hof- og stadsrettens dom bør ved magt at stande.
BILAG 3  FOLKETINGETS OMBUDSMANDS SKRIVELSE af 18 NOV 1964 Forsvarets ved  

 alderstids hævd hjemlede ret til at færdes på PRIVAT EJENDOM  Som fulgt op af  

 Folketingets Ombudsmand I skrivelse af 19. oktober 1964 har De rettet henvendelse til mig  

 vedrørende spørgsmålet om forsvarets ret til i fredstid at benytte privat  

 ejendom til øvelsesformål mod erstatning.
Af de indsendte bilag fremgår det, at De har rettet henvendelse til  

 Forsvarsministeriet om spørgsmålet, og at ministeriet i skrivelse af 14.  

 oktober 1964 har meddelt Dem, at forsvaret i følge en ved alderstidshævd  

 hjemlet ret, der er forudsat i lovgivningen, jf. bl.a. plakat af 31. juli  

 1801, og anerkendt af retspraksis, jf. herved højesteretsdom af 17. juni  

 1904, har ret til at færdes på privat ejendom i den udstrækning, uddannelsen  

 kræver det.
Der skal dog udvises mest muligt hensyn overfor vedkommende  

 ejere, og med dette formål for øje er der da også ved ministeriets  

 foranstaltning for lang tid tilbage udfærdiget bestemmelser, der tager sigte  

 på i videst muligt omfang at undgå eller dog begrænse skader og ulemper for  

 vedkommende ejendomsbesiddere.
 De har heroverfor anført, at De anser den af ministeriet påberåbte hjemmel  

 for temmelig spinkel og hidrørende fra en tidsalder, hvor ejendomme på landet  

 havde en anden struktur, og hvor de militære øvelser havde et helt andet  

 omfang og en anden karakter, end tilfældet er i dag.
 Såfremt Forsvarsministeriets standpunkt er rigtigt, har De anmodet mig om  

 en udtalelse med henblik på det rimelige i, at man lovfæster ganske nøje  

 regler for forsvarets benyttelse af privat ejendom i fredstid.
 I plakaten af 31. juli 1801, hvortil Forsvarsministeriet har henvist,  

 bestemmes det, at de i lovgivningen indeholdte regler om afståelse af privat  

 ejendom til nærmere opregnede formål også skal finde anvendelse i tilfælde,  

 hvor der til landets forsvar eller offentlige foranstaltningers fremme  

 behøves afståelse af nogens grund eller ejendom.
 C.Torp har i sin »Tingsret« fra 1905, side 154, note 6, anført,  

 at krigsmagten har en på alderstidshævd og på forudsætninger i forskellige  

 ældre bestemmelser grundet ret til i fredstid at bevæge sig i terrænet for  

 øvelsens skyld.
Fr.
Vinding Kruse anfører i »Ejendomsret« (3. udgave, 1951),  

 bind I, side 238:
 »Krigsmagten har iøvrigt en på alderstid og på forudsætninger i  

 forskellige ældre kongelige beslutninger grundet ret til i fredstid at bevæge  

 sig på privat ejendom for øvelsens skyld. ... Under den retssag, hvortil  

 Forsvarsministeriet har henvist, og som er refereret i Ugeskrift for  

 Retsvæsen 1904, side 28 - 30 og 287-88, havde den private ejer påstået  

 Krigsministeriet kendt uberettiget til i fredstid under øvelse eller manøvre  

 at betræde hans jorder.
 Ved Højesterets dom af 17. juni 1904 blev ministeriet frifundet, og i  

 præmisserne udtalte retten, at brug af enkeltmands grund til øvelser må,  

 ifølge hvad der i århundreder ubestridt har fundet sted, anses for  

 berettiget, hvilket også kan udledes af plakaten af 1801, ligesom det er  

 forudsat andre steder i lovgivningen«.
 Jeg skal herefter meddele, at jeg ikke har fundet at kunne kritisere det  

 af Forsvarsministeriet i skrivelsen af 14. oktober 1964 indtagne standpunkt.  

 Det tilføjes, at det ligger udenfor området af min virksomhed at tage  

 initiativ til at søge gennemført lovgivning på det her omhandlende område.
BILAG 4 Hertil 3 underbilag  SKOVENES BENYTTELSE 1. Skove benævnes statsskove, når de henhører under  

 Skov- og Naturstyrelsen, mens øvrige skove benævnes privatskove.
 2. Skove bør principielt kun benyttes til den øvelses-  

 og uddannelsesvirksomhed, hvor skov indgår som et væsentligt øvelses- og  

 uddannelseselement.
Færdsel og ophold i skovene skal ske under størst mulig hensyntagen til  

 skovmiljøet, herunder til skovens dyr og fugle, især i yngleperioden 1 APR -  

 30 JUN og i senvinteren.
Steder, hvor vildtopdræt finder sted i større  

 omfang, må ikke befærdes.
Der må ikke afholdes øvelser eller skydes i  

 nærheden af foderpladser i vinterhalvåret.
 Ved færdsel og ophold uden for faste veje, spor, brandlinier og lign. skal  

 der tages særligt hensyn for ikke at beskadige træagtig opvækst, der ofte  

 ikke vil være særligt afmærket eller indhegnet.
I yngleperioden 1 APR - 30 JUN og i skove med kronvildtbestand i perioden  

 1 SEP-31 OKT skal forsvarets benyttelse af skove til natøvelser (fra  

 solnedgang til solopgang) samt anvendelse af løs ammunition - såvel dag som  

 nat - begrænses mest muligt.
Såfremt det af øvelses- og uddannelsesmæssige  

 grunde findes nødvendigt at anvende løs ammunition, skal der normalt  

 forhandles herom med pågældende skovdistrikt/skovejer.
3.  Bivuakering og gravning.
Bivuakering i skove må  

 kun finde sted efter anvisning fra pågældende skovdistrikt/skovejer.
 Det er forbudt at antænde bål uden for anviste eller dertil indrettede  

 steder.
Bortset fra udgravning til dækning for liggende skytte skal gravearbejder  

 begrænses mest muligt.
Alle gravearbejder skal normalt forhandles forud med  

 pågældende skovdistrikt/skovejer.
 Der må normalt ikke graves nærmere end 2 m fra større træer.
Spor efter gravearbejder skal sløjfes, om muligt inden skoven forlades og  

 senest umiddelbart efter øvelsens afslutning, med mindre anden aftale  

 foreligger.
Til opfyldning af gravede huller må kun anvendes de opgravede  

 materialer.
4.  Affald.
Alt affald, minestrimler, snubletråde m.m.  

 skal fjernes snarest efter brugen, og altid inden skoven forlades.
 Affald m.m. må ikke nedgraves, men skal medtages.
5.  Afmærkning.
Enhver form for afmærkning skal  

 forsynes med oplysninger om brugende enhed og dato for anvendelsen.  

 Afmærkninger må ikke foretages med søm, maling, metaltråde el.lign. og skal  

 fjernes umiddelbart efter anvendelsen, medmindre der foreligger anden aftale.
6.  Brug af materialer.
Nedfaldne og visne grene er  

 normalt de eneste materialer, der må anvendes til sløring og lign.
 Skovens øvrige materialer må kun anvendes efter forhandling med pågældende  

 skovdistrikt/skovejer.
7.  Gener.
Forsvarets aktiviteter må ikke være til  

 gene for arbejdet i skovene, og alle anmodninger fra skovpersonalet i den  

 anledning skal snarest efterkommes.
8.  Kørsel.
Forsvarets køretøjer - herunder de, jf.  

 særlig aftale, afmærkede køretøjer fra hjemmeværnet - har ret til færdsel ad  

 samtlige veje i forbindelse med øvelsesvirksomhed.
 Med henblik på at begrænse risikoen for skader skal kørsel med  

 bæltekøretøjer forud forhandles med pågældende skovdistrikt/skovejer.
 Kørsel uden for faste veje, spor, brandlinier og lign. bør begrænses mest  

 muligt og skal i givet fald ske med størst mulig forsigtighed og normalt  

 efter forhandling.
 Såfremt nogle af vejene i en skov er i en sådan stand - f.eks.
 i en tøbruds- eller nedbørsperiode - at betydelig skade kan opstå ved  

 motorkørsel, er vedkommende skovdistrikt/skovejer berettiget til midlertidigt  

 at lukke de pågældende veje for al færdsel med motorkøretøjer.
9.  Jagt.
På jagtdage og dagene umiddelbart før  

 jagtdage i månederne oktober, november og december er  

 skovdistriktet/skovejeren berettiget til helt eller delvis at lukke skoven.
10. Skovenes tilhørsforhold.
Statsskovene er opdelt i et antal  

 statsskovdistrikter.
For at sikre den nødvendige, lokale kommunikation, er  

 der foretaget en regionsinddeling, som fastsætter tilhørsforholdet mellem  

 militære myndigheder og de respektive statsskovdistrikter, jf. underbilag til  

 bilag 4.
 Privatskovenes ejerforhold fremgår af »Danske Skovdistrikter«  

 (udgives af Danske Forstkandidaters Forening, Standvejen 863, 2930  

 Klampenborg, tlf. 31 63 11 66).
 11. Benyttelse af stats- og privatskove bør normalt først finde sted efter  

 skriftlig anmeldelse til pågældende skovdistrikt/skovejer, idet benyttelsen  

 efter forhandling kan flyttes/ændres, såfremt der er særlig risiko for  

 skader, eller anden brug af skoven gør det påkrævet.
Hertil anvendes blanket som rekvireres ved statsskovdistrikterne.
a.
For privatskove sender den brugende militære enhed (underafdeling eller  

 højere) senest 8 dage før benyttelsen en anmeldelse direkte til berørte  

 skovdistrikt/skovejer med efterretningskopi til berørte militære myndigheder.  

 I forbindelse med større samlede øvelser, d.v.s. øvelser under ledelse af  

 brigade/militærregion/hjemmeværnsregion og højere, kan der - i stedet for  

 henvendelse til berørte skovdistrikter/ skovejere - anvendes annoncering i  

 lokalaviser, hvorved de direkte anmeldelser kan bortfalde.
Annoncens ordlyd  

 sendes desuden senest 1 måned før øvelsen til b.
For statsskove sender den brugende militære enhed (underafdeling eller  

 højere) senest 12 dage før benyttelsen en anmeldelse til berørte militære  

 myndigheder, jf. underbilaget.
Enheder, som vil benytte statsskove uden for  

 egen militærregion, skal desuden sende anmeldelsen til efterretning for den  

 berørte militærregion.
Pågældende militære myndighed foretager senest 10 dage  

 før benyttelsen anmeldelse til berørte statsskovdistrikt, med mindre anden  

 lokal aftale foreligger.
12. Beskyttede skove.
Mindre dele af visse skove er særligt følsomme over  

 for benyttelse fra forsvarets side, hvorfor disse skove er kategoriseret  

 »Beskyttede skove«.
 Oversigt over beskyttede statsskove fremgår af underbilaget.
 Beskyttede privatskove oprettes efter forhandling på lokalt plan mellem  

 skovdistrikt/skovejer og militære myndigheder, idet sådanne aftaler godkendes  

 af Hærens Operative Kommando som desuden er ansvarlig for, at de øvrige  

 brugere fra forsvaret, inkl. hjemmeværnet, underrettes herom, f.eks. gennem  

 blivende befalinger.
 13. For benyttelse af beskyttede skove gælder desuden  

 følgende særlige bestemmelser:
a.
Beskyttede skove er lukket for benyttelse af enhver art, idet øvelser  

 under ledelse af Østre Landkommando/Bornholms Værn/Jyske Division er undtaget  

 herfra.
b.
I særlige tilfælde og efter forhandling med pågældende  

 skovdistrikt/skovejer kan brigade/militærregion/hjemmeværnsregion opnå  

 tilladelse til at gennemføre begrænsede øvelsesaktiviteter i de beskyttede  

 skove under større brigade/militærregion/hjemme- værnsregion-ledede  

 feltøvelser.
c.
Forsvaret incl. hjemmeværnet har desuden ret til begrænsede  

 øvelsesaktiviteter lokaliseret til og koncentreret omkring forsvarets faste  

 anlæg i de beskyttede skove, samt civile anlæg/ objekter,  

 »Nøglepunkter« og lignende, hvor forsvaret er tildelt opgaver,  

 f.eks. bevogtning.
De nærmere aftaler herom forhandles direkte med pågældende  

 skovdistrikt/skovejer.
c.
Forsvaret incl. hjemmeværnet har desuden ret til begrænsede  

 øvelsesaktiviteter lokaliseret til og koncentreret omkring forsvarets faste  

 anlæg i de beskyttede skove, samt civile anlæg/objekter,  

 »Nøglepunkter« og lignende, hvor forsvaret er tildelt opgaver,  

 f.eks. bevogtning.
 De nærmere aftaler herom forhandles direkte med pågældende  

 skovdistrikt/skovejer.
