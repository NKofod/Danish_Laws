Teknisk forskrift om anerkendelse og  

 autorisation af organisationer, som udfører inspektion og syn af  

 skibe 1 I medfør af § 11, stk. 2, og § 19, stk. 1, i lov om skibes  

 sikkerhed m.v., jf. lovbekendtgørelse nr. 594 af 26. juni 1996, og  

 efter bemyndigelse i bekendtgørelse nr. 694 af 17. august 1995  

 fastsættes:
Definitioner § 1. I denne forskrift forstås  

 ved:
 1)	"Skib": Et skib, der falder ind under de internationale  

 konventioners anvendelsesområde, samt andre skibe, der er omfattet af  

 lovgivningen om skibes sikkerhed m.v.
 2)	"Inspektion og syn": Inspektion og syn, der er  

 obligatorisk i henhold til de internationale konventioner, samt andre  

 inspektioner og syn, der er obligatorisk efter lovgivningen om skibes  

 sikkerhed m.v.
 3)	"Internationale konventioner": Den internationale konvention af 1974  

  om sikkerhed for menneskeliv på søen, den internationale  

 konvention af 1966 om lastelinjer og den internationale konvention (1973/78)  

 om forebyggelse af forurening fra skibe, tillige med protokoller hertil og  

 ændringer heraf, samt de dertil hørende regler af bindende  

 karakter i alle medlemsstater, der var gældende den 22. november  

 1994.
 4)	"Organisation": Et klassifikationsselskab eller et andet privat  

 organ, der for en myndighed udfører opgaver vedrørende  

 vurdering af skibes sikkerhed.
 5)	"Anerkendt organisation": En organisation, der er anerkendt i  

 overensstemmelse med § 2.
 6)	"Autorisation": Handling, hvorved en myndighed meddeler autorisation  

 eller overdrager beføjelser til en anerkendt organisation.
 7)	"Certifikat": Et certifikat, der er udstedt af en medlemsstat eller  

 på dennes vegne i overensstemmelse med de internationale  

 konventioner.
 8)	"Klassecertifikat": Et af et klassifikationsselskab udstedt  

 dokument, hvorved det certificeres, at et skib konstruktions- og  

 maskinmæssigt er egnet til en særlig anvendelse eller drift i  

 overensstemmelse med selskabets regler og bestemmelser.
 9)	"Radiosikkerhedscertifikat for lastskibe": Et certifikat, der er  

 indført ved de ændrede SOLAS 74/78 radioregler, som er vedtaget  

 af IMO, og som i en overgangsperiode, der udløber den 1. februar 1999,  

 omfatter radiotelegraficertifikatet for lastskibe og  

 radiotelefonisikkerhedscertifikatet for lastskibe.
 10)	"Hjemsted": Det sted, hvor en organisation har sit  

 vedtægtsmæssige hjemsted, sit hovedkontor eller sin  

 hovedvirksomhed.
 Vilkår m.v.
§ 2. For at en organisation kan blive anerkendt af  

 Søfartsstyrelsen, skal vilkårene i bilag 1 til denne forskrift  

 som minimum være opfyldt.
Ansøgningen skal være vedlagt  

 fuldstændige oplysninger og dokumentation for opfyldelse af disse  

 krav.
 Stk. 2. Søfartsstyrelsen meddeler de øvrige  

 medlemslande, Europa-Kommissionen samt den ansøgende organisation om  

 anerkendelsen.
 Stk. 3. Søfartsstyrelsen kan i overensstemmelse  

 med proceduren i artikel 13 i Rådets direktiv nr. 94/57/EF, jf. bilag  

 2, tilbagekalde anerkendelsen, såfremt en organisation ikke  

 længere opfylder de i bilaget opstillede krav, der gælder for  

 den.
 § 3. En anerkendt organisation kan autoriseres til  

 at udføre myndighedssyn og udstede internationale certifikater i  

 henhold til de af Danmark ratificerede internationale konventioner.
 Stk. 2. Udstedelsen af et  

 radiosikkerhedscertifikat for lastskibe kan dog overdrages til et privat  

 organ, som en myndighed har godkendt og som har tilstrækkelig  

 sagkundskab og kvalificeret personale til på Søfartsstyrelsens  

 vegne at udføre nærmere bestemte opgaver vedrørende  

 vurdering af sikkerheden inden for radiokommunikation.
 Stk. 3. Et anerkendt klassifikationsselskabs regler kan  

 anses som udgørende en del af de danske skibstilsynsforskrifter  

 på ethvert punkt, om hvilket der ikke i disse er fastsat  

 særlige bestemmelser.
 Stk. 4. De autoriserede organisationer er forpligtet til  

 at følge Søfartsstyrelsens instrukser med hensyn til  

 rapportering, fremsendelse af oplysninger og til at bistå med  

 fremskaffelse af tegningsmateriale, tekniske informationer og  

 inspektionsoplysninger.
 Stk. 5. En autoriseret organisation skal for hvert enkelt  

 nyt skib, indkøbt skib, eller skib under ombygning, på så  

 tidligt et tidspunkt som muligt meddele Søfartsstyrelsen, hvad der er  

 omfattet af klassen.
Stk. 6. De nærmere bestemmelser om bemyndigelsens  

 og forpligtelsernes omfang skal fastsættes ved en på engelsk  

 affattet skriftlig aftale mellem den enkelte autoriserede organisation og  

 Søfartsstyrelsen.
Denne aftale skal være den samme for alle de  

 autoriserede klassifikationsselskaber.
 § 4. En autorisation kan suspenderes, hvis det  

 skønnes, at en anerkendt organisation ikke længere kan  

 være bemyndiget til at udføre de i § 3 nævnte  

 opgaver.
 Stk. 2. I så fald skal  

 følgende procedure anvendes:
 1)	Søfartsstyrelsen giver straks de øvrige medlemsstater  

 og Europa-Kommissionen meddelelse om sin behørigt begrundede  

 beslutning.
 2)	Europa-Kommissionen undersøger, om suspensionen er berettiget  

 på grund af alvorlig fare for sikkerhed eller miljø.
 3)	I overensstemmelse med proceduren i artikel 13 i Rådets  

 direktiv nr. 94/57/EF, jf. bilag 2, meddeler Europa-Kommissionen  

 Søfartsstyrelsen, om dens beslutning om at suspendere bemyndigelsen er  

 berettiget på grund af alvorlig fare for sikkerhed eller miljø,  

 eller anmoder medlemsstaten om at tilbagekalde suspensionen, hvis denne ikke  

 anses for at være berettiget.
§ 5. Søfartsstyrelsen autoriserer alene  

 anerkendte organisationer.
Søfartsstyrelsen kan begrænse  

 antallet af de organisationer, der autoriseres, så det svarer til dens  

 behov, forudsat at det sker på gennemskueligt og objektivt grundlag.  

 Søfartsstyrelsen kan stille som vilkår, at den anerkendte  

 organisation har en lokal afdeling her i riget.
Det vil herved være  

 tilstrækkeligt, at den lokale afdeling har retlig status som juridisk  

 person i henhold til danske regler herom.
 Stk. 2. Inden Søfartsstyrelsen  

 accepterer, at en organisation med hjemsted i et tredieland udfører  

 opgaver i henhold til § 3 eller dele heraf, kan Søfartsstyrelsen  

 forlange, at det pågældende tredieland på sin side  

 godkender de anerkendte organisationer, der har hjemsted inden for  

 Fællesskabet.
 § 6.  Søfartsstyrelsen drager omsorg for,  

 at et dansk skib er bygget og vedligeholdes i overensstemmelse med de krav  

 til skrog, maskineri samt elinstallationer og kontrolsystemer, der stilles af  

 en anerkendt organisation.
 Stk. 2. Søfartsstyrelsen kan beslutte at  

 anvende regler, som den anser for ækvivalente med en anerkendt  

 organisations regler på betingelse af, at den giver meddelelse herom  

 til de øvrige medlemsstater og til Europa-Kommissionen i  

 overensstemmelse med proceduren i direktiv 83/189/EØF, jf.  

 Erhvervsfremmestyrelsens cirkulære herom, og at hverken  

 Europa-Kommissionen eller andre medlemsstater gør indsigelser imod  

 reglerne, og det ikke efter proceduren i artikel 13 i Rådets direktiv  

 nr. 94/57/EF, jf. bilag 2, konstateres, at disse regler ikke er  

 ækvivalente.
 § 7. De anerkendte organisationer skal udvise  

 villighed til at samarbejde med havnestaters kontrolmyndigheder, når et  

 af dem klasset skib er berørt og navnligt, når det gælder  

 om at få korrigeret indberettede mangler eller andre  

 unøjagtigheder.
Stk. 2. De anerkendte organisationer  

 skal rådføre sig med hinanden med jævne mellemrum med  

 henblik på at sikre ækvivalens mellem deres tekniske standarder  

 og anvendelsen af disse.
De skal med regelmæssige mellemrum tilstille  

 Kommissionen beretninger om grundlæggende udviklingstendenser i  

 forbindelse med standarderne.
 Stk. 3. De anerkendte organisationer skal stille alle  

 relevante oplysninger til rådighed for Søfartsstyrelsen om  

 ændring af skibes klasse eller udelukkelse af klassen.
 § 8. De anerkendte og autoriserede organisationer  

 må ikke udstede certifikater for et skib, der er udelukket af klassen,  

 eller for hvilket klassen ændres af sikkerhedsmæssige  

 årsager, før Søfartsstyrelsen er blevet hørt om,  

 hvorvidt en indg,ående inspektion er påkrævet.
 § 9. Søfartsstyrelsen fører tilsyn  

 med anerkendte organisationer i overensstemmelse med artikel 11 og artikel  

 12, stk. 2, i direktiv 94/57/EF, som er optrykt som bilag til denne  

 forskrift.
 Ikrafttræden m.v.
 § 10. I Meddelelser fra Søfartsstyrelsen  

 gives oplysning om, hvilke selskaber der er autoriserede.
 § 11. Forskriften træder i kraft den 1.  

 april 1998.
 Stk. 2. Teknisk forskrift nr. 1 af  

 11. januar 1996 om anerkendelse og autorisation af organisationer, som  

 udfører inspektion og syn af skibe ophæves.
Søfartsstyrelsen, den 27. februar  

 1998 Christian Breinholt /Sven Kildevang Jensen Bilag 1 MINIMUMSKRAV TIL DE I § 2 OMHANDLEDE ORGANISATIONER A.
GENERELLE KRAV 1.	Den godkendte organisation skal kunne dokumentere omfattende  

 erfaring med vurdering af udvikling og bygning af handelsskibe.
2.	Organisationen bør kunne opvise en klasset flåde  

 bestående af mindst 1000 søgående skibe (på over 100  

 BRT), der tilsammen udgør mindst 5 mio.
BRT.
3.	Organisationen skal beskæftige et teknisk personale, der  

 står i et rimeligt forhold til antallet af klassede skibe.
Som minimum  

 vil det være nødvendigt med 100 fuldtidsbeskæftigede  

 skibsinspektører for at kunne opfylde kravene i punkt 1.2.
 4.	Organisationen bør have omfattende regler og forskrifter  

 for udvikling, bygning og periodisk syn af handelsskibe, og disse regler og  

 forskrifter skal være offentliggjort og skal løbende  

 ajourføres og forbedres i kraft af forsknings- og  

 udviklingsprogrammer.
 5.	Organisationen bør hvert år offentliggøre  

 sit register over klassede skibe.
6.	Organisationen bør ikke være kontrolleret af redere  

 eller værfter eller af andre med kommerciel interesse i fremstilling,  

 udstyring, reparation eller drift af skibe.
Organisationen bør ikke i  

 væsentlig grad være intægtsmæssigt afhængig af  

 en enkelt erhvervsvirksomhed.
 7 	Organisationen udøver sin virksomhed i  

 overensstemmelse. med bestemmelserne i bilaget til 	IMO-resolution A  

 789(19) om specifikationer for tilsyns- og certificeringsfunktioner, der  

 	udføres af anerkendte organer på myndighedernes vegne, i den  

 udstrækning, de finder 	anvendelse inden for denne forskrifts  

 anvendelsesområde.
B.
SPECIFIKKE KRAV 1. Organisationen disponerer over:
a)	et betydeligt teknisk, ledelsesmæssigt,  

 støttemæssigt og forskningsmæssigt personale, der  

 står i et rimeligt forhold til opgaverne og til antallet af klassede  

 skibe, og som ligeledes kan opstille og efterleve duelighedsregler og  

 -forskrifter b)	et verdensomspændende net af eget teknisk personale  

 eller andre ankerkendte organisationers særlige tekniske personale.
 2.	Organisationen følger et sæt etiske regler.
 3.	Organisationen ledes og administreres på en sådan  

 måde, at de oplysninger, som en medlemsstats myndigheder har brug for,  

 behandles fortroligt.
 4.	Organisationen er indstillet på at give myndighederne alle  

 relevante oplysninger.
 5.	Organisationens ledelse har defineret og dokumenteret sin  

 politik, sine mål og sin forpligtelse med hensyn til kvalitet, og den  

 har sikret, at politikken er blevet forstået og gennemført og  

 opretholdes på alle niveauer i organisationen.
 6.	Organisationen har udviklet og gennemført og opretholder  

 et effektivt internt kvalitetsstyringssystem, der er baseret på  

 relevante dele af de internationalt anerkendte kvalitetsstandarder, og som er  

 i overensstemmelse med EN 45004 (inspektionsorganer) og med EN 29001, som  

 fortolket i IACS' Quality System Certification Scheme Requirements (krav til  

 en ordning for certificering af kvalitetsstyringssystemer), og som bl.a.  

 sikrer:
a)	at organisationens regler og forskrifter opstilles og  

 vedligeholdes på en systematisk måde b)	at organisationens regler og forskrifter følges c)	at kravene til det lovfæstede arbejde, som  

 organisationen er autoriseret til at udføre, opfyldes d)	at ansvar og beføjelser for og de indbyrdes  

 relationer mellem de medarbejdere, der har indflydelse på kvaliteten af  

 organisationens tjenesteydelser, er defineret og dokumenteret e)	at alt arbejde udføres under kontrollerede  

 forhold f)	at der er etableret en kontrolordning, der sikrer  

 overvågning af de handlinger og det arbejde, der udføres af  

 skibsinspektører, samt det tekniske og administrative personale, der  

 er direkte ansat af organisationen g)	at kravene til vigtigt lovfæstet arbejde, som  

 organisationen er autoriseret til at udføre, udelukkende  

 gennemføres eller direkte overvåges af organisationens egne  

 eller andre anerkendte organisationers særlige  

 skibsinspektører h)	at der anvendes en ordning med uddannelse af  

 skibsinpektører og løbende ajourføring af deres  

 kundskaber i)	at der løbende foretages registreringer, der viser,  

 at de krævede standarder er opfyldt på de punkter, som de  

 udførte tjenesteydelser omfatter, samt at kvalitetsstyringssystemet  

 fungerer effektivt, og j)	at der findes et omfattende system af planlagt og  

 dokumenteret intern kontrol af de kvalitetsrelaterede aktiviteter i alle  

 organisationens afdelinger.
7.	Organisationen skal udvise evne til a)	at udvikle og ajourføre et komplet og  

 fyldestgørende sæt af egne regler og forskrifter  

 vedrørende skrog, maskineri og el- og kontrolinstallationer, som  

 kvalitetsmæssigt er på højde med internationalt anerkendte  

 standarder, og på grundlag af hvilke der kan udstedes certifikater i  

 henhold til den internationale konvention om sikkerhed for menneskeliv  

 på søen og sikkerhedscertifikater for passagerskibe (med hensyn  

 til skibets konstruktion og de vigtigste maskinanlæg om bord på  

 skibet) og lastelinjecertifikater (med hensyn til skibets styrke) b)	at udføre alle de inspektioner og syn, der i henhold  

 til de internationale konventioner kræves til udstedelse af  

 certifikater, herunder at kvalificeret professionelt personales vurdering af  

 anvendelsen og opretholdelsen af både det kystbaserede  

 sikkerhedskontrolsystem og sikkerhedskontrolsystemet om bord på skibe,  

 som skal omfattes af de pågældende certifikater.
 8.	Organisationens kvalitetsstyringssystem skal certificeres af en  

 uafhængig kontrolinstans, der er godkendt af myndighederne i det land,  

 hvor organisationen har sit hjemsted.
 9.	Organisationen bør give repræsentanter for  

 myndighederne og andre berørte parter mulighed for at deltage i  

 udarbejdelsen af dens regler og/eller forskrifter.
Bilag 2 Procedurer i artikel 13 i Rådets direktiv nr. 94/57/EF ved  

 forhold omfattet af forskriftens § 2, stk. 2, § 4, stk. 2, nr. 3, og § 7,  

 stk. 2:
 "a)	Kommissionens repræsentant forelægger det i artikel 7  

 nævnte udvalg et udkast til de foranstaltninger, der skal  

 træffes.
b)	Udvalget afgiver en udtalelse om dette udkast inden for en frist,  

 som formanden kan fastsætte under hensyn til, hvor meget det  

 pågældende spørgsmål haster.
Det udtaler sig med det  

 flertal, der er fastsat i traktatens artikel 148, stk. 2, for vedtagelse af  

 de afgørelser, som Rådet skal træffe på forslag af  

 Kommissionen.
Ved afstemninger i udvalget tillægges de stemmer, der  

 afgives af repræsentanterne for medlemsstaterne, den vægt, som er  

 fastlagt i nævnte artikel.
Formanden deltager ikke i afstemningen.
 c)	Kommissionen vedtager de påtænkte foranstaltninger, hvis  

 de er i overensstemmelse med udvalgets udtalelse.
d)	Er de påtænkte foranstaltninger ikke i overensstemmelse  

 med udvalgets udtalelse, eller er der ikke afgivet nogen udtalelse,  

 forelægger Kommissionen straks Rådet et forslag til de  

 foranstaltninger, der skal træffes.
Rådet træffer  

 afgørelse med kvalificeret flertal.
Har Rådet ved udløbet  

 af en frist på tre måneder regnet fra forslagets  

 forelæggelse ikke truffet afgørelse, vedtages de  

 foreslåede foranstaltninger af Kommissionen." Artikel 7 i Rådets direktiv nr. 94/57/EF:
"Til at bistå Kommissionen nedsættes der herved et udvalg, der  

 består af repræsentanter for medlemsstaterne, og som har  

 Kommissionens repræsentant som formand.
Udvalget indkaldes af  

 Kommissionen mindst en gang om året, samt når som helst, det  

 måtte være påkrævet i tilfælde af, at en  

 medlemsstat i henhold til artikel 10 suspenderer en organisations  

 bemyndigelse.
Udvalget fastsætter selv sin forretningsorden." Bilag 3 Bestemmelser om tilsyn i artikel 11 i Rådets direktiv nr.  

 94/57/EF:
"1.Hver medlemsstat skal sikre sig at godkendte organisationer, der i  

 henhold til artikel 3, stk. 2, handler på dens vegne, effektivt  

 udfører de i nævnte artikel omhandlede opgaver til de kompetente  

 myndigheders tilfredshed, og at sådanne organisationer opfylder de i  

 bilaget specificerede krav.
Medlemsstaten kan gøre dette ved at lade  

 sine myndigheder føre direkte tilsyn med de godkendte organisationer  

 eller, for så vidt angår organisationer med hjemsted i en anden  

 medlemsstat, ved at forlade sig på, at den pågældende  

 medlemsstats myndighed varetager tilsynet med disse organisationer på  

 rette måde.
 2. Hver medlemsstat udfører denne opgave på basis af  

 perioder på to år og tilstiller de øvrige
medlemsstater og Kommissionen en beretning om resultatet af dette tilsyn  

 senest den 31. marts i året efter de år, hvor tilsynet har fundet  

 sted.
 3. Vælger en medlemsstat for så vidt angår  

 varetagelsen af dette tilsyn at forlade sig på en anden medlemsstat,  

 skal dens beretning foreligge senest den 30. juni efter det år, hvor  

 tilsynet har fundet sted.
4. Medlemsstaterne tilstiller de øvrige medlemsstater og  

 Kommissionen alle oplysninger, der er relevante for vurderingen af de  

 pågældende organisationers præstationer." Bestemmelser om tilsyn i artikel 12, stk. 2, i Rådets  

 direktiv 94/57/EF:
"2. Hver medlemsstat udarbejder effektivitetsdata for de  

 organisationer, der handler på flagstaters vegne.
Disse  

 effektivitetsdata ajourføres hvert år og tilstilles de  

 øvrige medlemsstater og Kommissionen." 1   Forskriften  

 indeholder bestemmelser, der gennemfører Rådets direktiv nr.  

 94/57/EF, EF-Tidende 1994 L 319 s. 20 og Kommissionens direktiv nr. 97/58/EF,  

 EF-Tidende 1997 L 274 s. 8.
