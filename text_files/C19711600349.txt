 Ministeriet for kulturelle anliggender har i henhold til anordning af 4.  

 august 1971 for Det kongelige danske Kunstakademi, Kunstakademiets skoler,  

 fastsat følgende reglement for arkitektskolen:
 § 1.  Arkitektskolens virksomhed omfatter  

 grundlæggende uddannelse for arkitekter, efteruddannelse, videregående  

 uddannelse, forsknings- og forsøgsvirksomhed samt offentlige forelæsninger og  

 rådgivende virksomhed udadtil.
§ 2.  Den grundlæggende uddannelse har til formål at  

 give de studerende forudsætninger for forskelligartet arkitektvirksomhed og  

 videreuddannelse.
Foruden den almene arkitektuddannelse omfattr studiet  

 specielle uddannelser indenfor fagets forskellige arbejdsområder.
 § 3.  Adgangsbetingelser.
 Uddannelse kan følges som  studerende  eller som  hospitant  

 . Fortrinsberettigede til uddannelse er danske statsborgere.
 Studerende:
 Adgangsberettigede til grunduddannelse er aspiranter med en af følgende  

 danske eksaminer:
1. Studentereksamen 2. Højere forberedelseseksamen 3. Adgangseksamen til civilingeniørstudiet 4. Byggetekniker- eller bygningsteknikereksamen I uddannelsen kan endvidere efter ansøgning optages inden- og udenlandske  

 aspiranter med kvalifikationer, der af et af fagrådet nedsat adgangsudvalg  

 skønnes at svare til de ovenfor beskrevne forudsætninger for at kunne følge  

 undervisningen.
Studerende, der har gennemført en del af studiet på arkitektskolen i  

 Århus, kan optages på Kunstakademiets arkitektskole til videreførelse af  

 studiet.
Ansøgning om overflytning indgives til Kunstakademiets  

 arkitektskole.
Overflytning kan normalt kun ske pr. 1. oktober, 1. januar  

 eller 1. april.
 Hospitanter:
 Adgangsberettigede som hospitanter er - i det omfamng givne økonomiske,  

 personale- og lokalemæssige rammer tillader det - følgende:
1. Aspiranter, der - under uddannelse ved anden højere  

 læreanstalt - ønsker at supplere deres uddannelse ved at gæste  

 arkitektskolens grunduddannelse 2. Aspiranter, der - efter tidligere at have fulgt  

 grunduddannelsen - ønsker at ajourføre denne ved efteruddannelse indenfor de  

 af arkitektskolen stillede studietilbud.
 § 4.  Uddannelsens varighed .
 Den grundlæggende uddannelse er for de i § 3 nr.ene 1), 2) og 3) nævnte  

 studerende normeret til 5£/- år, og for bygningsteknikere 4£/- år.
§ 5.  Arkitektskolens uddannelse hviler på den  

årlige studieplan . Mellem de heri indeholdte studietilbud kan de  

 studerende vælge.
Den enkelte studerende eller grupper af studerende kan  

 derudover programmere og gennemføre studier og øvelser i forbindelse med  

 skolens lærere.
Grunduddannelsen kan afsluttes med et diplom.
§ 6.  Som et rådgivende organ for fagrådet og  

 institutterne nedsættes for en periode af 1 år under fagrådet et  

koordineringsudvalg  bestående af en repræsentant for lærerne og en  

 repræsentant for de studerende fra hvert institut - for  

 bygningskunst-instituttet dog fra hver sektion.
Udvalget vælger selv sin  

 formand.
Koordineringsudvalget stiller på grundlag af institutternes  

 studieplaner forslag til en studieplan for hele skolen til vedtagelse i  

 fagrådet.
§ 7.  Studieplanens studietilbud gives indenfor de  

 fagområder, som varetages af arkiteksskolens institutter.
Studieplanen  

 omfatter udover studietilbud gennem kurser, øvelser og forelæsninger,  

 anvisninger på studiets tilrettelægning, fagenes koordinering,  

 undervisningens fordeling mellem lærerne.
Studieplanen fremsendes hvert år  

 til ministeriet.
Det bestemmes i studieplanen eller ved særlig  

 bekendtgørelse, hvilke af arkitektskolens forelæsninger der er offentlige  

 tilgængelige.
§ 8.  Som led i grunduddannelsen og efter forstudier  

 foretages undervisningsrejser og ekskursioner, der planlægges i forbindelse  

 med løsning af arkitektoniske opgaver eller tilrettelægges som kurser og  

 øvelser som selvstændige frie tilbud.
Det på undervisningsrejser indsamlede  

 studiemateriale eller reproduktioner heraf kan efter det pågældende instituts  

 skøn indgå i skolens arkiv.
 § 9.  Bedømmelser.
Studerende har ret til at indstille sig til en sammenfattende vurdering af  

 sit studium to gange årligt under hele studiet - f.eks. ved overgang til  

 anden uddannelse - og få udfærdiget et studiebevis.
I tilslutning til visse  

 delstudier (kurser, specialstudier) kan - ligeledes efter ønske - afholdes  

 prøver.
Som afslutning på grunduddannelsen kan den studerende indstille sig  

 til en sammenfattende vurdering med henblik på at opnå et diplom.
§ 10.  Studiejournal Fagrådet drager omsorg for, at hver studerende gennem hele studiet fører  

 en studiejournal.
Studiejournalens formål er at hjælpe den studerende til at  

 få et overblik over sin studiesituation.
Den tjener dels til den studerendes  

 personlige vejledning, dels som middel til overfor andre at meddele om de  

 pågældendes studiers målsætning, arbejdsmetode m. v.
Studiejournalen  

 udarbejdes efter retningslinier, vedtaget af fagrådet, og indeholder  

 personlige data, studieprogrammer, studievurderinger, resultater af  

 eventuelle prøver, den studerende har ønsket at deltage i, notater,  

 henvisninger m. v.
Studiejournalen føres løbende i to eksemplarer af den studerende i samråd  

 med vedkommendes lærer(e) og ajourføres mindst een gang hvert kvartal.
Det  

 ene eksemplar følger den studerende til de institutter, hvor han indskrives,  

 det andet opbevares af den studerende selv.
§ 11.  Efteruddannelse Uddannede arkitekter kan jfr. § 3 deltage i en række af grunduddannelsens  

 kurser for hopsitanter, som en ajourførende efteruddannelse.
I den  

 udstrækning, bevillinger gør det muligt, tilrettelægger skolen også særlige  

 kurser for disse hospiranter.
 I uddannelsen kan endvidere efter ansøgning optages inden- og udenlandske  

 aspiranter med kvalifikationer, der efter indstilling af et af fagrådet  

 nedsat adgangsudvalg skønnes at svare til de ovenfor beskrevne forudsætninger  

 for at kunne følge undervisningen.
§ 12.  Den videregående uddannelse har til formål at  

 give særlig interesserede og egnede en kunstnerisk, forskningsmæssig eller  

 videnskabelig uddannelse.
Berettiget til at søge den videregående uddannelse  

 er normalt studerende, der har gennemgået grunduddannelsen ved et af landets  

 arkitektskoler, eller som ved tidligere studium eller virksomhed har vist, at  

 de er i besiddelse af en modenhed, der kunstnerisk eller teknisk kvalificerer  

 dem til et dybtgående studium.
 Studierne tilrettelægges individuelt eller for mindre grupper i samråd med  

 det respekttive instituts lærere.
 Forskningsmæssige eller videnskabelige studier kan godkendes som et  

 licentiatsstudium i henhold til særlige af fagrådet foreslåede bestemmelser.
 For andre studier kan der, hvis den studerende ønsker det, udarbejdes et  

 studiebevis.
 § 13.  Skoleåret regnes fra 1. august til 31. juli.
§ 14.  Inden undervisningens begyndelse fordeler  

 fagrådet nye studerende indenfor institutterne i henhold til studieplanen.  

 Studerende skal hver 1. oktober, 1. januar og 1. april tilmelde sig et  

 institut.
Samtlige studerende skal være tilmeldt et af arkitektskolens  

 institutter.
 § 15.  Indtegning til arkitektskolens uddannelse  

 forudsætter, at den studerende/hospitant  udfører studiet ved skolen.   

 Afbrydes studiet, gives så hurtigt som muligt meddelelse herom til  

 vedkommende institut og til dekankontoret.
 § 16.  Ved udgangen af hvert skoleår udarbejder hvert  

 institut en  beretning   for virksomheden i det forløbne år.  

 Institutternes beretning samles af fagrådet med en redegørelse for dettes  

 arbejde til en samlet årlig beretning for arkitektskolen.
§ 17.  Oplysninger om skolens undervisning og andre  

 aktiviteter kan søges i et af arkitektskolen etableret  

informationscenter.
De nærmere regler for informationscentret  

 fastsættes af fagrådet.
§ 18.  Professorer, docenter og andre lærere formidler  

 uddannelse indenfor de respektive fagområders rammer.
De er pligtige til at  

 meddele den undervisning, der i henhold til studieplanen påhviler dem, og til  

 som støtte for undervisningen og til fremme af udviklingen at drive  

 forsknings- og forsøgsvirksmhed indenfor deres fagområde, samt til at  

 medvirke ved uddannelsen af fornødne kunstneriske eller videnskabelige  

 medarbejdere.
Til udøvelsen af denne virksomhed stilles de nødvendige  

 arbejdslokaler og andre faciliteter til rådighed efter fagrådets nærmere  

 bestemmelser.
 I det omfang, det er muligt, står professorer og docenter - eventuelt mod  

 særligt vederlag - til rådighed for Akademirådet som særligt sagkyndige  

 indenfor de respektive fagområder.
 Professorer, docenter og andre fastansatte lærere er pligtige til at yde  

 den virksomhed i de af skolernes styrende råd, hvortil de vælges.
§ 19.  Dekanen er formand for fagrådet og medlem af  

 fællesudvalget.
Han medvirker ved den for undervisningens gennemførelse  

 nødvendige koordinering.
Han forbereder fagrådsmøder og drager omsorg for, at  

 alle sager, der henhører under fagrådet, kommer til behandling i dette, og  

 for at rådets beslutninger udføres eller viderebringes.
Han træffer afgørelse  

 i spørgsmål, der henhører under fagrådets kompetence, såfremt indkaldelse af  

 rådet ikke er mulig, eller under hensyn til sagens karakter ikke skønnes  

 påkrævet.
I hvert fagrådsmøde afgiver han beretning om de beslutninger, som  

 han på denne måde har truffet på fagrådets vegne.
Under dekanens forfald  

 varetages hans opgaver af dekanens stedfortræder.
§ 20.  Arkitektskolens inspektør Inspektøren bistår dekanen og skolens styrende organer, herunder fagråd og  

 koordineringsudvalg, med undervisningens tilrettelægning, koordinering og  

 gennemførelse, ligesom han bistår de nævnte organer med administrationen af  

 skolens pædagogiske virksomhed.
Han er fagrådets sekretær.
§ 21.  Valgperioden for institutråd, fagråd og dekan  

 er et år og løber fra 1. april til 31. marts.
For rektor er valgperioden to  

 år ligeledes fra 1. april til 31. marts, jfr. § 2 i anordningen af 4. august  

 1971.
Valgene finder almindeligvis sted i februar-marts måned.
Forud for  

 valgenes afholdelse nedsættes et valgudvalg efter fagrådets nærmere  

 bestemmelse med repræsentanter for fagledere og andre lærere samt et  

 tilsvarende antal studerende og en repræsentant for medarbejderforsamlingen.
 Afstemningerne  er skriftlige og hemmelige.
 Valgret har de lærere, studerende og det ikke-pædagogiske  

 personale der var ansat, respektive indskrevet ved skolerne på en af  

 valgudvalget fastsat dato, der ligger før det tidspunkt, hvor opstillingen af  

 kandidater kan begynde.
 Valgbar til institutråd og fagråd er enhver, der efter stk. 4 har  

 valgret.
 Kandidatlister og fortegnelse over valgte offentliggøres ved  

 opslag og på anden af valgudvalget fastsat måde.
 Tvivlsspørgsmål om den enkelte lærers, den enkelte studerendes eller den  

 ikke-pædagogiske medarbejders tilhørsforhold til et institut afgøres af  

 valgudvalget.
Ved opgørelse af valget af lærerrepræsentanter til indstitutsråd i henhold  

 til anordningens § 11, stk. 1, gælder følgende: de to fagledere og de to  

 andre lærere, der inden for deres respektive grupper har fået de højeste  

 stemmetal, er valgt.
Herudover er valgt de to lærere - uanset gruppe - der  

 dernæst har fået de højeste stemmetal.
 Ved Elevforsamlingens valg af repræsentanter til fagrådet vælges tillige i  

 nummerorden et antal suppleanter med henblik på indtræden, dersom der skal  

 afholdes supplerende valg af fagledere eller andre lærere efter anordningens  

 § 14, stk. 6, 1. punktum, eller hvis rektor vælges uden for det første valgte  

 fagråds kreds.
 ndring af et institutråds størrelse i henhold til anordningens § 11,  

 stk. 2, kan alene ske i forbindelse med ordinære valg til institutrådet.
 § 22.  Ansættelse af professor og docenter etc.
Sager om ansættelse af professorer og docenter behandles af særlige af  

 fagrådet nedsatte indstillingsudvalg.
Udvalget vælger selv sin formand.  

 Indstillingsudvalget består af 1.á6 af fagrådet valgte sagkyndige,inden- eller udenfor  

 arkitektskolen.
2.á2 sagkyndige, enten valgt af anden arkitektskole, som anmodes  

 herom af fagrådet eller udpeges af Akademirådets arkitektsektion 3.á3 af fagrådet valgte studerende.
 For samtlige valgte udvalgsmedlemmer udpeges personlige suppleanter.  

 Administrator virker som sekretær for bedømmelsesudvalget.
Såfremt ·/Á af de tilstedeværende medlemmer af dette faglige  

 indstillingsudvalg stemmer for en ansøger, er indstillingen endelig.
Opnås  

 denne majoritet ikke, viderebehandles sagen af fagrådet sammen med  

 indstillingsudvalget.
 Endelig indstilling sker i så tilfælde gennem stemmeflerhed.
Hvis nogen af indstillingsudvalgets medlemmer fårforfald eller må skønnes  

 at være inhabile, indtræder deres suppleanter.
Afgørelse om, hvorvidt et  

 medlem af indstillingsudvalgene er inhabilt på grund af slægtskabsforhold,  

 kompagniskab eller lignendeog derfor afskåret fra at medvirke ved en sags  

 behandling, træffes på foranledning af den pågældende forsamling i det første  

 møde.
Efter at indstillingsudvalget har påbegyndt sit egentlige arbejde, kan  

 suppleanter indtræde.
 Indstillingsudvalget afgør, om der skal afholdes prøveforelæsninger,  

 udstillinger eller lignende, som i givet fald skal være åbne for fagrådets  

 medlemmer.
Udvalget udarbejder til fagrådet en skriftlig udtalelse, indeholdende en  

 fyldig bedømmelse af hvert enkelt ansøgers kvalifikationer og egnethed for  

 stillingen.
Denne skal på begæring af en ansøger tilstilles denne.
 Indstilling fra det faglige indstillingsudvalg/fagrådet fremsendes af  

 rektor til ministeriet.
 Til gyldig beslutning kræves for begge forsamlinger, at mindst ·/Á  

 af medlemmerne er til stede.
§ 23.  Byggeteknisk Studiearkiv Der udarbejdes særligt reglement for studiearkivets virksomhed.
§ 24.  Overgangsbestemmelser 1. Når anordningen af 4. august 1971 får virkning,  

 samles arkitektskolens nuværende fag/afdelinger i følgende institutter:
Institut for arkitekturhistorie og restaurering Institut for byggeteknik Institut for byggekunst, der er delt i 5 institutsektioner.
Sektion A Prof.
Viggo Møller-Jensens afd.
Prof.
Ejnar Borgs afd.
Prof.
Jørgen Bos afd.
Sektion B Prof.
Tobias Fabers afd.
Prof.
Henning Larsens afd.
Prof.
Jørgen Selchaus afd.
Sektion C Prof.
Halldor Gunnløgssons afd.
Prof.
Erik Chr.
Sørensens afd.
Prof.
Jens Chr.
Thirstrups afd.
Boliglaboratoriet Sektion D Prof.
Ebbe Clemmensens afd.
Prof.
A.
Wagner Smitts afd.
Landbrugslaboratoriet Sektion E Prof.
Knud Holschers afd.
Ark.
Mogens Breyens afd.
Institut for by- og landskabsplanlægning Institut for design, (bestående af de hidtidige afdelinger for møbelkunst,  

 industriel formgivning og grafik) Institut for visuel kommunikation.
Indenfor Instituttet for bygningskunst opbygges hver institutsektion med  

 institutsektionsforsamling og institutsektionsråd på tilsvarende måde som  

 fastsat for de øvrige institutforsamlinger og institutråd.
Hver sektion  

 repræsenteres i fagrådet som de øvrige institutter.
 Til at koordinere arbejdet mellem de forskellige sektioner indenfor  

 instituttet for bygningskunst nedsætter fagrådet et særligt udvalg.
 Intet fag kan nedlægges i anordningens 1-årige periode.
 2. De første valg til institutråd og fagråd samt af  

 dekan i henhold til anordningen gælder for perioden indtil 31. marts 1973.  

 Valget af rektor gælder for perioden indtil 31. marts 1974.
 3. Ved det første valg til institutrådene kan  

 institutforsamlingerne træffe den beslutning, som i anordningens § 11, stk.  

 2, ellers er tillagt institutrådene.
 4. Til at forestå det første valg efter denne  

 anordning nedsættes et valgudvalg, jfr. § 21, stk. 2. Udvalget består af 5  

 medlemmer, hvoraf 1 udpeges af lærerrådet, 1 af arkitektskolens  

 lærerforsamling, 2 af arkitektskolens elevforsamling og 1 af  

 medarbejderforsamlingen.
 Administrator er udvalgets sekretær.
 Ministeriet for kulturelle anliggender,  

 den 19. oktober 1971.
 P.M.V.
 E.B.
 Hans Vilstrup.
