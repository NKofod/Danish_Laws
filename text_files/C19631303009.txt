 (Til de af landbrugsministeriet autoriserede kødvarefabrikker og  

 tarmeksportvirksomheder m.v. samt de ved disse virksomheder ansatte  

 kontrollerende dyrlæger og tilsynsassistenter.).
I cirkulære herfra af 29. august 1962 vedrørende statens overtagelse af  

 udgifter ved offentlig kontrol i forbindelse med udførsel af kød m.m.  

 meddelte man bl.a., at bestemmelserne i cirkulæret ikke kommer til anvendelse  

 med hensyn til autoriserede virksomheder, der producerer varer udelukkende  

 med henblik på hjemmemarkedet.
Landbrugsministeriet gik ved udsendelsen af  

 nævnte cirkulære ud fra, at alle de af cirkulæret omfattede autoriserede  

 virksomheder, der producerer varer med henblik på eksport, havde en  

 eksportproduktion af et sådant omfang, at det ville være forsvarligt for alle  

 virksomhedernes vedkommende at overtage de i cirkulæret omhandlede  

 kontroludgifter.
En nærmere undersøgelse har imidlertid vist, at der findes nogle få  

 autoriserede virksomheder, hvis eksportproduktion er af så ringe omfang, at  

 det må anses for stridende mod bestemmelserne i lov nr. 346 af 6. december  

 1961 om statens overtagelse af visse udgifter ved offentlig kontrol i  

 forbindelse med udførsel af landbrugsprodukter, at staten overtager nogen del  

 af disse virksomheders kontroludgifter.
Endvidere har det vist sig, at nogle  

 få andre virksomheder har en eksportproduktion af så ringe størrelse, at det  

 må anses for at være i strid med nævnte lov, at staten overtager  

 kontroludgifterne i fuldt omfang.
Det har derfor vist sig nødvendigt at fastsætte grænser for statens  

 overtagelse helt eller delvis af de omhandlede udgifter.
Disse grænser er  

 følgende:
I de beløb, hvorefter de ovenfor under 1)-3) angivne grænser fastsættes,  

 kan kun medregnes salgsindtægter (fakturaværdien) fra a. udførsel her fra landet af de af virksomheden fremstillede varer,  

 herunder udførsel til Færøerne og Grønland og udførsel til proviantering af  

 udenlandske og danske skibe i udenlandske havne samt endvidere leverancer i  

 danske havne til proviantering af udenlandske og danske skibe, der sejler i  

 udenrigs fart.
 b. leverancer af varer til videre forarbejdning til eksport på andre  

 autoriserede virksomheder under forudsætning af, at virksomheden udøver en  

 egentlig opskæringsvirksomhed.
 I de omhandlede beløb kan ikke  medregnes salgsindtægter fra f.eks.  

 leverancer af varer til salg til passagerer på skibe, der går i rutefart  

 mellem danske og udenlandske havne.
Det påhviler de autoriserede virksomheder hvert år i januar måned, første  

 gang senest den 15. februar 1963, til veterinærdirektoratet at indsende en  

 tilstrækkeligt specificeret opgørelse over virksomhedens eksportproduktion i  

 det foregående kalenderår.
Opgørelsen skal være attesteret af en  

 statsautoriseret revisor og skal for så vidt angår varer, der er leveret i  

 dansk havn til proviantering af skibe i udenrigs fart, være vedlagt de af  

 toldvæsenet påtegnede følgesedler, der anvendes ved fremsættelse af begæring  

 om udligningstillæg for sådanne leverancer i henhold til de derom fastsatte  

 bestemmelser.
 Såfremt opgørelse ikke tilsendes veterinærdirektoratet som anført, vil  

 dette blive betragtet som et udtryk for, at virksomheden ikke anser sig for  

 berettiget til eller ikke ønsker, at staten afholder udgifterne til  

 kontrolpersonalet ved virksomheden.
 I tilfælde, hvor flere autoriserede virksomheder med selvstændigt  

 kontrolpersonale drives af samme firma, betragtes virksomhederne i  

 almindelighed som 1 virksomhed ved opgørelse af værdien af  

 eksportproduktionen og ved afgørelsen af, i hvilket omfang staten kan  

 overtage udgifterne ti kontrolpersonalet.
Det skal endvidere oplyses, at der er truffet bestemmelse om, at  

 lønudbetaling til det af landbrugsministeriet ansatte kontrolpersonale ved de  

 i dette cirkulære omhandlede autoriserede virksomheder i alle tilfælde vil  

 finde sted fra veterinærdirektoratet.
Dette gælder således også virksomheder,  

 der henhører under den foran som 2) betegnede gruppe, og endvidere  

 nyetablerede virksomheder.
 Det bemærkes herved, at der med hensyn til de i dette cirkulære omhandlede  

 virksomheder er truffet beslutning om at ophæve den i ovennævnte cirkulære  

 herfra af 29. august 1962 fastsatte undtagelsesbestemmelse for virksomheder,  

 der ikke har være autoriseret i 3 år, og sådanne virksomheder omfattes derfor  

 straks fra autorisationens meddelelse af bestemmelserne i cirkulæret af 29.  

 august 1962 og de i dette cirkulære fastsatte bestemmelser.
I tilfælde, hvor en autoriseret virksomhed i henhold til foranstående helt  

 eller delvis selv skal bære udgifterne til det ved virksomheden ansatte  

 kontrolpersonale, skal virksomheden efter nærmere meddelelse fra  

 veterinærdirektoratet refundere veterinærdirektoratet det beløb, som  

 virksomheden selv skal bære.
Såfremt hele udgiften til kontrolpersonalet skal  

 bæres af virksomheden, vil der af veterinærdirektoratet blive stillet krav  

 om, at refusion til direktoratet af de af direktoratet til kontrolpersonalet  

 udbetalte lønninger skal finde sted måned for måned.
Samme krav vil blive  

 stillet i tilfælde, hvor det bl.a. på grundlag af den af virksomheden  

 indsendte opgørelse vedrørende det foregående kalenderår må skønnes, at  

 virksomheden selv skal bære en betydelig del af kontroludgifterne.
For så vidt angår de af virksomhederne stillede deposita eller  

 bankgarantier til sikkerhed for kontrolpersonalets lønninger etc. bemærkes,  

 at disse vil blive frigivet i alle tilfælde, hvor staten i henhold til  

 foranstående skal bære alle udgifterne til kontrolpersonalet.
Frigivelse vil  

 derimod ikke finde sted for så vidt angår virksomheder, der helt eller delvis  

 selv skal bære disse udgifter.
I tilfælde, hvor frigivelse har fundet sted,  

 vil der i almindelighed ikke blive krævet stillet depositum eller bankgaranti  

 påny, selvom virksomhedens eksportproduktion i en periode bliver af en sådan  

 størrelse, at virksomheden midlertidigt selv skal bære en mindre del af  

 kontroludgifterne.
I tilfælde af, at en autoriseret virksomhed agter at ophøre, må meddelelse  

 herom gives til veterinærdirektoratet i så god tid, at det ved virksomheden  

 ansatte kontrolpersonale kan opsiges med det for dette personale gældende  

 opsigelsesvarsel.
Hvis en autoriseret virksomhed for sent giver  

 veterinærdirektoratet underretning om, at den agter at ophøre, og der som  

 følge heraf påføres det offentlige udgifter til lønninger til  

 kontrolpersonalet, efter at virksomheden er standset, vil der overfor  

 virksomheden eller dennes bo blive rejst krav om dækning af disse udgifter.
 Landbrugsministeriet, den 1. februar  

 1963.
Karl skytte /L.
Simonsen.
