Bekendtgørelse om ændring af bekendtgørelse om tilladelse og godkendelse m.v. af husdyrbrug (Digital annoncering) § 1 I bekendtgørelse nr. 294 af 31. marts 2009 om tilladelse og godkendelse m.v. af husdyrbrug, som ændret ved bekendtgørelse nr. 1681 af 22. december 2010 og bekendtgørelse nr. 291 af 6. april 2011, foretages følgende ændringer:
 1. Indledningen affattes således:
»I medfør af § 7, stk. 2 og 4, § 9, stk. 4, § 17, stk. 1, 2 og 3, § 18, stk. 2 og 3, § 34, stk. 1, 2 og 3, § 35, § 41, stk. 2 og 4, § 55, stk. 8 og 9, § 66, § 78 og § 111 i lov om miljøgodkendelse m.v. af husdyrbrug, jf. lovbekendtgørelse nr. 1486 af 4. december 2009, som ændret ved lov nr. 122 af 23. februar 2011, lov nr. 341 af 27. april 2011 og lov nr. 1273 af 21. december 2011, og § 35, stk. 2, i lov om miljøbeskyttelse, jf. lovbekendtgørelse nr. 879 af 26. juni 2010, fastsættes:« 2. I § 18, stk. 2, indsættes efter 1. pkt.:
»Annoncering kan ske udelukkende digitalt på kommunens hjemmeside.« § 2 Bekendtgørelsen træder i kraft den 2. januar 2012.
