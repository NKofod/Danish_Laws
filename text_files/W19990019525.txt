Skrivelse om, hvorvidt et  

 kommunalbestyrelsesmedlem, der har vedtaget et bødeforelæg for  

 overtrædelse af bekendtgørelse om lægemidler til  

 veterinær brug, er valgbar (Fra Valgbarhedsnævnet til en kommunalbestyrelse,  

 j.nr. 558/1999) Ved breve af 16. august og 15. september 1999 har  

 X-Kommunalbestyrelse i medfør af den kommunale valglovs § 101, stk. 4,  

 indberettet til Valgbarhedsnævnet, at kommunalbestyrelsesmedlem NN har  

 vedtaget 3 bødeforelæg for at have leveret mælk  

 indeholdende restkoncentration af antibiotika til et mejeri.
Det fremgår af sagen, at den pågældende  

 den 10. juli 1998 vedtog et bødeforelæg på 1.200 kr. for  

 overtrædelse af § 22, stk. 1, jf. § 10, stk. 1, i bekendtgørelse  

 nr. 303 af 11. maj 1995 om lægemidler til veterinær brug ved den  

 23. juli 1997 at have leveret mælk indeholdende rester af antibiotika  

 til et mejeri.
Den 29. januar 1999 vedtog den pågældende et  

 bødeforelæg på 1.200 kr. for overtrædelse af den  

 nævnte bestemmelse, jf. straffelovens § 89, ved den 10. juni 1998 at  

 have leveret mælk indeholdende restkoncentration af penicillin til  

 nævnte mejeri.
Den 10. september 1999 vedtog den pågældende  

 et bødeforelæg på 4000 kr. for overtrædelse af den  

 nævnte bestemmelse ved den 17. november 1998 at have leveret  

 penicillinholdig mælk til nævnte mejeri.
 I denne anledning skal man meddele, at  

 Valgbarhedsnævnet har fundet, at de begåede handlinger   uanset  

 de krav, der må stilles til personer, der beklæder hverv som  

 medlem af kommunale råd   ikke i almindeligt omdømme gør  

 den pågældende uværdig til at være medlem af  

 kommunale råd, jf. den kommunale valglovs § 4.
 Den pågældende må derfor anses for  

 valgbar.
