Generel skrivelse til pengeinstitutter vedr. annoncering med og  

 sammenligning af rentesatser.
Sammenligningen bør ske skematisk, og samtlige  

 angivelser vedr. pengeinstituttets produkt bør suppleres med tilsvarende  

 oplysninger for det konkurrerende produkt.
Sammenligningen bør ikke indeholde  

 upræcise angivelser som »dyre afbetalingsrenter«.
Anprisninger som  

 »bedst« eller »mest fordelagtigt« må forudsætte, at  

 produktet på en række punkter, der gennemsnitlig er af væsentlig betydning  

 for forbrugerne, er mere fordelagtigt end tilsvarende produkter udbudt af  

 andre pengeinstitutter.
 Pengeinstitutternes reklamering.
 Efter igennem en periode at have fulgt pengeinstitutternes reklamering  

 optog FO en drøftelse med Den Danske Bankforening, Danmarks  

 Sparekasseforening og Tilsynet med Banker og Sparekasse.
 På baggrund af de førte drøftelser tilskrev FO Den Danske Bankforening og  

 Danmarks Sparekasseforening således: ».....
 Emnerne for drøftelserne centreres om tre problemkredse og ud fra  

 markedsføringslovens bestemmelser om god markedsføringsskik skal jeg herom  

 som min opfattelse udtale følgende.
 1. Bekendtgørelse af 2.7.1979 om skiltning og annoncering med  

 indlånsrenter og udlånsrenter m.v. i banker, sparekasser og andelskasser.
 I det omfang der i annoncer eller anden form for reklame gives oplysninger  

 om indlånsrenter og udlånsrenter m.v., skal de oplysninger, som kræves i  

 henhold til bekendtgørelsens §§ 3, 4 og 5, anføres.
 Det anførte er ikke til hinder for, at der anvendes reklamer uden  

 angivelse af rentesatser m.v.
 Med hensyn til oplysningsformen må det af hensyn til overskueligheden  

 anses ønskeligt, at der anvendes en skematisk oversigt.
 2. Reklamer hvori der foretages konkrete sammenligninger med andre  

 pengeinstitutters udbud eller kontokreditter hos stormagasiner og  

 konto-ringe.
Foretages der konkrete sammenligninger mellem egne kontoformer og nærmere  

 angivne kontoformer i andre pengeinstitutter, skal samtlige de oplysninger,  

 der i medfør af bestemmelserne i den under pkt. 1 omhandlede bekendtgørelse  

 gives om eget produkt, tillige gives for de til sammenligning inddragede  

 kontoformer.
Af hensyn til overskueligheden må det anses ønskeligt, at disse  

 oplysninger anføres skematisk for de omhandlede kontoformer.
 I den seneste tid har der fra pengeinstitut-side været en øget reklamering  

 om indkøbskreditter, og i den anvendte reklame er der i nogle tilfælde  

 foretages sammenligninger med de af konto-ringe og stormagasiner markedsførte  

 kontoordninger.
 For så vidt angår sammenligning vedrørende rentesatser skal det anføres,  

 at anvendelse af upræcise angivelser som »dyre afbetalingsrenter«.  

 »rente på 25-35% som mange stormagasiner og kontorringe beregner  

 sig«, »kontoordningers ofte meget høje renter«, ikke kan anses  

 stemmende med god markedsføringsskik.
 Det anførte er ikke til hinder for, at der i reklamer foretages  

 sammenligninger med andre kreditorordninger, men i givet fald bør de  

 sammenligningspunkter, renter, gebyrer m.v., der inddrages i reklamen,  

 angives præcist og udtrykke aktuelt gældende satser med henvisning til de  

 kreditordninger eller kategorier af ordninger, sammenligningen vedrører.
I annonceringen for indkøbskreditter er der endvidere forekommet  

 henvisninger til mulighed for køb med »kontantrabat«.
Dette udsagn  

 kan opfattes således, at »kontantrabat« er almindeligt  

 forekommende.
Ifølge lov nr. 252 af 8. juni 1977 om mærkning og skiltning med  

 pris m.v. er det de gældende kontantpriser, der skal angives i mærkning,  

 skiltning og annoncering.
Såfremt »kontantrabat« er almindeligt  

 forekommende, er det således den rabatterede pris, der skal angives som  

 kontantpris.
Henvisning i bankers annoncering til, at der i almindelighed  

 gives kontantrabat, synes derfor at have til forudsætning, at detailhandelen  

 ikke i overensstemmelse med prismærkningsloven giver korrekt oplysning om  

 gældende kontantpris.
Det anførte bør derfor tages i betragtning, såfremt man  

 ved annoncering med indkøbskreditter vil henvise til muligheden for opnåelse  

 af rabat på de i detailhandelien oplyste kontantpriser.
 3. Anvendelse af anprisninger samt indirekte eller underforstået  

 negativ omtale af andre pengeinstitutter.
Det er selvsagt forbundet med vanskeligheder nærmere at fastlægge grænsen  

 for, hvornår nødvendige loyalitetshensyn må anses tilsidesat ved indirekte  

 eller underforstået negativ omtale af konkurrenter.
Det må imidlertid anses  

 nærliggende i medfør af markedsføringsloven at anlægge et restriktivt syn ved  

 bedømmelsen af denne reklameform, og der skal i den forbindelse peges på  

 bestemmelsen i artikel 7 i Kodeks for reklamepraksis, hvorefter reklamer -  

 direkte eller underforstået - ikke må tale nedsættende om noget firma eller  

 nogen vare, hvadenten det sker ved at bringe firmaet eller varen i miskredit  

 eller under latterliggørelse eller på hvilken som helst anden måde.
Vedrørende anvendelse af anprisninger i markedsføringen gør sig videre det  

 forhold gældende, at rosende omtale af annoncørens produkt efter  

 omstændighederne af forbrugerne kan opfattes som angivelser med et konkret  

 indhold.
I sådanne situationer forudsætter en retmæssig benyttelse af  

 anprisninger set i relation til markedsføringslovens bestemmelser, at der er  

 reel dækning for den.
Dette gælder f.eks. angivelserne »bedst«,  

 »mest fordelagtig« o.l. anvendt om ind- og udlånskonti.
Anvendelsen  

 må forudsætte, at kontoen på en række punkter, der gennemsnitlig er af  

 væsentlig betydning for de forbrugere, kontotypen retter sig til, er mere  

 fordelagtig end de kontotyper, de pågældende forbrugere tilbydes i andre  

 pengeinstitutter.
 For almindelige lønkonti må det antages især at være indlånsrente,  

 overtræks- eller låneret, udlånsrente, gebyrer ved træk på kontoen, samt  

 frekvensen af kontoudtog og andre midler til løbende at give forbrugerne  

 oversigt over bevægelser på kontoen samt saldo.
Jeg skal anmode Den Danske Bank/Danmarks Sparekasseforening om at gøre  

 sine medlemmer bekendt med mine synspunkter.' (* 1) Beretning fra Forbrugerombudsmanden 1983, s. 38-40.
