Bekendtgørelse om gebyr i forbindelse med notering af pant i betalingsrettigheder under enkeltbetalingsordningen I medfør af tekstanmærkning nr. 136 ad § 24 i finanslov for finansåret 2008, fastsættes efter bemyndigelse:
 § 1. Der skal betales et gebyr for FødevareErhvervs modtagelse og notering af underretning om pant i betalingsrettigheder efter enkeltbetalingsordningen.
 Stk. 2. Gebyret betales for hver underretning vedrørende den enkelte pantsætter både ved notering af pant i betalingsrettigheder og ved udvidelse af pantet.
§ 2. Gebyret udgør 575 kr.
Indbetalingen påhviler panthaver.
Beløbet indsættes på konto nr. 0216-4069048544 i Danske Bank eller fremsendes pr. check til FødevareErhverv.
 § 3. Bekendtgørelsen træder i kraft den 1. juli 2008. Den finder anvendelse på noteringer af pantsætninger, hvorom underretning modtages i FødevareErhverv fra og med denne dato.
 Stk. 2. Bekendtgørelse nr. 118 af 24. februar 2005 om gebyr i forbindelse med notering af pant i betalingsrettigheder under enkeltbetalingsordningen ophæves.
