Nr LSF 151 Forslag til Lov om ændring af lov om børnetilskud og forskudsvis  

 udbetaling af børnebidrag (Forhøjelse af adoptionstilskuddet m.v.) den 11. december 1992 Vedtaget ved tredjebehandling den 18. december 1992 Lov nr. 1080 af 23/12/1992 § 1 I lov om børnetilskud og forskudsvis udbetaling af børnebidrag, jf.  

 lovbekendtgørelse nr. 254 af 8. april 1992, foretages følgende ændringer:
 1. I § 7 indsættes efter 1. pkt. som nyt punktum:
»Ydelsen udbetales kvartalsvis senest den 20. i kvartalets første  

 måned.« 2. I § 10 b, stk. 1, 1. pkt., ændres »15.000 kr.«  

 til: »30.000 kr.« § 2 Loven træder i kraft den 1. januar 1993.
Oprindeligt fremsat forslag § 1 I lov om børnetilskud og forskudsvis udbetaling af børnebidrag, jf.  

 lovbekendtgørelse nr. 254 af 8. april 1992, foretages følgende ændringer:
 1. I § 7 indsættes efter 1. pkt.:
 »Ydelsen udbetales kvartalsvis senest den seneste hverdag, dog  

 undtaget lørdag, forud for den 21. i kvartalets første måned.«.
 2. I § 10 b, stk. 1, 1. pkt., ændres »15.000 kr.«  

 til: »30.000 kr.«.
§ 2 Loven træder i kraft den 1. januar 1993.
Bemærkninger til lovforslaget I forbindelse med den politiske aftale om anvendelse af  

 satsreguleringslovens puljemidler for 1993 er det besluttet at gennemføre en  

 forhøjelse af adoptionstilskuddet efter børnetilskudslovens § 10 b.  

 Adoptionstilskuddet ydes som et engangsbeløb til forældre, der adopterer et  

 udenlandsk barn, til udgifter i forbindelse med adoptionen.
Det forudsættes, at forhøjelsen af adoptionstilskuddet ikke medfører en  

 forhøjelse af de gebyrer mv., som de formidlende organisationer opkræver i  

 forbindelse med de enkelte adoptioner.
Forhøjelsen skal udgøre et reelt  

 tilskud til de omkostninger, som forældrene allerede har i forbindelse med  

 adoptionen.
Med henblik på at sikre dette vil udviklingen i gebyrer mv. hos  

 de formidlende organisationer blive fulgt med stor opmærksomhed.
Samtidig indsættes i § 7, at børnetilskud udbetales senest den 20. i  

 kvartalets første måned.
Dette forslag skal ses i sammenhæng med  

 Skatteministeriets lovforslag nr.
L 122, om præcisering af  

 udbetalingstidspunktet for børnefamilieydelsen.
Økonomiske konsekvenser De samlede merudgifter ved forhøjelsen af adoptionstilskuddet bliver 6,2  

 mio. kr.
 Forslaget til § 7 medfører ingen økonomiske eller administrative  

 konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om børnetilskud og forskudsvis udbetaling af børnebidrag, jf.  

 lovbekendtgørelse nr. 254 af 8. april 1992, foretages følgende ændringer:
 1. I § 7 indsættes efter 1. pkt.:
 »Ydelsen udbetales kvartalsvis senest den seneste hverdag, dog  

 undtaget lørdag, forud for den 21. i kvartalets første måned.«.
 § 7. Børnetilskuddet tilkommer barnet eller børnene, jf. § 3, og  

 udbetales kvartalsvis forud.
2. I § 10 b, stk. 1, 1. pkt., ændres »15.000 kr.«  

 til: »30.000 kr.« § 10 b.
Til forældre, der adopterer et udenlandsk barn, ydes der  

 til udgifter i forbindelse med adoptionen et engangsbeløb på 15.000 kr.  

 (adoptionstilskud). Det er en betingelse for at opnå adoptionstilskud, at  

 barnet er formidlet af en af de organisationer, der er godkendt af  

 justitsministeren i medfør af § 30 i adoptionsloven.
 Stk. 2. Tilskuddet udbetales af kommunalbestyrelsen efter  

 ansøgning, når det af den adoptionsundersøgende myndighed kan attesteres, at  

 barnet er ankommet her til landet.
Ændringsforslag Af socialministeren :
 Til § 1 1) Nr. 1 affattes således:
 »1. I § 7 indsættes efter 1. pkt. som nyt punktum:
»Ydelsen udbetales kvartalsvis senest den 20. i kvartalets første  

 måned.«» Bemærkninger Til nr. 1 I forbindelse med udvalgsbehandlingen af lovforslaget er det  

 besluttet, at den foreslåede præcisering af udbetalingstidspunktet sprogligt  

 skal bringes i overensstemmelse med lovforslagets bemærkninger, hvorfor  

 ovennævnte formulering foreslås.
Efter 2. behandling den 17. december 1992 § 1 I lov om børnetilskud og forskudsvis udbetaling af børnebidrag, jf.  

 lovbekendtgørelse nr. 254 af 8. april 1992, foretages følgende ændringer:
 1. I § 7 indsættes efter 1. pkt. som nyt punktum:
»Ydelsen udbetales kvartalsvis senest den 20. i kvartalets første  

 måned.« 2. I § 10 b, stk. 1, 1. pkt., ændres »15.000 kr.«  

 til: »30.000 kr.« § 2 Loven træder i kraft den 1. januar 1993.
