 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om veterinærvæsenet samt om udøvelse af dyrlægegerning, jf.  

 lovbekendtgørelse nr. 492 af 28. juni 1990, foretages følgende ændringer:
 1. Overskriften til kapitel IV affattes således:
»Dyrlægers pligter og besætningsejeres eller deres  

 repræsentanters anvendelse af receptpligtige lægemidler m.m.« 2. I § 7 a indsættes som stk. 3-9:
» Stk. 3.  Uanset stk. 1 må en dyrlæge ikke,  

 medmindre andet følger af regler, der fastsættes af landbrugsministeren,  

 udlevere eller ordinere receptpligtige lægemidler til besætningsejerens eller  

 dennes repræsentants efterbehandling af voksent kvæg.
Indgår en  

 besætningsejer eller dennes repræsentant en skriftlig aftale, jf. stk. 7, med  

 en dyrlæge om sundhedsrådgivning i en besætning af voksent kvæg, kan dyrlægen  

 dog udlevere eller ordinere receptpligtige lægemidler til besætningsejerens  

 eller dennes repræsentants efterbehandling af dyrene under forudsætning af,  

 at dyrlægen har stillet diagnose for og påbegyndt behandling af det enkelte  

 dyr.
Ved anvendelsen af receptpligtige lægemidler i besætningen skal  

 besætningsejeren eller dennes repræsentant nøje følge dyrlægens  

 instruktioner.
Stk. 4.  Indgår en besætningsejer eller dennes  

 repræsentant en skriftlig aftale, jf. stk. 7, med en dyrlæge om  

 sundhedsrådgivning i en svinebesætning eller en besætning af kalve indtil 1  

 år, kan dyrlægen ordinere eller udlevere receptpligtige lægemidler til  

 besætningsejerens eller dennes repræsentants behandling af dyr i besætningen,  

 som må forventes at blive angrebet af en sygdom, som dyrlægen allerede har  

 diagnosticeret i besætningen, jf. stk. 1. Dyrlægen skal over for  

 besætningsejeren eller dennes repræsentant nøje beskrive de kliniske  

 symptomer, som skal være konstateret, før behandling påbegyndes.
Ved  

 anvendelsen af receptpligtige lægemidler i besætningen skal besætningsejeren  

 eller dennes repræsentant nøje følge dyrlægens instruktioner.
Stk. 5.  Til brug for fjerkræbesætninger, der er  

 omfattet af en af landbrugsministeren fastsat sundhedskontrol, kan en dyrlæge  

 ordinere eller udlevere receptpligtige lægemidler til besætningsejerens eller  

 dennes repræsentants behandling af dyr, som må forventes at blive angrebet af  

 en sygdom, som dyrlægen allerede har diagnosticeret i besætningen, jf. stk.  

 1. Dyrlægen skal over for besætningsejeren eller dennes repræsentant nøje  

 beskrive de kliniske symptomer, som skal være konstateret, før behandling  

 påbegyndes.
Ved anvendelsen af receptpligtige lægemidler i besætningen skal  

 besætningsejeren eller dennes repræsentant nøje følge dyrlægens  

 instruktioner.
 Stk. 6.  Landbrugsministeren kan fastsætte regler om  

 anmeldelse af indgåede sundhedsrådgivningsaftaler.
 Stk. 7.  Landbrugsministeren fastsætter nærmere regler  

 for dyrlægers udlevering og ordinering af receptpligtige lægemidler, jf. stk.  

 1-5 og § 4, og for indholdet af aftaler om sundhedsrådgivning.  

 Landbrugsministeren kan fastsætte særlige regler for udlevering og ordinering  

 af receptpligtige lægemidler til dyr, der ikke anvendes til konsum.
 Stk. 8.  Landbrugsministeren kan fastsætte regler om, at  

 bestemmelserne i stk. 1-7 tilsvarende kan finde anvendelse for veterinære  

 lægemidler, der i henhold til lægemiddel- eller apotekerlovgivningen kun må  

 udleveres efter udleveringsforskrift fra en dyrlæge.
Stk. 9.  Landbrugsministeren kan fastsætte bestemmelser  

 om, at en dyrlæge i en besætning af andre dyr omfattet af en skriftlig  

 sundhedsrådgivningsaftale, jf. stk. 7, kan ordinere eller udlevere  

 receptpligtige lægemidler til besætningsejerens eller dennes repræsentants  

 behandling af dyr i besætningen, som må forventes at blive angrebet af en  

 sygdom, som dyrlægen allerede har diagnosticeret i besætningen, jf. stk. 1.  

 Dyrlægen skal over for besætningsejeren eller dennes repræsentant nøje  

 beskrive de kliniske symptomer, som skal være konstateret, før behandling  

 påbegyndes.
Ved anvendelsen af receptpligtige lægemidler i besætningen skal  

 besætningsejeren eller dennes repræsentant nøje følge dyrlægens  

 instruktioner.
Bestemmelser fastsat efter stk. 6-8 finder tilsvarende  

 anvendelse.« 3. Efter § 7 b indsættes:
 »§ 7 c.  Landbrugsministeren eller den,  

 ministeren har bemyndiget hertil, har til enhver tid mod behørig legitimation  

 og uden retskendelse adgang til privat eller offentlig ejendom, hvor det er  

 påkrævet af hensyn til kontrollen med overholdelsen af §§ 7 a og b og af  

 regler fastsat i medfør heraf, og kan vederlagsfrit udtage prøver til  

 undersøgelse.
Stk. 2.  Dyrlægen, besætningsejeren eller dennes  

 repræsentant skal efter anmodning give kontrolmyndigheden, jf. stk. 1, de  

 oplysninger, der er nødvendige for kontrollen med overholdelsen af §§ 7 a og  

 b og af regler fastsat i medfør heraf.
Dyrlægen, besætningsejeren eller  

 dennes repræsentant skal vederlagsfrit yde fornøden bistand ved  

 gennemførelsen af kontrollen.
Stk. 3.  Politiet yder om nødvendigt bistand ved  

 kontrolmyndighedens adgang til privat eller offentlig ejendom, jf. stk. 1.  

 Landbrugsministeren kan efter forhandling med justitsministeren fastsætte  

 nærmere regler herom.« 4. Efter § 11 a indsættes:
»§ 11 b.  Findes en dyrlæge skyldig i grov eller  

 gentagen overtrædelse af § 7 a, stk. 3-5 eller stk. 9, eller regler fastsat i  

 medfør af § 7 a, stk. 7, 1. pkt., kan dyrlægen for en periode af indtil 5 år  

 fratages retten til at udlevere receptpligtige lægemidler efter § 7 a, stk.  

 3-5 eller stk. 9.« 5. I § 12 ændres »§ 11 eller § 11 a« til:  

 »§§ 11-11 b«.
 6. I § 15 a ændres »§ 11 eller § 11 a« til:  

 »§§ 11-11 b«.
 7. I § 19, stk. 1, indsættes efter »§ 18, stk. 1 og  

 2,»: »undlader at yde bistand efter § 7 c, stk. 2, 2. pkt.,».
 8. I § 19, stk. 2, indsættes efter »§ 3, stk.  

 3,»: »§ 7 c, stk. 2, 1. pkt.,».
 9. Efter § 19 indsættes:
»§ 19 a.  Findes en besætningsejer eller dennes  

 repræsentant ved dom skyldig i grov eller gentagen overtrædelse af § 7 a,  

 stk. 3-5 eller stk. 9, eller regler fastsat i medfør af § 7 a, stk. 7, 1.  

 pkt., kan besætningsejeren eller dennes repræsentant for en periode af indtil  

 5 år frakendes retten til at behandle dyr under anvendelse af receptpligtige  

 lægemidler efter § 7 a, stk. 3-5, eller stk. 9.« § 2 Landbrugsministeren fastsætter tidspunktet for lovens ikrafttræden.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Givet på Christiansborg Slot, den 16.  

 marts 1994 Under Vor Kongelige Hånd og Segl I Dronningens Navn:
