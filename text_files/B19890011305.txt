 I medfør af § 11, stk. 1, i lov om realkreditinstitutter jf.  

 lovbekendtgørelse nr. 547 af 14. august 1986, som senest ændret ved lov nr.  

 831 af 21. december 1988 samt § 6 i lov om indeksregulerede realkreditlån,  

 jf. lovbekendtgørelse nr. 437 af 27. juni 1986, som senest ændret ved lov nr.  

 831 af 21. december 1988, fastsættes:
§ 1.  Værdiansættelse og låneudmåling foretages under  

 bestyrelsens og direktionens ansvar.
Bestyrelsen fastlægger de generelle  

 direktiver under iagttagelse af reglerne i loven og denne bekendtgørelse, og  

 det påhviler direktionen i overensstemmelse hermed at sikre en betryggende  

 værdiansættelse og låneudmåling i de enkelte lånesager.
§ 2.  Værdiansættelse og låneudmåling sker efter et  

 kontantprincip.
Instituttet ansætter en rimelig kontant værdi for ejendommen  

 uden hensyn til ejendommens prioriteringsforhold og udmåler lånet på grundlag  

 heraf, således at kontantprovenuet ligger inden for lovens maksimale  

 lånegrænse for pågældende ejendomskategori og låneformål.
 Stk. 2.  Værdiansættelse sker ud fra det princip, som  

 for den pågældende ejendomskategori og det pågældende låneformål giver den  

 laveste værdi, jf. dog §§ 8 og 9.
§ 3.  Ansættelsen af pantets værdi må ikke overstige,  

 hvad der efter instituttets bedste skøn er ejendommens rimelige kontante  

 handelsværdi.
Værdiansættelsen skal ligge inden for det beløb, som en kyndig  

 erhverver med kendskab til de stedlige pris- og markedsforhold for ejendomme  

 af den pågældende art og med lignende størrelse, kvalitet og udstyr, må  

 skønnes kontant at ville betale for ejendommen.
Skønnes forholdene at betinge  

 en særlig knaphedspris, skal der ved værdiansættelsen ses bort herfra.
Ved  

 værdiansættelsen skal tages hensyn til en eventuel risiko for ændringer i  

 markedsforhold eller strukturændringer.
Stk. 2.  Ved håndværks-, industri-, gartneri- og  

 landbrugsejendomme skal der ved værdiansættelsen og låneudmålingen tages  

 hensyn til ejendommens og virksomhedens karakter og kreditværdighed samt  

 pantets mulige anden anvendelse end den, der finder sted på tidspunktet for  

 långivningen.
Værdiansættelsen skal ske efter retningslinier fastlagt efter  

 forhandlinger med enhedsprioriteringsinstitutterne og specialinstitutterne.
 Stk. 3.  Ved værdiansættelsen af kontor- og  

 forretningsejendomme samt private udlejningsejendomme til helårsbeboelse skal  

 foretages en rentabilitetsberegning efter bestemmelserne i §§ 6 og 7.
§ 4.  Værdiansættelse for nybyggede ejendomme kan ikke  

 overstige de oplyste faktiske byggeomkostninger, herunder grundudgifter og  

 øvrige omkostninger, med tillæg af værdien af eget arbejde.
For nybyggede  

 ejendomme, der er opført med salg for øje, og for nybyggede typehuse, der er  

 opført på egen grund, kan værdiansættelsen ikke overstige den oplyste  

 købesum, herunder grundudgifter.
Stk. 2.  Værdiansættelsen for nybyggede ejendomme skal  

 altid ligge inden for en sådan rimelig anskaffelsessum, som instituttet  

 skønner, en ejendom som den pågældende kan opføres for ved anvendelse af  

 rationelle byggemetoder.
I anskaffelsessummen kan grundudgiften højst indgå  

 med den faktisk erlagte købesum omregnet til kontant værdi med tillæg af  

 modningsudgifter afholdt efter købet.
Er grunden erhvervet af låntageren på  

 et tidligere tidspunkt end 2 år før byggeriets påbegyndelse, kan dog indgå  

 den senest offentliggjorte ejendomsværdi.
 § 5.  Værdiansættelse ved lån til ejerskifte kan ikke  

 overstige den konstaterede købesum.
 § 6.  Den i § 3, stk. 3, nævnte rentabilitetsberegning  

 foretages ved at multiplicere ejendommens årlige nettoleje, jf. stk. 2-6, med  

 en kapitaliseringsfaktor for den pågældende ejendomskategori, jf. stk. 7 samt  

 bilaget til bekendtgørelsen.
Stk. 2.  Nettolejen er ejendommens lejeindtægt  

 (bruttolejen i henhold til lejekontrakt, lejeliste eller lignende) med  

 fradrag af driftsudgifterne.
For ejendomme, der er omfattet af lov om  

 midlertidig regulering af boligforholdene, opgøres driftsudgifterne til de i  

 denne lovs § 8 nævnte udgifter, idet der dog kan ses bort fra henlæggelser  

 til fornyelser i det omfang, dette skønnes rimeligt under hensyn til  

 ejendommens og det lejedes karakter.
For øvrige private udlejningsejendomme  

 til beboelse lægges de faktiske driftsudgifter til grund bortset fra  

 vedligeholdelsesudgifterne, hvor de i lov om midlertidig regulering af  

 boligforholdene og i lov om leje anførte hensættelser lægges til grund.
For  

 kontor- og forretningsejendomme lægges de faktiske driftsudgifter til grund.  

 Det er den faktiske bruttoleje og de faktiske driftsudgifter på det  

 tidspunkt, hvor lånetilbuddet afgives, som skal lægges til grund ved  

 beregningen, jf. dog stk. 3-6. Bruttolejen må dog ikke overstige den  

 bruttoleje, som er almindeligt gældende i kvarteret for tilsvarende ejendomme  

 med hensyn til art,størrelse, kvalitet, udstyr og vedligeholdelsestilstand.  

 Driftsudgifterne må ikke sættes lavere end de driftsudgifter, som er  

 almindeligt gældende i kvarteret for tilsvarende ejendomme med hensyn til  

 art, størrelse, kvalitet, udstyr og vedligeholdelsestilstand.
 Stk. 3.  Aftalte lejestigninger eller varslede  

 lejestigninger, som lejerne ikke rettidigt har gjort eller kan gøre  

 indsigelse imod, kan lægges til grund for fastsættelsen af bruttolejen, dog  

 maksimalt med 2 års lejestigninger og med en stigningstakt, der ikke  

 overstiger den på lånetilbudstidspunktet aktuelle årlige stigningstakt i  

 nettoprisindekset.
 Stk. 4.  Såfremt nettolejen ikke kan beregnes ud fra  

 forelagt dokumentation, fx når ejendommen kun er delvist udlejet, eller  

 ejeren selv benytter hele ejendommen, fastsættes nettolejen til et beløb  

 svarende til den nettoleje, som er almindeligt gældende i kvarteret for  

 tilsvarende ejendomme med hensyn til art, størrelse, kvalitet, udstyr og  

 vedligeholdelsestilstand.
 Stk. 5.  Såfremt lejeaftalen m.v. er indgået imellem  

 parter, som ikke er økonomisk eller på anden måde interessemæssigt uafhængige  

 af hinanden, skal instituttet udvise særlig omhyggelighed og nøje påse, at  

 nettolejen ikke overstiger den nettoleje, som er almindeligt gældende i  

 kvarteret for tilsvarende ejendomme med hensyn til art, størrelse, kvalitet,  

 udstyr og vedligeholdelsestilstand.
Stk. 6.  Nettolejen efter stk. 2 kan forhøjes med et  

 tillæg svarende til forrentningen af faktisk forudbetalt leje eller depositum  

 i henhold til bestemmelserne herom i lov om leje.
Forrentningen må dog ikke  

 overstige den rente, der anvendes ved beregningen af  

 kapitaliseringsfaktorerne, jf. stk. 8 samt bilaget til bekendtgørelsen.
Stk. 7.  Kapitaliseringsfaktorerne for henholdsvis  

 kontor- og forretningsejendomme og private udlejningsejendomme til  

 helårsbeboelse fastsættes månedligt på grundlag af bilaget til  

 bekendtgørelsen.
Beregningen foretages af Realkreditrådet.
Realkreditrådet  

 sender meddelelse om faktorerne til realkreditinstitutterne samt  

 Boligstyrelsen den anden hverdag i måneden.
Faktorerne skal anvendes fra den  

 7. i måneden.
Ved større renteudsving kan der ske ekstraordinær ændring af  

 kapitaliseringsfaktorerne i overensstemmelse med gældende regler for  

 omregning ved kontantvurdering, jf. § 15, stk. 1.
§ 7.  Rentabilitetsberegningen efter § 6 kan for  

 private udlejningsejendomme til helårsbeboelse, hvori udlejeren har sin bopæl  

 eller som indeholder et lejemål, der er ledigt i overensstemmelse med  

 lejelovgivningens regler eller indeholder et lejemål, der er tidsbestemt, og  

 som ifølge lejeaftalen ophører inden 2 år, forhøjes med et tillæg svarende  

 til 75 pct. af værdien af en ejerlejlighed af samme størrelse og stand i det  

 pågældende område.
Såfremt dette tillæg medtages i rentabilitetsberegningen  

 skal nettolejen nedbringes med den pågældende lejligheds leje, mens  

 driftsudgifterne bibeholdes uændret.
Stk. 2.  Rentabilitetsberegningen efter §§ 6 og 7, stk.  

 1, kan for den udlejede del (restejendommen) i en ejendom, der er opdelt i  

 ejerlejligheder til helårsbeboelse, erstattes af en værdiansættelse svarende  

 til 50 pct. af værdien af et tilsvarende antal ikke-udlejede ejerlejligheder  

 af samme størrelse og stand i området.
Det er dog en forudsætning, at  

 restejendommen består af mindst 15 udlejede lejligheder, der ejes af samme  

 udlejer.
 § 8.  Ved kontor- og forretningsejendomme kan værdien  

 af ejendommen i ganske særlige tilfælde, fx når lejen er omsætningsbestemt,  

 sættes højere end værdien af rentabilitetsberegningen efter §§ 6 og 7. I så  

 fald skal instituttet indberette dette til Boligstyrelsen tillige med en  

 fyldestgørende begrundelse for overskridelsen af rentabilitetsberegningen.
 Stk. 2.  Ved nybyggeri af indeksfinansierede private  

 udlejningsejendomme til helårsbeboelse kan opførelsesomkostningerne uanset  

 rentabilitetsberegningen efter §§ 6 og 7 lægges til grund for  

 værdiansættelsen, såfremt instituttet skønner, at udgifterne er rimelige, jf.  

 § 4, stk. 2.
 Stk. 3.  Ved lån til ejerskifte i private  

 udlejningsejendomme til helårsbeboelse kan værdien af ejendommen uanset  

 rentabilitetsberegningen efter §§ 6 og 7 ansættes svarende til den senest  

 offentliggjorte ejendomsværdi, såfremt instituttet skønner, at denne værdi på  

 det tidspunkt, hvor lånetilbuddet afgives, er et rimeligt udtryk for  

 ejendommens værdi, jf. § 3, stk. 1.
 Stk. 4.  Ved lån til forbedring ved om- og tilbygning  

 samt vedligeholdelse og opretning af private udlejningsejendomme til  

 helårsbeboelse kan værdien af ejendommen efter arbejdernes udførelse uanset  

 rentabilitetsberegningen efter §§ 6 og 7 ansættes til den værdi, der efter  

 instituttets bedste skøn er ejendommens rimelige kontante handelsværdi, jf. §  

 3, stk. 1. Instituttets værdiansættelse, herunder de udførte arbejders  

 værdiforøgelse, skal på forlangende kunne dokumenteres i form af regninger  

 m.v., jf. § 12, stk. 7.
 Stk. 5.  Såfremt en privat udlejningsejendom til  

 helårsbeboelse, som indeholder mindst 6 boliger, overtages af lejerne med  

 henblik på dannelse af en andelsboligforening, kan værdien af ejendommen  

 uanset rentabilitetsberegningen efter §§ 6 og 7 ansættes svarende til den  

 faktiske overdragelsessum.
§ 9.  Ved nybyggeri af ejendomme, hvortil der i  

 henhold til særlig lovgivning ydes offentlig støtte (herunder garanti fra  

 stat eller kommune til sikring af ejendommens yderste finansieringsmidler),  

 kan den til grund for støttens beregning godkendte værdi af ejendommen, danne  

 grundlag for tilbud om realkreditlån, såfremt instituttet finder dette  

 forsvarligt.
Indgår der i den til grund for støttens beregning godkendte  

 værdi udgifter til løsøre, som ikke omfattes af panteret i fast ejendom, skal  

 disse udgifter fradrages.
Det forudsættes, at støttemyndighederne opgør  

 beløbet til brug ved fradraget.
 Stk. 2.  I øvrigt må værdiansættelse af ejendomme til  

 offentlige eller almennyttige formål alene ske under hensyntagen til  

 ejendommens reale værdi, herunder muligheden for ejendommens anvendelse til  

 andet formål.
 § 10.  I forbindelse med værdiansættelsen af  

 ejendomme, hvori der søges lån til finansiering af forbedring ved om- og  

 tilbygning, herunder energibesparende foranstaltninger, skal foretages en  

 ansættelse af den kontantværdi, hvormed forbedringen har forøget ejendommens  

 kontantværdi efter forbedringens udførelse.
 Stk. 2.  Værdiansættelsen for parcel- og rækkehuse og  

 ejerlejligheder til helårsbeboelse for ejeren samt fritidshuse kan ved lån  

 som nævnt i stk. 1 dog ikke overstige den senest offentliggjorte  

 ejendomsværdi med tillæg af værdien af de udførte om- og tilbygninger m.v.  

 Sidstnævnte tillæg kan ikke overstige de dokumenterede udgifter til om- og  

 tilbygninger m.v., jf. § 13, stk. 2.
 Stk. 3.  Værdiansættelsen for parcel- og rækkehuse og  

 ejerlejligheder til helårsbeboelse for ejeren samt fritidshuse kan ved lån  

 til vedligeholdelse og opretning, der ikke forøger ejendommens værdi, samt  

 ved tillægslån (lån som ikke er knyttet til finansiering af ejerskifte eller  

 investeringer i den ejendom, der belånes), jf. lov om realkreditinstitutter §  

 10, stk. 1, nr. 3, ikke overstige den senest offentliggjorte ejendomsværdi.
 Stk. 4.  Ved værdiansættelsen af ejendomme, der udover  

 de i stk. 2 og 3 nævnte former for beboelse benyttes til andet formål,  

 fordeles den senest offentliggjorte ejendomsværdi i forbindelse med lån som  

 nævnt i stk. 2 og 3 på ejendommens enkelte dele i samme forhold, som  

 værdiansættelsen før eventuelle forbedringer er fordelt på disse dele, jf. §  

 12, stk. 2. Værdien af den del af ejendommen, der anvendes til beboelse, kan  

 herefter ikke overstige den del af den offentlige ejendomsværdi, der vedrører  

 denne beboelsesdel, for lån som nævnt i stk. 2 med det heri nævnte tillæg.  

 Tillægget af værdien af om- og tilbygninger m.v. kan ikke overstige de  

 dokumenterede udgifter til den del af om- og tilbygningen m.v., der vedrører  

 beboelsesdelen.
 § 11.  Værdiansættelse foretages på grundlag af  

 oplysninger om ejendommens grundareal, bygninger, tilbehør, udstyr,  

 rettigheder og forpligtelser samt andre forhold, der påvirker ejendommens  

 værdi, og altid efter en besigtigelsesforretning.
 Stk. 2.  Endvidere skal foreligge oplysning om  

 ejendommens senest offentliggjorte ejendomsværdi samt fornødne oplysninger  

 til bedømmelse af ejendommens forrentningsmuligheder m.v., jf. § 3, stk. 2  

 samt §§ 6 og 7.
Stk. 3.  Som grundlag for værdiansættelsen af nybyggede  

 ejendomme og ejendomme, hvori der søges lån til finansiering af om- og  

 tilbygning m.v., jf. §§ 4 og 10, skal der desuden foreligge en specificeret  

 opgørelse over de samlede faktiske byggeomkostninger, herunder grundudgifter  

 (grundkøbesum og modningsudgifter), håndværkerudgifter og øvrige omkostninger  

 (excl. kurstab og indskud). Som grundlag for værdiansættelsen af nybyggede  

 ejendomme, der er opført med salg for øje, og af nybyggede typehuse, der er  

 opført på egen grund, jf. § 4, skal der foreligge oplysninger om købesummen,  

 herunder grundudgifter.
Hvis nybyggede ejendomme, der er opført med salg for  

 øje, sælges til en pris, der er lavere end den ved lånets bevilling ansatte  

 værdi, skal instituttet kræve lånet nedbragt, så det opnår sikkerhed inden  

 for lånegrænsen, jf. § 12, stk. 4 og 5.
 § 12.  Lån udmåles på grundlag af ansættelsen af  

 ejendommens kontantværdi efter reglerne i §§ 1-11.
 Stk. 2.  For ejendomme, der anvendes til flere formål,  

 fastsættes værdien særskilt for ejendommens enkelte dele, bestemt efter  

 disses anvendelsesformål, jf. dog lov om realkreditinstitutter, § 16, stk. 4  

 og 5. Endvidere udmåles lånet særskilt for ejendommens enkelte dele, jf. §  

 15, stk. 3.
 Stk. 3.  Lånet må ikke udmåles, så de årlige ydelser på  

 det tilbudte realkreditlån og foranstående prioriteter overstiger nettolejen  

 opgjort efter § 6, stk. 2-6. Såfremt nettolejen er beregnet efter § 7, stk.  

 1, 2. pkt., kan der dog ses bort fra den del af ydelsen, der kan henføres til  

 tillægget til rentabilitetsberegningen i § 7, stk. 1, 1. pkt.
Stk. 4.  Nominelt forrentede lån (nominallån) kan kun  

 tilbydes som obligationslån.
Lånets kontantprovenu beregnet efter kursen på  

 tilbudstidspunktet skal ligge inden for den maksimale lånegrænse for  

 pågældende ejendomskategori og låneformål i lov om realkreditinstitutter.
Stk. 5.  Indekslån til de formål, der er nævnt i lov om  

 indeksregulerede realkreditlån, tilbydes som kontantlån på de i loven særligt  

 fastsatte vilkår.
Lånets kontantprovenu beregnet efter kursen på  

 tilbudstidspunktet skal ligge inden for den maksimale lånegrænse for  

 pågældende ejendomskategori og låneformål i lov om realkreditinstitutter.
 Stk. 6.  Lånets størrelse og løbetid fastsættes i øvrigt  

 under iagttagelse af de sikkerhedshensyn, som efter forholdene skønnes  

 nødvendige.
 Stk. 7.  Det skal af lånesagen klart fremgå, på hvilket  

 grundlag værdiansættelsen og låneudmålingen er foretaget.
Stk. 8.  Instituttet skal, inden der afgives bindende  

 lånetilbud, i form af en af låntageren (eller dennes bemyndigede)  

 underskrevet ansøgning om lån, forlange oplyst, om der inden for de sidste to  

 år er indhentet lånetilbud fra andre realkreditinstitutter.
Indtil videre  

 finder bestemmelsen dog ikke anvendelse for ejerboliger (ejendomme til  

 helårsbeboelse enten til brug for ejeren eller opført med salg for øje samt  

 fritidshuse). Boligstyrelsen kan med en måneds varsel ophæve sidstnævnte  

 undtagelse.
§ 13.  Ved tilbud om lån til om- og tilbygning m.v.  

 til udlejningsejendomme og andelsboliger til helårsbeboelse samt kontor- og  

 forretningsejendomme og hoteller, må lånets kontantprovenu ikke overstige 90  

 pct. af de afholdte og efter instituttets skøn rimelige udgifter til arbejder  

 og leverancer fra virksomheder, der er registreret efter lov om almindelig  

 omsætningsafgift, jf. lov om realkreditinstitutter, § 10, stk. 8. Herudover  

 kan medtages afholdte rimelige finansieringsomkostninger, herunder indskud,  

 gebyrer og stempel i forbindelse med lånets optagelse.
Kun udgifter til  

 arbejder, der er udført inden for 2 år før afgivelsen af lånetilbud, kan  

 indgå i låneudmålingsgrundlaget.
Er der alene afholdt udgifter til  

 materialer, kan disse udgifter kun indgå, hvis materialerne er anvendt til  

 arbejder, der er udført i det nævnte tidsrum.
Er der udført eget arbejde,  

 lægges den efter instituttets skøn rimelige værdi heraf til  

 låneudmålingsgrundlaget (de afholdte, rimelige udgifter). Lånet kan i så fald  

 højst udgøre 90 pct. af summen af de to beløb.
Stk. 2.  Ved tilbud om lån til om- og tilbygning m.v.  

 til ejendomme til helårsbeboelse enten til brug for ejeren eller opført med  

 salg for øje samt fritidshuse, jf. lov om realkreditinstitutter, § 10, stk.  

 9, må lånets kontantprovenu ikke overstige 80 pct. af de afholdte og efter  

 instituttets skøn rimelige udgifter.
Udover afholdte rimelige  

 finansieringsomkostninger kan de nævnte udgifter kun indgå i  

 låneudmålingsgrundlaget i det omfang, der foreligger dokumentation for, at de  

 er afholdt til virksomheder som nævnt i stk. 1. Foreligger der ikke  

 dokumentation for finansieringsomkostninger, kan disse højst medregnes med et  

 beløb, der udgør 10 pct. af regningsbeløbet, jf. stk. 6. Kun udgifter til  

 arbejder, der er udført inden for det sidste år før afgivelsen af lånetilbud,  

 kan medtages ved låneudmålingen til om- og tilbygning m.v. af de nævnte  

 ejendomme.
Er der alene afholdt udgifter til materialer, kan disse udgifter  

 kun medtages, hvis materialerne er anvendt til arbejder, der er udført i det  

 nævnte tidsrum.
Værdien af eget arbejde kan ikke medtages ved låneudmålingen.
 Stk. 3.  Til boligforbedringsarbejder i henhold til lov  

 om realkreditinstitutter, § 10, stk. 12, og energibesparende arbejder i  

 henhold til lov om realkreditinstitutter, § 10, stk. 16, kan lånet udmåles  

 således, at det svarer til samtlige afholdte, rimelige udgifter som nævnt i  

 stk. 1.
 Stk. 4.  Ved rimelige udgifter og den rimelige værdi af  

 eget arbejde forstås udgifter, respektive værdier, der ikke overstiger, hvad  

 der efter instituttets skøn svarer til sædvanlige rimelige omkostninger ved  

 gennemførelsen af byggearbejder af den pågældende art og kvalitet i ejendomme  

 som den omhandlede.
 Stk. 5.  I låneudmålingsgrundlaget skal fragå eventuel  

 offentlig støtte, som dækker en del af de afholdte udgifter til gennemførelse  

 af det byggearbejde, der søges belånt.
Stk. 6.  Dokumentationskravet i stk. 2 betyder, at  

 daterede, egentlige regninger - eller kopier heraf - der specificeret viser  

 de enkelte udgiftsposter for de udførte arbejder, skal vedlægges  

 låneansøgningen, medmindre der søges forhåndslån.
I så fald skal regninger -  

 eller kopier heraf - være indsendt til instituttet inden den endelige  

 regulering af lånebeløbet.
Det skal fremgå, hvem der har udstedt regningen,  

 der skal være udstedt til lånsøger.
Regninger dateret mere end 11/2 år før  

 låneansøgningstidspunktet, kan ikke medtages.
Inden lån til om- og tilbygning  

 m.v. kan udbetales, skal instituttet i øvrigt påse, at lånsøger har  

 tilvejebragt tilstrækkelige oplysninger til bedømmelse af de udgifter, der  

 danner grundlag for låneudmålingen, herunder oplysninger om eventuel  

 offentlig støtte.
 § 14.  Ved lån til opførelse, herunder opførelse med  

 salg for øje, samt ved lån til om- og tilbygning m.v. af parcel- og rækkehuse  

 og ejerlejligheder til helårsbeboelse for ejeren samt fritidshuse kan  

 udgifter til husholdningsmaskiner (hårde hvidevarer) ikke indgå i  

 låneudmålingsgrundlaget, jf. dog stk. 2.
 Stk. 2.  Ved lån til om- og tilbygning m.v. af ejendomme  

 som nævnt i stk. 1 kan husholdningsmaskiner (hårde hvidevarer) indgå i  

 låneudmålingsgrundlaget, hvis den pågældende ejendom er omfattet af en senest  

 den 27. marts 1985 godkendt saneringsplan, vedtaget byfornyelsesbeslutning  

 eller vedtaget boligforbedringsbeslutning. § 12, stk. 2, finder i øvrigt  

 anvendelse på lån til om- og tilbygning m.v. af sådanne ejendomme.
 § 15.  Ved belåning af allerede behæftede ejendomme  

 skal behæftelsernes nominelle værdi omregnes til kontantværdi ved anvendelse  

 af omregningstabeller, der er fælles for alle institutter, og som udarbejdes  

 efter regler, der godkendes af Boligstyrelsen.
Stk. 2.  Instituttet kan ved låneudmåling se bort fra  

 ejerpantebreve, skadesløsbreve og pantstiftende deklarationer til  

 ejerlejlighedsforeninger, grundejerforeninger eller lignende, der tilsammen  

 ikke overstiger 15.000 kr.
Ved større beløb medregnes de med hele hovedstolen  

 til pari.
Beløbsgrænsen svarer til det af Danmarks Statistik pr. 1. januar  

 1981 beregnede byggeomkostningsindeks for en montagebygget ejendom og  

 reguleres efter reglerne i realkreditlovens § 10, stk. 4, idet der afrundes  

 til nærmeste hele 1.000 kr.
Stk. 3.  Ved belåning af ejendomme, der anvendes til  

 flere formål, fordeles eksisterende behæftelser på ejendommens enkelte dele i  

 samme forhold, som værdiansættelsen er fordelt på disse.
Eksisterende lån,  

 der kan dokumenteres at være ydet til et bestemt anvendelsesformål, henregnes  

 dog til den del af ejendommen, som benyttes til dette formål.
 § 16.  Det påhviler instituttet inden lånets  

 berigtigelse at gøre lånsøger opmærksom på, at urigtige angivelser i skemaer,  

 låneansøgninger m.v., herunder manglende oplysning om, at der inden for de  

 sidste to år er indhentet lånetilbud fra andre realkreditinstitutter, jf. §  

 12, stk. 8, som har indflydelse på lånets udmåling, betragtes som en  

 svigtende forudsætning, der kan medføre, at lånet opsiges til hel eller  

 delvis indfrielse.
 § 17.  Ved regulering af den i lov om  

 realkreditinstitutter, § 10, stk. 4, nævnte beløbsgrænse på 1,5 mio. kr.  

 afrundes det regulerede beløb til nærmeste hele 100.000 kr.
 Stk. 2.  Ved regulering af det i lov om  

 realkreditinstitutter, § 10, stk. 17 nævnte beløb på 12.000 kr. afrundes til  

 nærmeste hele 1.000 kr.
 § 18.  Denne bekendtgørelse træder i kraft den 4.  

 marts 1989.
 Stk. 2.  Bekendtgørelse nr. 332 af 4. juli 1985, som  

 ændret ved bekendtgørelserne nr. 169 af 20. marts 1986 og nr. 672 af 3.  

 oktober 1986, om realkreditinstitutternes værdiansættelse og låneudmåling  

 ophæves samtidigt.
Boligstyrelsen, den 15. februar 1989 H.
E.
RASMUSSEN /Lars Østergaard Bilag Beregning af kapitaliseringsfaktorerne Beregningen af disse faktorer foregår på grundlag af nedennævnte formler,  

 hvor »K« er kapitaliseringsfaktoren for kontor- og  

 forretningsejendomme, »k« er kapitaliseringsfaktoren for private  

 udlejningsejendomme til helårsbeboelse, og »i« fastsættes som 2  

 gange den effektive halvårlige rente med 3 decimaler for nominelt  

 fastforrentede obligationer med en restløbetid på 20 år.  

 Kapitaliseringsfaktoren for de 2 ejendomskategorier beregnes afrundet til 1  

 decimal.
