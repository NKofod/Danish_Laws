Fremsat den 29. marts 2000 af  

 miljø- og energiminister Svend Auken Forslag til Lov om ændring af lov om varmeforsyning (Ophævelse af bestemmelser om naturgas,  

 ændrede prisbestemmelser, Energitilsynet og ændrede  

 klagebestemmelser) § 1 I lov nr. 382 af 13. juni 1990 om varmeforsyning, som senest ændret  

 ved lov nr. 379 af 2. juni 1999, foretages følgende  

 ændringer:
 1. § 2, stk. 1, nr. 1, affattes således:
 »1)	Anlæg til produktion og fremføring af andre  

 brændbare gasarter end naturgas.«.
 2. I § 2, stk. 1, nr. 3, indsættes efter  

 »Fjernvarmeforsyningsanlæg«: », solvarmeanlæg«.
 3. I § 2 indsættes efter stk. 1 som nyt  

 stykke:
 »Stk. 2. I lovens kapitel 2 og 3 omfatter kollektive  

 varmeforsyningsanlæg tillige distributionsnet til fremføring af  

 naturgas.«.
 Stk. 2 og 3 bliver herefter stk. 3 og 4.
 4. I § 2, stk. 2, der bliver stk. 3, udgår: »lov om  

 naturgasforsyning,«.
 5. § 6, stk. 4, sidste pkt., ændres »de  

 taksationsmyndigheder, der er nævnt i §§ 57-62 i lov om offentlige  

 veje« til: »Energitilsynet«.
 6. § 20 affattes således:
 »§ 20. Inden for de i § 20 a nævnte indtægtsrammer  

 kan kollektive varmeforsyningsanlæg, industrivirksomheder,  

 kraftvarmeværker med en eleffekt over 25 MW samt geotermiske  

 anlæg m.v. i priserne for levering til det indenlandske marked af  

 opvarmet vand, damp eller gas bortset fra naturgas, indregne  

 nødvendige udgifter til energi, lønninger og andre  

 driftsomkostninger, efterforskning, administration og salg, omkostninger som  

 følge af pålagte offentlige forpligtelser samt  

 finansieringsudgifter ved fremmedkapital og underskud fra tidligere perioder  

 opstået i forbindelse med etablering og væsentlig udbygning af  

 forsyningssystemerne, jf. dog § 20 a, stk. 7, og § 20 b.
 Stk. 2. Efter regler fastsat af miljø- og  

 energiministeren kan der endvidere indregnes driftsmæssige  

 afskrivninger og, med det i § 21 nævnte Energitilsyns tiltræden,  

 henlæggelser til nyinvesteringer og forrentning af indskudskapital.
 Stk. 3. Miljø- og energiministeren kan  

 fastsætte regler om fordeling af omkostningerne til produktion af  

 elektricitet og varme på biomassebaserede kraftvarmeværker.
Stk. 4. Miljø- og energiministeren kan  

 fastsætte regler om et prisloft for opvarmet vand eller damp fra  

 affaldsforbrændingsanlæg.
Miljø- og energiministeren kan  

 fastsætte regler om fordelingen af omkostningerne til behandling af  

 affald og produktion af varme på  

 affaldsforbrændingsanlæg.
Stk. 5. De kollektive varmeforsyningsanlæg kan  

 fastsætte forskellige priser til enkelte forbrugere, grupper af  

 forbrugere og geografiske områder.
Miljø- og energiministeren  

 kan fastsætte regler om priser i forbindelse med tilslutning af  

 ejendomme til et kollektivt varmeforsyningsanlæg.
 Stk. 6. Hvor det er teknisk gennemførligt, skal  

 betaling efter målt forbrug for varmt vand, damp eller gas bortset fra  

 naturgas ske i et direkte kundeforhold mellem forbruger og det kollektive  

 forsyningsanlæg, uanset om forbrugeren er lejer, andelshaver eller  

 ejer.«.
 7. Efter § 20 indsættes:
»§ 20 a.
Priser for ydelser fra de i § 20, stk. 1,  

 nævnte anlæg fastsættes i overensstemmelse med de i stk. 2  

 nævnte indtægtsrammer.
Rammerne fastsættes med henblik  

 på dækning af de i § 20 nævnte omkostninger ved en effektiv  

 drift af anlægget.
Stk. 2. Miljø- og energiministeren kan  

 fastsætte generelle indtægtsrammer for de i § 20, stk. 1,  

 nævnte anlæg for et nærmere angivet antal år.
Inden  

 for de nævnte rammer fastsætter Energitilsynet årligt en  

 indtægtsramme for hvert af de berørte anlæg.
 Stk. 3. Energitilsynet kan give dispensation fra de af  

 tilsynet fastsatte rammer, hvis særlige forhold og hensynet til  

 forsyningssikkerheden taler for det.
 Stk. 4. Indtægter, som et af § 20, stk. 1, omfattet  

 anlæg opnår på aktiviteter, der ikke er omfattet af § 20,  

 skal indgå ved Energitilsynets fastsættelse af  

 indtægtsrammen.
 Stk. 5. Miljø- og energiministeren kan  

 fastætte regler om brugen af overskud, der fremkommer under  

 overholdelse af de i stk. 2 nævnte indtægtsrammer.
 Stk. 6. Kommuner må ikke yde tilskud til kommunale  

 varmeforsyningsanlæg.
 Stk. 7. Stk. 1-5 gælder ikke for  

 affaldsforbrændingsanlæg.
§ 20 b.
Geotermiske anlæg, solvarmeanlæg og  

 biogas- eller biomassebaserede varme- eller kraftvarmeværker, som  

 leverer opvarmet vand, damp eller gas bortset fra naturgas til et kollektivt  

 varmeforsyningsanlæg, kan i prisen for de i § 20, stk. 1, nævnte  

 ydelser, indkalkulere et overskud.
Ligeledes kan industrivirksomheder, der  

 leverer overskudsvarme til et kollektivt varmeforsyningsanlæg,  

 indkalkulere et overskud.
 Stk. 2. Miljø- og energiministeren kan bestemme,  

 at andre end de i stk. 1 nævnte anlæg kan indkalkulere et  

 overskud i prisen for de i § 20, stk. 1, nævnte ydelser, såfremt  

 disse er baserede på vedvarende energi og indgår i tilsvarende  

 leveranceforhold som nævnt i stk. 1.
 Stk. 3. Miljø- og energiministeren kan  

 fastsætte regler om et prisloft for de i stk. 1 og 2 nævnte  

 anlægs ydelser.«.
 8. § 21 affattes således:
 »§ 21. Tariffer, omkostningsfordeling og andre betingelser for  

 de af § 20 og § 20 b omfattede ydelser skal med angivelse af grundlaget  

 herfor anmeldes til et af miljø- og energiministeren nedsat tilsyn  

 (Energitilsynet) efter regler fastsat af tilsynet.
 Stk. 2. Miljø- og energiministeren kan bestemme,  

 at visse sager ikke skal anmeldes.
 Stk. 3. Tariffer, omkostningsfordeling og andre  

 betingelser, der ikke er anmeldt som foreskrevet efter stk. 1, er  

 ugyldige.
 Stk. 4. Finder Energitilsynet, at tariffer,  

 omkostningsfordeling eller andre betingelser er urimelige eller i strid med  

 bestemmelserne i §§ 20, 20 a eller 20 b eller regler udstedt i henhold til  

 loven, giver tilsynet, såfremt forholdet ikke gennem forhandling kan  

 bringes til ophør, pålæg om ændring af tariffer,  

 omkostningsfordeling eller betingelser.
 Stk. 5. Såfremt tariffer, omkostningsfordeling  

 eller andre betingelser må antages at ville medføre en i  

 samfundsmæssig henseende uøkonomisk anvendelse af energi, kan  

 tilsynet efter forhandling som nævnt i stk. 4 give pålæg om  

 ændring af tariffer, omkostningsfordeling eller betingelser.
 Stk. 6. Bestemmelserne i stk. 1-5 finder tilsvarende  

 anvendelse for vedtægtsbestemmelser i forbrugerejede  

 forsyningsvirksomheder.«.
 9. § 22 affattes således:
 »§ 22. Regnskaber, budgetter og andre oplysninger til brug ved  

 fastsættelsen af og tilsynet med de i § 20 a nævnte  

 indtægtsrammer skal anmeldes til Energitilsynet efter regler fastsat af  

 tilsynet.
 Stk. 2. Miljø- og energiministeren kan  

 fastsætte regler om de i § 20 nævnte anlægs  

 regnskabsføring og budgettering.
 Stk. 3. Miljø- og energiministeren kan  

 fastsætte regler om de af loven omfattede anlægs  

 regnskabsføring m.v. med henblik på opfyldelse af Danmarks  

 forpligtelser i henhold til EU-retten.«.
 10. Efter § 22 indsættes:
»Kapitel 4 a Energitilsyn, oplysningspligt m.v.
 § 23. Energitilsynets afgørelser skal meddeles  

 skriftligt og indeholde oplysning om de forhold og synspunkter, som har  

 været bestemmende for afgørelsen.
§ 23 a.
Energitilsynet kan til enhver tid uden retskendelse  

 mod behørig legitimation til brug for tilsynet efter loven få  

 adgang til et af loven omfattet anlægs lokaler og på stedet  

 gøre sig bekendt med og tage kopi af enhver oplysning, herunder  

 regnskaber, regnskabsmaterialer, bøger, andre forretningspapirer og  

 elektronisk lagrede data.
 Stk. 2. Politiet yder om nødvendigt bistand ved  

 udøvelsen af beføjelserne efter stk. 1.
§ 23 b.
Energitilsynet opretter et offentligt  

 tilgængeligt register over anmeldte tariffer, andre betingelser m.v. og  

 offentliggør et repræsentativt udsnit af disse mindst en gang  

 årligt.
 Stk. 2. Energitilsynet udarbejder og offentliggør  

 periodiske analyser af de af loven omfattede anlægs indtægts- og  

 omkostningsforhold og vurderinger af disse anlægs udførelse af  

 deres opgaver.
Stk. 3. Energitilsynet tager fornødne skridt til i  

 øvrigt at sikre gennemsigtighed omkring tariffer, rabatter og andre  

 betingelser.
Energitilsynet kan fastsætte regler om, hvordan  

 sådanne forhold skal offentliggøres af de af loven omfattede  

 anlæg, og regler om fakturering og specificering af omkostninger.
 Stk. 4. Energitilsynet kan træffe beslutning om, at  

 en uvildig sagkyndig skal gennemgå regnskaber, kontrakter m.m. i et af  

 loven omfattet anlæg med henblik på at udarbejde en sagkyndig  

 rapport til brug for tilsynet.
 Stk. 5. Energitilsynet kan hos de af loven omfattede  

 anlæg indhente oplysninger, som er nødvendige til varetagelsen  

 af tilsynets opgaver efter denne lov eller efter regler udstedt i henhold til  

 loven.
 Stk. 6. Energitilsynet gør miljø- og  

 energiministeren opmærksom på forhold, som tilsynet mener kan  

 have betydning for ministerens varetagelse af opgaver efter denne lov.
§ 23 c.
Udgifterne til varetagelsen af Energitilsynets opgaver  

 efter denne lov eller efter regler udstedt i henhold til loven betales af de  

 af loven omfattede anlæg, som Energitilsynet fører tilsyn med.  

 Miljø- og energiministeren kan fastsætte nærmere regler  

 herom.
 Stk. 2. Miljø- og energiministeren kan  

 fastsætte nærmere regler om, at der skal betales gebyr for  

 indbringelse af en klage for Energitilsynet.
§ 23 d.
Miljø- og energiministeren kan til sikring af  

 prisgennemsigtighed, forsyningssikkerhed og til opfølgning af energi-  

 og miljøpolitiske målsætninger, herunder til udarbejdelse  

 af det nødvendige datagrundlag i forbindelse hermed,  

 pålægge de af loven omfattede anlæg at udarbejde og  

 udlevere nærmere angivne oplysninger om anlæggenes produktions-  

 og driftsmæssige forhold samt om de af anlæggene købte og  

 solgte ydelser.
 Stk. 2. Miljø- og energiministeren kan hos  

 kommunerne indhente de nødvendige oplysninger til brug for  

 kortlægningen af den kollektive forsyning med opvarmet vand, damp eller  

 gas.
 Stk. 3. Miljø- og energiministeren kan  

 fastsætte regler om omfanget af de i stk. 1 og 2 nævnte  

 oplysninger.
Kapitel 4 b Overdragelse af virksomhed, udskillelse af aktiviteter  

 og forbrugerindflydelse § 23 e.
En kommune skal i forbindelse med salg af en  

 virksomhed, der ejer et anlæg til fremføring af opvarmet vand  

 eller damp, eller af andele eller aktier m.v. i en sådan virksomhed,  

 opgøre størrelsen af kommunens indskudskapital i virksomheden  

 samt nettoprovenuet ved salget.
Stk. 2. Med salg, jf. stk. 1, sidestilles enhver form for  

 hel eller delvis, direkte eller indirekte overdragelse eller lignende  

 af 1)	en virksomhed som nævnt i stk. 1, 2)	direkte eller indirekte rådighed eller anden rettighed over en  

 virksomhed som nævnt i stk. 1 eller 3)	kapitalandele som i en virksomhed som nævnt i stk. 1 besiddes  

 direkte eller indirekte.
 Stk. 3. Opgørelsen indsendes til Energitilsynet  

 efter regler fastsat af tilsynet.
 Stk. 4. Bestemmelserne i stk. 1-3 gælder  

 også, hvis sælgeren eller overdrageren er en virksomhed eller et  

 selskab m.v., som kommunen direkte eller indirekte har en kapitalandel i,  

 eller hvis kommunen opnår et provenu gennem salg eller overdragelse  

 m.v. af en virksomhed eller et selskab, der ejer kapitalandele i en  

 virksomhed som nævnt i stk. 1. Bestemmelserne i stk. 1-3 gælder  

 endvidere, hvis kommunen på anden måde opnår et provenu  

 gennem salg eller overdragelse m.v. som nævnt i 1. pkt.
Stk. 5. Energitilsynet træffer afgørelse om,  

 hvorvidt opgørelsen kan godkendes.
Kan Energitilsynet ikke godkende  

 denne, fastsætter tilsynet størrelsen af kommunens direkte eller  

 indirekte andel af indskudskapitalen i en virksomhed som nævnt i stk. 1  

 samt nettoprovenuet ved salget, jf. stk. 1, 2 og 4.
 Stk. 6. Energitilsynet giver senest den 1. juni hvert  

 år Indenrigsministeriet meddelelse om størrelsen af det  

 beløb, som en kommune, jf. stk. 5, direkte eller indirekte har  

 opnået i nettoprovenu ved salg.
 Stk. 7. Indenrigsministeriet reducerer herefter kommunens  

 statstilskud efter bestemmelserne i § 10 i lov om kommunal udligning og  

 generelle tilskud til kommuner og amtskommuner med det i stk. 6 nævnte  

 beløb inklusive forrentning som nævnt i stk. 8.
Stk. 8. Indenrigsministeriet beregner en forrentning, som  

 beregnes fra det tidspunkt, hvor kommunen får rådighed over  

 provenuet fra salget eller overdragelsen, og indtil det år, hvor  

 reduktionen i statstilskuddet til kommunen sker.
Forrentningen beregnes af  

 nettoprovenuet, jf. stk. 6, fraregnet den årlige tilskudsreduktion som  

 nævnt i stk. 7. Renten fastsættes til Nationalbankens diskonto  

 den 1. januar for det eller de år, for hvilken forrentningen skal  

 beregnes.
§ 23 f.
Inden et anlæg til fremføring af opvarmet  

 vand eller damp, som ikke ejes af de forbrugere, hvis ejendomme er tilsluttet  

 det pågældende anlæg, kan afstås til andre end  

 kommuner, skal disse forbrugere tilbydes at købe anlægget til  

 markedspris.
 Stk. 2. Inden et anlæg til fremføring af  

 opvarmet vand eller damp, som ejes af de forbrugere, hvis ejendomme er  

 tilsluttet det pågældende anlæg, kan afstås til  

 andre, skal den eller de kommuner, hvori anlægget er beliggende,  

 tilbydes at købe anlægget til markedspris.
 Stk. 3. Forkøbsretten efter stk. 1 og 2 finder  

 tilsvarende anvendelse ved afståelse af ejerandele i et anlæg til  

 fremføring af opvarmet vand eller damp eller af ejerandele i  

 virksomheder, der ejer sådanne fremføringsanlæg.
 Stk. 4. Forkøbsretten efter stk. 1 og stk. 2  

 bortfalder, hvis forbrugerne eller kommunen ikke inden tre måneder  

 efter, at tilbuddet er kommet frem, tilkendegiver at ville benytte den.  

 Vilkårene for overdragelsen af anlægget fastsættes i mangel  

 af mindelig overenskomst af Energitilsynet.
 Stk. 5. En aftale, som er indgået i strid med stk.  

 1, 2 eller 3, er ugyldig.
§ 23 g.
Driften af et anlæg til fremføring af  

 opvarmet vand eller damp skal udøves i et selvstændigt selskab,  

 såfremt anlægget ikke ejes af en eller flere kommuner, af de  

 forbrugere, hvis ejendomme er tilsluttet det pågældende  

 anlæg, eller af kommuner og forbrugere i forening.
Tilsvarende skal  

 driften udøves i et selvstændigt selskab, såfremt  

 kommuner, forbrugere eller disse i forening ikke ejer alle ejerandele i en  

 virksomhed, der ejer fremføringsanlægget.
Selskabet, som driften  

 af fremføringsanlægget skal udøves i, må ikke  

 varetage anden virksomhed, medmindre dette sker i et andet selvstændigt  

 selskab.
 Stk. 2. Miljø- og energiministeren kan dispensere  

 fra kravene i stk. 1, såfremt særlige hensyn tilsiger det.
§ 23 h.
Flertallet af bestyrelsesmedlemmerne i en virksomhed,  

 der ejer et anlæg til fremføring af opvarmet vand eller damp,  

 skal vælges af de forbrugere, hvis ejendomme er tilsluttet  

 virksomhedens anlæg, eller af en eller flere kommunale bestyrelser i  

 virksomhedens forsyningsområde i kraft af disses udøvelse af  

 deres ejerbeføjelser på virksomhedens generalforsamling eller  

 på anden måde.
Flertallet kan også vælges af  

 forbrugere og en eller flere kommunale bestyrelser i forening.
Stk. 2. Indflydelseskravet i stk. 1 anses for opfyldt,  

 hvis bestyrelsen i en virksomhed som nævnt i stk. 1, der drives i  

 andelsselskabsform, udpeges af et repræsentantskab, der er valgt af  

 andelshaverne i forsyningsområdet.
Det samme gælder for en  

 virksomhed som nævnt i stk. 1, der drives som en selvejende institution  

 eller i foreningsform, hvis bestyrelsen udpeges af repræsentanter, der  

 er valgt af en eller flere kommunale bestyrelser i forsyningsområdet,  

 af en flerhed af forbrugere, hvis ejendomme er tilsluttet virksomhedens  

 anlæg, eller af sådanne kommunale bestyrelser og forbrugere i  

 forening.
Det samme gælder for et kommunalt anlæg til  

 fremføring af opvarmet vand eller damp.
 Stk. 3. I en virksomhed som nævnt i stk. 1, der  

 ejes af en juridisk person, anses indflydelseskravet for opfyldt, hvis  

 flertallet af medlemmerne i bestyrelsen for den juridiske person er valgt  

 eller udpeget på den i stk. 1 nævnte måde, og denne  

 bestyrelse vælger virksomhedens bestyrelse.
 Stk. 4. Miljø- og energiministeren kan dispensere  

 fra indflydelseskravet i stk. 1, såfremt særlige hensyn tilsiger  

 det.
§ 23 i.
Såfremt forbrugere eller kommunale bestyrelser  

 eller disse i forening ikke har den i § 23 h nævnte indflydelse i  

 virksomheden, skal der etableres et forbrugerrepræsentantskab.  

 Forbrugerrepræsentantskabet skal bestå af 11 medlemmer valgt af  

 de forbrugere, hvis ejendomme er tilsluttet virksomhedens anlæg, og har  

 til opgave at vælge flertallet af bestyrelsesmedlemmerne i  

 virksomheden.
 Stk. 2. Miljø- og energiministeren kan  

 fastsætte nærmere regler om betingelserne for forbrugernes  

 valgret og valgbarhed samt om varigheden af  

 forbrugerrepræsentantskabsmedlemmernes mandat.
Stk. 3. Forbrugerrepræsentantskabets valg af  

 bestyrelsesmedlemmer kan alene ske blandt kandidater opstillet af medlemmerne  

 af forbrugerrepræsentantskabet.
Bestyrelsesmedlemmerne vælges for  

 en periode svarende til den periode, der efter vedtægterne gælder  

 for andre bestyrelsesmedlemmer.
 Stk. 4. Hvis virksomheden drives i aktieselskabsform,  

 finder aktieselskabslovens § 49, stk. 6, § 59, stk. 1 og stk. 2, 2. pkt.,  

 ikke anvendelse.
§ 23 j.
Et forbrugerrepræsentantskab efter § 23 i, stk.  

 1, skal vælges første gang senest seks måneder efter, at  

 virksomheden ikke opfylder det i § 23 h nævnte indflydelseskrav.  

 Forbrugerrepræsentantskabet vælger flertallet af virksomhedens  

 bestyrelsesmedlemmer inden for en frist på fire uger.
 Stk. 2. Virksomheden skal drage omsorg for at etablere et  

 forbrugerrepræsentantskab efter § 23 i.
§ 23 k.
Vedtægterne for en virksomhed, der ejer  

 anlæg til fremføring af opvarmet vand eller damp, skal indeholde  

 nærmere bestemmelser, der sikrer gennemførelsen af §§ 23  

 h-j.
 Stk. 2. I tilfælde af uenighed mellem forbruger og  

 virksomhed om, hvorvidt vedtægterne opfylder de i stk. 1 anførte  

 krav, kan sagen af parterne indbringes for Energitilsynet.«.
 11. § 24 affattes således:
»§ 24. Miljø- og energiministeren kan fastsætte  

 regler om tekniske samt drifts- og vedligeholdelsesmæssige krav til de  

 af loven omfattede anlæg.
Miljø- og energiministeren kan  

 endvidere fastsætte regler om de tekniske komponenter i  

 anlæggene.«.
 12. Overskriften til kapitel 6 affattes således:
 »Klage, Energiklagenævn m.v.«.
 13. § 26 affattes således:
 »§ 26. Energiklagenævnet behandler klager over  

 afgørelser truffet af kommunen, miljø- og energiministeren  

 eller Energitilsynet efter denne lov eller efter regler udstedt i henhold til  

 loven.
 Stk. 2. Kommunens, miljø- og energiministerens og  

 Energitilsynets afgørelser kan ikke indbringes for anden administrativ  

 myndighed end det i stk. 1 nævnte Energiklagenævn.  

 Afgørelserne kan ikke indbringes for domstolene, før den  

 endelige administrative afgørelse foreligger.
 Stk. 3. Klage skal være indgivet skriftligt inden  

 fire uger efter, at afgørelsen er meddelt.«.
 14. Efter § 26 indsættes:
»§ 26 a.
Miljø- og energiministeren kan fastsætte  

 regler om 3)	betaling af gebyr ved indbringelse af en klage for  

 Energiklagenævnet.«.
 15. § 27 affattes således:
 »§ 27. Miljø- og energiministeren kan fastsætte  

 nærmere regler om Energiklagenævnets sammensætning ved  

 nævnets behandling af afgørelser efter denne lov eller efter  

 regler udstedt i henhold til loven.
 Stk. 2. Energiklagenævnets formand kan efter  

 nærmere aftale med nævnet træffe afgørelse på  

 nævnets vegne i sager, der skal behandles efter denne lov eller efter  

 regler udstedt i henhold til loven.
 Stk. 3. Energiklagenævnet kan hos de af loven  

 omfattede anlæg indhente oplysninger, som er nødvendige til  

 varetagelsen af nævnets opgaver efter denne lov eller efter regler  

 udstedt i henhold til loven.«.
 16. § 28 affattes således:
 »§ 28. Miljø- og energiministeren kan bemyndige  

 Energitilsynet til at udøve beføjelser, der i denne lov er  

 tillagt ministeren.«.
 17. Overskriften til kapitel 7 affattes således:
 »Offentlige forpligtelser for  

 varmeforsyningsanlæg«.
 18. § 29 affattes således:
»§ 29. Miljø- og energiministeren kan  

 pålægge virksomheder, der driver et af loven omfattet  

 anlæg, at 1)	udføre aktiviteter med henblik på at fremme  

 tilslutningen til fjernvarme, 2)	kortlægge varmeforbruget i forsyningsområderne og  

 energiforbruget i de af loven omfattede anlæg samt planlægge og  

 medvirke til gennemførelsen af energibesparelser og  

 energieffektiviseringer i de pågældende områder og  

 anlæg, 3)	yde energirådgivning over for forbrugerne i  

 forsyningsområderne, 4)	udføre forsknings- og udviklingsaktiviteter, som er  

 nødvendige for anvendelsen af miljøvenlige  

 produktionsteknologier inden for varmeforsyningen, og 5)	udføre udredningsopgaver om den fremtidige energianvendelse i  

 forsyningsområderne.
 Stk. 2. Miljø- og energiministeren kan  

 fastsætte regler om gennemførelsen af aktiviteterne i stk. 1,  

 herunder regler om fakturering og opkrævning af beløb samt om  

 tilrettelæggelsen af arbejdet med aktiviteterne og afgrænsningen  

 af disse.
 Stk. 3. Miljø- og energiministeren kan bestemme,  

 at nærmere angivne forudsætninger skal lægges til grund for  

 planlægningen efter stk. 1, nr. 2, for rådgivningen efter stk. 1,  

 nr. 3, og for udførelsen efter stk. 1, nr. 4 og 5. Miljø- og  

 energiministeren kan fastsætte regler om udarbejdelsen af planer for  

 aktiviteterne i stk. 1 og om godkendelse af disse.«.
 19. §§ 30-32 ophæves.
 20. § 33, 1. pkt., affattes således:
 »Undlader nogen rettidigt at anmelde eller give oplysninger i henhold til  

 § 4, stk. 3, § 21, stk. 1, § 22, stk. 1, § 23 b, stk. 5, § 23 d, stk. 2, og §  

 27, stk. 3, at efterkomme pålæg i henhold til § 21, stk. 4 og 5,  

 § 23 d, stk. 1, eller § 29, stk. 1, at indsende opgørelse i henhold  

 til § 23 e, stk. 3, at udskille driften efter § 23 g eller at overholde  

 regler udstedt i henhold til § 24, kan miljø- og energiministeren som  

 tvangsmiddel pålægge de pågældende daglige eller  

 ugentlige bøder.«.
 21. § 34, stk. 1, nr. 4, affattes således:
 »4)	afgiver urigtige eller vildledende oplysninger eller  

 opgørelser, jf. § 4, stk. 3, § 21, stk. 1, § 22, stk. 1, § 23 b, stk.  

 5, § 23 d, stk. 1 og 2, § 23 e, stk. 3 og § 27, stk. 3.«.
§ 2 Loven træder i kraft den 1. juli 2000 § 23 g træder dog  

 først i kraft den 1. januar 2001.
 Stk. 2. Regler, der er fastsat i henhold til den  

 gældende varmeforsyningslov, forbliver i kraft, indtil de ophæves  

 eller erstattes af regler udstedt i medfør af denne lov.
 Stk. 3. Energistyrelsen og miljø- og  

 energiministeren færdigbehandler klagesager, der er indbragt for disse  

 inden denne lovs ikrafttræden.
Bemærkninger til lovforslaget Almindelige bemærkninger 1. Indledning Lovforslaget sigter på at fremme aktiviteter, der  

 kan medvirke til at realisere de mål, som er sat i regeringens  

 energihandlingsplan Energi 21 om at nedbringe energisektorens belastning af  

 miljøet og fremme en bæredygtig udvikling.
Efter lovforslaget vil varmeforsyningslovens  

 »hvile-i-sig-selv«-princip for de af loven omfattede ydelser som hovedregel  

 blive bevaret, således at der fortsat kun kan indregnes de  

 nødvendige omkostninger i prisen for ydelsen.
For at fremme  

 udbygningen med biogas- og biomassebaserede anlæg, solvarmeanlæg,  

 geotermiske anlæg og udnyttelsen af industriel overskudsvarme  

 foreslås imidlertid, at der åbnes mulighed for, at producenter  

 på disse områder kan opnå en fortjeneste.
Det sikres  

 samtidig, at varmeforbrugerne ikke påføres urimelige priser.
Liberaliseringen af energisektoren vil med introduktionen  

 af konkurrence i elsektoren og naturgassektoren naturligt medføre  

 incitamenter for producenter til effektiviseringer og reduktioner af  

 omkostningerne ved driften af deres anlæg.
I varmesektoren  

 indføres imidlertid ikke konkurrence.
Det skyldes, at  

 varmeforsyningsnettet de fleste steder i landet ikke udgøres af et  

 fysisk sammenhængende net, at brændselsanvendelsen er fastlagt ud  

 fra overordnede energipolitiske retningslinier, og at det  

 miljømæssigt vil være uacceptabelt, at mere forurenende  

 brændsler kunne komme til at udkonkurrere mindre forurenende  

 brændsler.
Med lovforslaget vil der blive introduceret krav til  

 anlæggene med henblik på at sikre udviklingen af en mere  

 omkostningseffektiv drift.
Det vil ske ved krav om effektivisering på  

 de enkelte anlæg i form af rammer for disse anlægs  

 indtægter og dermed rammer for, hvor meget der kan opkræves hos  

 varmeforbrugerne for anlæggenes ydelser.
Denne  

 indtægtsrammeregulering vil dog ikke omfatte produktionsaktiviteten,  

 herunder varmeproduktionen, på  

 affaldsforbrændingsanlæggene.
Lovforslaget fastholder målsætningerne om en  

 stadig mere energieffektiv og miljøvenlig varmeforsyning.
Hvor der i  

 den hidtidige varmeplanlægning især har været fokus  

 på omstilling til kraftvarme og omlægning til mere  

 miljøvenlige brændsler, lægges der med lovforslaget op til  

 en øget indsats for at fremme energieffektiviseringer og -besparelser.  

 Efter lovforslaget vil anlæggene kunne pålægges at  

 iværksætte en række aktiviteter med dette formål.
Med ændringen af varmeforsyningsloven i 1990  

 bortfaldt varmeforsyningslovens særlige planlægningsbestemmelser,  

 hvorefter gennemførelsen af nye varmeforsyningsprojekter var bundet  

 til en forudgående vedtagelse af særskilte kommunale eller  

 regionale varmeplaner og tillæg hertil.
I løbet af 1990 erne er  

 den store kraftvarmeomstilling næsten blevet gennemført, og det  

 åbner nu mulighed for en yderligere forenkling og decentralisering af  

 behandlingen af varmeforsyningsprojekterne.
I forbindelse med  

 udmøntningen af lovforslaget vil det blive fastlagt, at en kommune i  

 hovedreglen ikke længere skal indhente Energistyrelsens  

 bemærkninger eller samtykke til et projekt før kommunens  

 godkendelse.
Et hovedformål med lovforslaget er at sikre  

 varmeforbrugernes interesser både med hensyn til pris og kvalitet af de  

 ydelser, de modtager fra anlæggene, og i forbindelse med  

 myndighedsbehandlingen på varmeområdet.
Der bliver med  

 lovforslaget lagt op til at sikre en mere hensigtsmæssig  

 klagesagsbehandling, idet afgørelse af klagesager foreslås  

 henlagt til Energiklagenævnet.
Desuden gives der med lovforslaget  

 mulighed for, at nye varmekunder kan tilbydes vilkår, der afspejler det  

 positive bidrag, som deres tilslutning giver til anlæggets  

 økonomi, og at der i visse tilfælde kan ske økonomiske  

 lempelser for borgere, der bliver pålagt tilslutningspligt til  

 kollektive varmeforsyningsanlæg.
 Lovforslaget fremsættes parallelt med forslag til en  

 ny lov om naturgasforsyning, L 239. Der foreslås en række  

 konsekvensændringer i lov om varmeforsyning som følge af, at  

 særligt prisreguleringen på naturgasområdet fremover vil  

 ske efter lov om naturgasforsyning.
2. Lovforslagets baggrund Da oliekriserne i 1970 erne opstod, var det danske samfund  

 stærkt afhængig af importeret olie, og det blev tydeligt, hvor  

 sårbar den danske økonomi og energiforsyningssikkerhed var  

 blevet.
Den første lov om varmeforsyning blev vedtaget i 1979 og var  

 starten på en krævende og omfattende planlægningsopgave med  

 deltagelse af både stat, amter og kommuner.
Formålet var at  

 frigøre sig fra den store afhængighed af olieimport og  

 øge forsyningssikkerheden gennem en flerstrenget forsyningsstruktur,  

 blandt andet ved at udnytte indenlandske brændsler.
Det indebar meget  

 store samfundsøkonomiske investeringer.
Hovedopgaverne var etablering  

 af det store landsdækkende naturgasnet, etablering af  

 fjernvarmeanlæg og fjernvarmenet i en lang række af landets  

 kommuner og øget udnyttelse af overskudsvarme fra de centrale  

 elværker.
Denne planlægningsopgave blev gennemført i  

 1980 erne med de kommunale varmeplaner.
Sideløbende med dette  

 planlægningsforløb blev der taget initiativ til at fremme en  

 omstilling til kraftvarme i fjernvarmesektoren.
Med kraftvarmeaftalen af 1986  

 blev den decentrale kraftvarme en del af energipolitikken.
Aftalen blev  

 indgået mellem regeringen og elværkerne, som blev forpligtede til  

 at etablere elkapacitet på i alt 450 MW på decentrale  

 kraftvarmeværker baseret på indenlandske brændsler.
Den 20. marts 1990 blev der indgået en aftale mellem  

 den daværende regering og Socialdemokratiet om yderligere at  

 omlægge det danske energisystem i en miljøvenlig retning.
Dette  

 skulle nås ved at øge tilslutningen til den kollektive  

 forsyning, omstille til renere brændsler og omstille  

 fjernvarmeproduktionen til samproduktion af el og varme, hvor dette var  

 samfundsøkonomisk gunstigt.
I forlængelse heraf blev den anden  

 varmeforsyningslov vedtaget i 1990, som også gennemførte en  

 decentralisering af beslutningskompetencen.
Med den betydelige  

 planlægningsekspertise, som kommunerne og de lokale  

 forsyningsanlæg havde erhvervet sig gennem varmeplanlægningen,  

 var der grundlag for at ophæve den særlige  

 planlægningsordning, og amterne udgik som myndighed i  

 varmeplanlægningen.
Siden 1990 er der gennemført en række mindre  

 justeringer i varmeforsyningsloven.
Hovedstrukturen i varmeforsyningsloven  

 fra 1990 er dog opretholdt, og loven har løbende gjort det muligt at  

 implementere de energipolitiske målsætninger hurtigt og effektivt  

 i tæt samspil med landets kommuner.
Der er opnået meget store resultater gennem  

 varmeplanlægningen.
Det er lykkedes at afvikle afhængigheden af  

 importeret energi, især olie, og i dag giver eksport af olie og  

 naturgas et positivt bidrag til handelsbalancen.
Ligeledes har resultaterne  

 af varmeplanlægningen været stærkt medvirkende til at  

 fastholde et uændret energiforbrug trods økonomisk vækst,  

 og de har bidraget væsentligt til den samlede CO 2-reduktion  

 siden slutningen af firserne.
I dag bliver mere end 80 % af fjernvarmen  

 produceret sammen med el, og mere end halvdelen af landets elforbrug  

 produceres sammen med varme.
Ligeledes er det lykkedes at tilslutte ca. 80 %  

 af bygningerne i fjernvarmeområderne til fjernvarmenettene.
Anvendelse  

 af vedvarende energikilder indgår også i en lang række af  

 fjernvarmeværkerne, og man har med udgangspunkt i varmeforsyningsloven  

 skabt rammer for at kunne integrere anlæg til bortskaffelse af affald i  

 varmeforsyningen.
 Forbrugerne af varme har også høstet  

 økonomiske fordele af landets miljøvenlige varmeforsyning.  

 Således er de kollektive forsyningsanlæg i langt de fleste  

 tilfælde konkurrencedygtige med alternativ individuel forsyning.
De opnåede resultater er skabt gennem en stærk  

 medvirken af mange engagerede aktører knyttet til de kollektive  

 systemer - forbrugere, lokale forsyningsselskaber og myndigheder.
Uden dette  

 engagement havde man næppe nået de samme resultater.
Et særkende for infrastrukturen i varmesektorens  

 forsyningsanlæg er, at de ikke udgør et fysisk  

 sammenhængende net, som det er tilfældet i el- og  

 naturgassektorerne.
Et andet er, at landets kommuner allerede i  

 varmeplanlængningens første fase planlagde og investerede efter,  

 hvilken specifik forsyningsform og brændselsanvendelse der skulle  

 anvendes lokalt.
Herved opnåedes en samfundsøkonomisk  

 hensigtsmæssig strukturudvikling.
Endelig er det et særkende, at  

 varmeplanlægningen i Danmark er sket med god respekt for  

 miljøet, hvor mere forurenende brændsler fortrænges af  

 mindre forurenende brændsler.
Det er med de omfattende investeringer, der er gjort inden  

 for det kollektive varmeforsyningsområde, nødvendigt at sikre  

 stabile, langsigtede rammer for blandt andet at beskytte forbrugerne af  

 varme.
Derfor er det med nærværende lov hensigten at  

 videreudvikle de nuværende bærende elementer i  

 varmeforsyningsloven.
I den forbindelse har det været afgørende  

 at fastholde og udvikle de lokale aktørers engagement i en  

 demokratisk, forbrugerorienteret struktur i varmesektoren.
 Lovforslaget lægger derfor op til, at  

 varmeforsyningslovens »hvile-i-sig-selv«-princip i hovedtræk  

 fastholdes, samtidig med at der skal ske en omkostningseffektivisering i  

 varmesektoren dels ved benchmarking og dels ved rammer for varmeselskabernes  

 indtægter.
3. Prisen for ydelser fra anlæg omfattet af  

 varmeforsyningsloven Som hovedregel vil prisen for varme fra anlæggene  

 blive fastsat som hidtil ud fra de nødvendige omkostninger efter det  

 såkaldte »hvile-i-sig-selv«-princip i varmeforsyningsloven.
 For kraftvarmeanlæggene er prisen for varme  

 reguleret i elforsyningsloven således, at fjernvarmeforbrugerne kun  

 betaler for omkostninger, der er nødvendige for varmeproduktionen.  

 Endvidere bestemmer elforsyningsloven, at de kraftvarmeproducerende  

 affaldsforbrændingsanlæg fortsat skal være omfattet af  

 »hvile-i-sig-selv«-princippet, således som det fremgår af  

 henholdsvis varmeforsyningsloven og miljøbeskyttelsesloven.
 For affaldsforbrændingsanlæggene har det vist  

 sig, at »hvile-i-sig-selv«-princippet i varmeforsyningsloven imidlertid ikke  

 altid er tilstrækkeligt til at sikre rimelige varmepriser.
Ved opgørelse af prisen på varme indregnes  

 særomkostninger ved varmeproduktionen samt den andel af  

 fællesomkostningerne, der henregnes til varmesiden.
Det tidligere Gas-  

 og Varmeprisudvalg har anvendt et afregningsprincip, som tager udgangspunkt i  

 den laveste af enten den omkostningsbestemte pris eller substitutionsprisen  

 på varmen, hvor sidstnævnte svarer til den pris, varmen kunne  

 produceres til på alternative anlæg.
Konkurrenceankenævnet har tidligere  

 stadfæstet, at substitutionsprisen skal tage udgangspunkt i en faktisk  

 substitutionsmulighed.
Dette princip kan give problemer ved  

 fastlæggelsen af substitutionsprisen for de fjernvarmeanlæg, hvor  

 den alternative forsyningsmulighed kun kan udgøres af eksisterende  

 kedelanlæg til fyringsolie eller naturgas.
Disse anlæg til spids-  

 og reservelast er ofte fyringsøkonomisk dyrere at producere på.  

 Substitutionsprisen kan derfor blive for høj i forhold til, hvad der  

 ville have været gældende, hvis fjernvarmeanlægget havde  

 baseret varmeproduktionen på for eksempel kraftvarmeproduktion.
Desuden  

 kan substitutionsprisen blive baseret på et forsyningsanlæg  

 og/eller et brændsel, som ikke vil kunne godkendes efter  

 varmeforsyningslovgivningen.
Den omkostningsbestemte varmepris er ligeledes vanskelig  

 at opgøre, da det er kompliceret ud fra objektive kriterier at  

 foretage en præcis fordeling af de fælles omkostninger på  

 affaldsforbrændingsanlæggene.
Ved fordeling af  

 fællesomkostningerne har Gas- og Varmeprisudvalget derfor foretaget en  

 rimelig fordeling af fællesomkostningerne ved de forskellige produkter  

 fra affaldsanlægget.
Den del af fællesomkostningerne, der kan  

 henføres til elproduktion, og særomkostningerne ved  

 elproduktionen betragtes som betalt af den garanterede elindtægt.
Gas-  

 og Varmeprisudvalget fordeler de resterende fællesomkostninger mellem  

 varme og bortskaffelse af affald efter individuelle fordelingsnøgler.  

 Endelig har Gas- og Varmeprisudvalget vurderet, om varmeprisen baseret  

 på fordelingsnøglen ligger på niveau med den varmepris,  

 der fremkommer efter substitutionsprincippet, og om prisen på  

 bortskaffelse af affald svarer til det, man ser andre steder i landet.
For så vidt angår de fælleskommunale  

 affaldsforbrændingsanlæg, er disse anlægs hovedinteresse at  

 bortskaffe affaldet billigst muligt.
Anlæggene opføres og drives  

 derfor primært ud fra affaldsinteresser, som ikke nødvendigvis  

 er sammenfaldende med fjernvarmeanlæggets interesser.
Endvidere kan et  

 lokalt fjernvarmeværk være bundet gennem  

 varmeforsyningslovgivningen til at aftage affaldsvarme, som er baseret  

 på affaldsleverancer fra typisk en større region.
De relativt  

 få varmekunder tilknyttet et sådant anlæg kan derfor komme  

 i den situation, at de får øgede udgifter til varmeproduktion,  

 hvor de relativt mange affaldskunder i flere byer kan få bortskaffet  

 deres affald relativt billigt.
 Varmekunderne er derfor i dag ikke altid  

 tilstrækkeligt sikret mod, at for store omkostninger væltes over  

 på varmeproduktionen som følge af den praksis, der er  

 gældende ved beregning af varmeprisen, og som følge af de  

 interesseforskelle, der i øvrigt kan være mellem varme- og  

 affaldssiden ved etablering og drift af  

 affaldsforbrændingsanlæg.
På denne baggrund fastsætter lovforslaget  

 derfor nye bestemmelser om prisregulering af  

 affaldsforbrændingsanlæg.
Formålet hermed er at  

 understøtte princippet om en omkostningsægte fordeling af  

 omkostningerne, så varmekunder, der modtager varme fra  

 affaldsanlæg, beskyttes mod urimelige varmepriser og betingelser.
Med  

 lovforslaget kan der fastlægges retningslinier for fordeling af  

 omkostninger til bortskaffelse af affald og produktion af varme på  

 affaldsforændingsanlæg.
Endvidere kan der fastlægges regler  

 om et prisloft for varmen fra affaldsforbrændingsanlæg.
Dette  

 prisloft vil blive bestemt ud fra et effektivt drevet anlæg, der i  

 stedet ville være blevet etableret i overensstemmelse med de  

 energipolitiske retningslinier for etablering af et kollektivet  

 varmeforsyningsanlæg i det pågældende område.
4. Omkostningseffektivisering i varmeforsyningssanlæggene De anlæg, som er regulerede efter  

 varmeforsyningslovens »hvile-i-sig-selv«-princip, kan som udgangspunkt  

 indregne alle nødvendige omkostninger i varmeprisen.
Dette princip er  

 imidlertid ikke alene tilstrækkeligt til at sikre, at produktionen af  

 varme sker på den mest effektive og rationelle måde.
Idet der  

 ikke indføres konkurrence i varmesektoren, er der derfor et behov for  

 at sikre en omkostningseffektivisering på en anden måde.
 Som led i gennemførelsen af  

 omkostningseffektiviseringen vil benchmarking blive taget i anvendelse.  

 Benchmarking gør det muligt ved hjælp af nøgletal at  

 sikre gennemsigtighed og sammenlignelighed i regnskaber og budgetter og kan  

 styrke Energitilsynets muligheder for, ved en sammenligning mellem  

 anlæggene, at fastlægge anlæggenes  

 effektiviseringspotentiale.
Ligesom ved den ikke-konkurrenceudsatte del af henholdsvis  

 el- og gassektoren får miljø- og energiministeren mulighed for  

 at fastlægge indtægtsrammer for varmesektorens anlæg, det  

 vil sige rammer for, hvor meget der kan opkræves for anlæggenes  

 ydelser.
Inden for disse rammer vil Energitilsynet årligt skulle  

 fastlægge specifikke indtægtsrammer for anlæggene.
I disse  

 indtægtsrammer vil indgå krav om en årlig reduktion af  

 indtægtsrammen, således at de omfattede anlæg tilskyndes  

 til at gennemføre løbende effektiviseringer.  

 Indtægtsrammereguleringen vil ske under hensyntagen til  

 anlæggenes størrelse samt øvrige forhold og  

 vilkår.
Indtægtsrammereguleringen vil dog ikke omfatte  

 produktionsaktiviteten, herunder varmeproduktionen, på  

 affaldsforbrændingsanlæggene.
Baggrunden herfor er et  

 ønske om at afvente resultatet af de igangværende  

 undersøgelser af, om og i givet fald hvordan der kan skabes nye  

 incitamenter til at øge effektiviteten inden for affaldsbehandlingen,  

 herunder affaldsforbrændingen.
 Energitilsynet vil kunne dispensere fra  

 indtægtsrammerne, hvis det er nødvendigt for at opfylde helt  

 særlige behov, for eksempel for re- eller nyinvesteringer.
Hvis anlæggene kan holde omkostningerne under  

 indtægtsrammen, opnår de et overskud.
Dette kan blandt andet  

 anvendes til konsolidering, udbetaling af bonus til forbrugerne,  

 nedsættelse af varmeprisen i de efterfølgende forsyningsår  

 eller til ekstraordinær forrentning af indskudskapitalen.
 Miljø- og energiministeren vil kunne  

 fastsætte regler om, hvordan overskuddet anvendes.
5. Adgangen til at indregne en fortjeneste i prisen Lovforslaget indeholder en undtagelse fra  

 varmeforsyningslovens »hvile-i-sig-selv«-princip for anlæg, der  

 forsyner andre anlæg med brændsel eller energi.
Undtagelsen vil  

 dog kun gælde for anlæg, hvis produktion er baseret på  

 geotermi, solvarme, biogas eller biomasse.
En tilsvarende undtagelse vil  

 komme til at gælde anlæg i virksomheder, der leverer industriel  

 overskudsvarme.
De omfattede anlæg vil kunne optjene et overskud  

 på almindelige kommercielle vilkår.
Baggrunden herfor er, at der  

 er et behov for at fremme udbygningen med anlæg baseret på  

 vedvarende energikilder og at fremme udnyttelsen af industriel  

 overskudsvarme.
Ved at lade aktører få adgang til på  

 kommercielle vilkår at etablere eller udnytte disse anlæg, vil  

 der blive skabt bedre forudsætninger for denne udbygning.
De berørte varmeforbrugere vil dog blive sikret mod  

 urimelige priser fra de pågældende produktionsanlæg gennem  

 et prisloft på varmen eller brændslet.
Prisloftet vil blive  

 bestemt ud fra et effektivt drevet anlæg, som i stedet ville være  

 blevet etableret i overensstemmelse med de energipolitiske retningslinier for  

 etablering af et anlæg i det pågældende område.
 En aftale mellem den kommercielle aktør og et  

 anlæg omfattet af § 20 b om priser og betingelser vil i øvrigt  

 kunne indgåes efter almindelige markedsmæssige kriterier.
6. Energitilsynet Energitilsynet, der med en ændring af  

 varmeforsyningsloven, som trådte i kraft den 30. december 1999, har  

 overtaget Gas- og Varmeprisudvalgets opgaver, skal behandle og afgøre  

 sager på eget initiativ eller på grundlag af klage, samt  

 årligt aflægge beretning om sin virksomhed for miljø- og  

 energiministeren.
 Energitilsynet skal desuden varetage tilsynsopgaver inden  

 for varmeforsyningen.
7. Forbrugerindflydelsen og værdierne i varmeforsyningssektoren Varmeforsyningssektoren er kendetegnet ved, at den i meget  

 stor udstrækning er under forbrugernes eller kommunernes indflydelse.  

 Dette forhold har sikret en bred lokal forankring af og opbakning til  

 anlæggene.
Værdierne i sektoren er oparbejdet under  

 varmeforsyningslovens princip om »hvile-i-sig-selv« og inden for de rammer og  

 muligheder, der har ligget og ligger i den konsekvente danske energipolitik,  

 herunder energiafgiftspolitikken.
Det er målsætningen at bygge videre på  

 principperne om forbrugernes og den kommunale indflydelse i sektoren og det  

 lokale engagement og samtidig sikre de forbruger- og samfundsskabte  

 værdier i denne forsyningssektor.
I takt med at liberaliseringen og  

 internationaliseringen slår igennem på særligt  

 elforsyningsområdet, er det væsentligt med mekanismer, der  

 tilgodeser disse hensyn på varmeforsyningsområdet.
 Det foreslås, at der i forbindelse med salg af  

 kommunale anlæg til fremføring af opvarmet vand eller damp som  

 hovedregel skal ske en reduktion af en kommunes generelle statstilskud som  

 følge af det provenu, kommunen måtte opnå ved salget.
 Beslutter en kommune sig for salg af et  

 fremføringsanlæg med henblik på at bruge en  

 værdistigning, der baserer sig på aktiver, som er opbygget ved  

 forbrugerbetaling, til andre formål end til varmeforsyning, brydes der  

 med grundlaget for »hvile-i-sig-selv«-princippet i varmeforsyningsloven, der  

 bygger på, at forsyningsvirksomhederne forvalter forbrugernes behov for  

 varmeforsyning og derfor også de økonomiske ressourcer, som er  

 nødvendige for at sikre varmeforsyningen til forbrugerne.
 Ved den foreslåede ordning tages der højde  

 for de kommunaløkonomiske konsekvenser, det vil have, såfremt  

 enkelte kommuner gennem deres ejerandele i forbruger- og samfundsskabte  

 værdier kan få store engangsindtægter.
Den foreslåede ordning vil umiddelbart  

 indebære en besparelse for statskassen svarende til  

 statstilskudsreduktionen, såfremt en kommune vælger at  

 sælge et fremføringsanlæg.
Det er regeringens hensigt, at  

 besparelsen placeres i en fond, hvis formål er at tilgodese forbrugerne  

 og varmeforsyningen.
Udmøntningen vil blive drøftet  

 nærmere efter høring af de berørte parter.
Anlæggene til fremføring af opvarmet vand  

 eller damp udgør det væsentligste element for kommunernes og  

 forbrugernes indflydelse på varmesektoren, da disse anlæg  

 udgør den nødvendige infrastruktur, der forbinder  

 varmeproduktionsanlægget og forbrugeren.
Disse anlæg  

 ønskes derfor som udgangspunkt friholdt af kommercielle  

 interesser.
 På den baggrund foreslås det, at der i  

 varmeforsyningsloven indføres regler om forkøbsret,  

 således at forbrugerejede fremføringsanlæg ved salg  

 først skal tilbydes den eller de kommuner, hvori det  

 pågældende anlæg er beliggende, og at anlæg, der ikke  

 er ejet af de tilsluttede forbrugere, som hovedregel først skal  

 tilbydes disse forbrugere.
 Til sikring af forbrugerindflydelsen foreslås det,  

 at driften af de fremføringsanlæg, der ikke er forbrugerejede  

 eller kommunalt ejede, skal udøves i et selvstændigt  

 selskab.
 Samtidig skal flertallet i bestyrelsen for en virksomhed,  

 der ejer et fremføringsanlæg, som hovedregel være valgt af  

 de forbrugere, hvis ejendom er tilsluttet virksomhedens anlæg, eller af  

 kommunerne.
8. Klageadgang Lovforslaget indeholder bestemmelser om ændret anke-  

 og klageadgang, som har til formål at sikre en mere  

 hensigtsmæssig klagesagsbehandling.
Energiklagenævnet vil  

 herefter få beføjelse til også at træffe endelig  

 afgørelse i sager, som har været behandlet af en  

 kommunalbestyrelse eller af Energistyrelsen.
Sager, der hidtil har kunnet  

 påklages til miljø- og energiministeren, overføres  

 også til Energiklagenævnet.
Klager over Energitilsynets  

 afgørelser er blevet overflyttet til klagenævnet i forbindelse  

 med ikrafttræden den 30. december 1999 af en ændring af  

 varmeforsyningsloven, jf. lov nr. 379 af 2. juni 1999.
9. Offentlige forpligtelser Energieffektiviseringer og -besparelser har gennem en lang  

 årrække stået centralt i dansk energipolitik.
Der er  

 opnået ganske betydelige besparelser og effektiviseringer ved  

 såvel varmeproduktionen som ved varmeanvendelsen.
En række  

 ordninger har medvirket hertil, herunder grønne afgifter og  

 tilskudsordninger vedrørende energibesparelser i erhvervsvirksomheder  

 samt tilskud til omstilling af elopvarmede bygninger til centralvarme,  

 tilslutning af ældre boliger til kraftvarme, tilslutning til  

 kulkraftvarme og til færdiggørelse af fjernvarmenet.
 Imidlertid viser opfølgningen på Energi 21,  

 som blev offentliggjort i juli 1999, at energiforbruget inden for en  

 række områder er steget mere i de senere år end forventet.  

 Derfor er der behov for en større indsats end forudsat i Energi 21,  

 hvis CO2-målene skal nås.
En større indsats skal også ske inden for  

 varmesektoren.
Derfor indeholder lovforslaget bestemmelser, hvorefter  

 anlæggene blandt andet kan blive pålagt at gennemføre  

 effektiviserings- og besparelsesaktiviteter.
Formålet er at skabe en  

 forstærket indsats for aktiviteter, der kan medføre  

 energieffektiviseringer og -besparelser, herunder fremme omstillingen til  

 renere brændsler og øge tilslutningen til fjernvarmenettene samt  

 at styrke relevante forsknings-, udviklings- og  

 rådgivningsaktiviteter.
 Som led i gennemførelsen af disse aktiviteter vil  

 anlæggene kunne drage fordel af at samarbejde om aktiviteterne.
!0. Tilslutningspligt og -vilkår Lovforslaget fastholder de nuværende bestemmelser om  

 tilslutningspligt.
For fremtiden vil der imidlertid inden for de  

 gældende bestemmelser kunne blive udformet regler om økonomiske  

 vilkår, der skal sikre de forbrugere, der pålægges  

 tilslutning, rimelige tilslutningsvilkår.
Gennem øget tilslutning til fjernvarmenettene  

 forbedres de kollektive forsyningsanlægs økonomi, hvilket  

 også skal komme nye forbrugere til gode.
Med lovforslaget vil der  

 derfor også være adgang til at fastætte regler om, at nye  

 forbrugere generelt skal tilbydes fordelagtige økonomiske vilkår  

 med henblik på at gøre tilslutningen attraktiv for  

 forbrugerne.
Endelig skal der med udgangspunkt i de allerede  

 gældende bestemmelser for tilslutningspligt, jf. varmeforsyningslovens  

 § 12, stk. 1 og 2, fremover være mulighed for at undtage særlige  

 befolkningsgrupper fra tilslutningspligten, idet de nævnte  

 bestemmelsers ordlyd i øvrigt ikke ændres.
Kriterierne for denne  

 undtagelse vil blive udarbejdet i en bekendtgørelse og sigte på  

 fritagelse af for eksempel folkepensionister.
11. Fremme af miljøvenlig energiforsyning Lovforslaget vil blive fulgt op af bekendtgørelser  

 og forudsætningsskrivelser med henblik på at styrke omstillingen  

 til en mere miljøvenlig varmeforsyning.
Disse vil indeholde  

 retningslinier for blandt andet udnyttelse af overskudsvarme fra  

 industriprocesser, øget anvendelse af vedvarende energikilder,  

 gennemførelse af energieffektiviseringer samt omstilling til  

 kraftvarmeproduktion.
12. Decentralisering af myndighedsbehandlingen Inden for de nuværende lovbestemmelser vil der under  

 opfølgningen på lovforslaget ske en yderligere forenkling og  

 decentralisering af behandlingen af varmeforsyningsprojekterne.
Som  

 hovedregel skal en kommune fremover ikke længere indhente  

 Energistyrelsens bemærkninger eller samtykke til et projekt før  

 kommunens godkendelse.
Denne procedure har været af betydning i  

 forbindelse med gennemførelsen af større projekter for at sikre  

 den fornødne sammenhæng i varmeplanlægningen ud fra  

 betragtninger om samfundsøkonomi, energieffektivitet og  

 forsyningssikkerhed.
I den senere fase af varmeplanlægningen har der ikke  

 været samme behov for, at Energistyrelsen følger projekterne  

 tæt.
Projekter om affaldsbaseret varme- eller kraftvarmeproduktion  

 involverer dog typisk flere kommuner, og disse sager påkalder sig  

 således et særligt koordinations- og samordningsbehov.
På baggrund af de eksisterende lovbestemmelser vil  

 der blive fastsat regler, hvorefter Energistyrelsen fremover kun skal modtage  

 projekter til orientering.
Energistyrelsen vil dog undtagelsesvis kunne  

 anvende en »call in«-bestemmelse, hvilket vil indebære, at  

 Energistyrelsen overtager godkendelsen af projektet. »Call in«-bestemmelsen  

 vil kun blive anvendt ved sager af større eller principiel  

 karakter.
 Grundet de særlige forhold, der gør sig  

 gældende for projekter om affaldsforbrændingsanlæg, vil  

 disse projekter imidlertid ikke indgå i »call in«-ordningen, men i  

 stedet - som i dag - blive forelagt Energistyrelsen med henblik på  

 bemærkninger eller samtykke fra styrelsen efter koordinering med  

 Miljøstyrelsen.
13. Økonomiske og administrative konsekvenser for staten Energitilsynet, der sekretariatsbetjenes af  

 Konkurrencestyrelsen og Energistyrelsen, tilføres med lovforslaget nye  

 opgaver særligt i forbindelse med indtægtsrammeregulering.
Den  

 nye reguleringsform af anlæggene vil kræve en betydelig  

 udviklingsindsats vedrørende fastlæggelsen af  

 økonomirapportering og benchmarkinginstrumenter.
Det vil endvidere  

 være nødvendigt med en løbende vedligeholdelse samt  

 kontrol af systemets effektivitet med henblik på at sikre en fortsat  

 effektiviseringsproces i varmesektoren.
Det er forventningen, at der som følge af  

 lovforslaget bliver behov for særskilt energifaglig rådgivning af  

 Energitilsynet med henblik på at understøtte tilsynets nye  

 opgaver efter varmeforsyningsloven.
Endelig er det vurderingen, at det vil  

 være nødvendigt med en betydelig indsats i forbindelse med  

 opfølgningen på lovforslaget, primært regeludstedelse og  

 en øget vejlednings- og informationsindsats om  

 varmeforsyningslovgivningen; denne indsats skal ses blandt andet på  

 baggrund af den nye tilrettelæggelse af projektsagsbehandlingen, der  

 hovedsageligt skal varetages alene af kommunerne.
 Energistyrelsens nye opgaver efter dette lovforslag,  

 navnlig sekretariatsbistanden af Energienheden, forventes at give behov for  

 to årsværk.
Energienheden i Konkurrencestyrelsen administrerer en  

 række opgaver efter elforsyningsloven og efter den gældende  

 varmeforsyningslov.
Opgaverne på henholdsvis varme- og  

 naturgasområdet vil blive udvidet som følge af dette lovforslag  

 og forslaget til lov om naturgasforsyning, L 239. Det er vurderingen, at  

 opgaverne, som Konkurrencestyrelsen skal varetage efter dette lovforslag,  

 forventes at nødvendiggøre tre årsværk.
Herudover  

 vurderes det at være påkrævet, at ledelsen af energienheden  

 styrkes med en kontorchef (lønramme 37). Energienheden vil herefter  

 omfatte i alt 39 årsværk.
Klagesager, der hidtil er blevet behandlet af  

 Energistyrelsen, skal efter lovforslaget varetages af  

 Energi-klagenævnet.
Som følge af lovforslaget vil et  

 årsværk derfor blive overført fra Energistyrelsen til  

 klagenævnet.
Samlet vil lovforslaget således indebære behov  

 for seks årsværk, hvoraf et årsværk besættes  

 med en kontorchef.
Lønsumsudgifterne til disse årsværk  

 forventes at andrage i alt 2,4 mill. kr.
Hertil forventes driftsudgifter  

 på i alt 0,7 mill. kr. årligt samt etableringsudgifter på i  

 alt 0,4 mill. kr.
 De anlæg, som Energitilsynet efter forslaget skal  

 føre tilsyn med, pålægges i medfør af lovforslaget  

 at betale de udgifter, der er forbundet med Energitilsynets opgaver.  

 Betalingen forudsættes at ske ved et grundbeløb, der  

 fastsættes for hvert anlæg ud fra omsætning af energi.
Lovforslaget indebærer samlet set ikke  

 væsentlige økonomiske og administrative konsekvenser for staten,  

 da merudgifterne finansieres ved, at varmesektoren afholder udgifterne ved  

 tilsynet.
Da Energitilsynets aktiviteter til dels er  

 efterpørgselsafhængige, gives der adgang til, at  

 merindtægter som følge af øgede aktiviteter kan anvendes  

 til afledte driftsudgifter, herunder løn.
14. Økonomiske og administrative konsekvenser for kommuner og  

 amtskommuner Decentraliseringen vil medføre en forenkling af  

 sagsbehandlingen i kommunalt regi.
Kommunerne vil ikke få pålagt  

 yderligere opgaver i forhold til i dag men vil fortsat have handlepligt til  

 at gennemføre varmeplanlægningen lokalt.
Det er vurderingen, at der ikke på grund af  

 lovforslaget vil være kommunaløkonomiske konsekvenser i form af  

 stigende varmepriser.
Det er derimod forventningen, at  

 effektiviseringsaktiviteterne inden for varmesektoren over tid vil afspejle  

 sig positivt i varmeprisen.
15. Økonomiske og administrative konsekvenser for  

 erhvervslivet Lovforslaget vurderes samlet set at have positive  

 konsekvenser for erhvervslivet, da der gives adgang til, at aktører  

 på kommercielle vilkår vil kunne drive anlæg baseret  

 på vedvarende energikilder og levere overskudsvarme fra  

 industrivirksomheder.
 Endelig er det forventningen, at  

 effektiviseringsaktiviteterne inden for varmesektoren over tid vil afspejle  

 sig positivt i varmeprisen.
16. Miljømæssige konsekvenser Lovforslaget fastholder den eksisterende lovs  

 målsætninger på miljøområdet.
Herudover  

 forventes det øgede økonomiske incitament til anvendelse af  

 solvarme, geotermi, biogas og biomasse, den bedre udnyttelse af  

 overskudsvarmen fra industrivirksomheder samt den forstærkede indsats  

 for energibesparende aktiviteter at have positive miljøeffekter.
17. Forholdet til EU-retten Lovforslaget indeholdet ikke EU-retlige aspekter.
I det omfang der vil blive fastsat regler om tekniske  

 komponenter, jf. forslaget til varmeforsyningslovens § 24, vil reglerne blive  

 notificeret i overensstemmelse med informationsproceduredirektivet, jf.  

 Europa-Parlamentets og Rådets direktiv 98/34/EF af 22. juni 1998 om en  

 informationsprocedure med hensyn til tekniske standarder og forskrifter  

 (EF-Tidende 1998, nr.
L 204, side 37). Direktivet er ændret ved  

 Europa-Parlamentets og Rådets direktiv 98/48/EF af 20. juli 1998  

 (EF-Tidende, nr.
L 217, side 18).
18. Høring Lovforslaget er den 19. januar 2000 sendt i høring  

 til følgende: Affaldsteknisk Samarbejde, Amtsrådsforeningen i  

 Danmark, Arbejderbevægelsens Erhvervsråd, Biogasgruppen,  

 Brancheforeningen for Biogas, CO Industri, Danmarks Naturfredningsforening,  

 Dansk Erhvervsgartnerforening, Dansk Handel og Service, Dansk Industri, Dansk  

 Metal, Dansk Solcellegruppe, Danske Energiselskabers Forening, Danske  

 Fjernvarmeværkers Forening, De Danske Landboforeninger, Det Danske  

 Handelskammer, DONG A/S, DONG Naturgas A/S, ELFOR, Elkraft, ELKRAFT System,  

 Elsam, Eltra, Forbrugerrådet, Foreningen Danske Kraftvarmeværker,  

 Foreningen af Rådgivende Ingeniører, Frederiksberg Kommune,  

 Fællessekretariatet for Hovedstadsregionens Naturgas I/S og Naturgas  

 Midt-Nord I/S, Greenpeace Danmark, Håndværksrådet,  

 Indukraft-Sekretariatet, Kommunale Tjenestemænd og Overenskomstansatte,  

 Kommunalteknisk Chefforening, Kommunernes Landsforening, Københavns  

 Kommune, Landbrugsrådet, LO, Naturgas Fyn I/S, Naturgas Sjælland  

 I/S, NESA A/S, Oliebranchens Fællesrepræsentation, OOA,  

 Organisationen for Vedvarende Energi, Renosam, Samvirkende Energi- og  

 Miljøkontorer, SID, Sjællandske Kraftværker,  

 Solenergiudvalget, Udvalget for miljøvenlig el og varme,  

 Varmepumpefabrikantforeningen, WWF Verdensnaturfonden, Ældresagen, By-  

 og Boligministeriet, Elsparefonden, Energiklagenævnet,  

 Energimiljørådet, Energitilsynet, Erhvervs- og  

 Selskabsstyrelsen, Erhvervsministeriet, Finansministeriet,  

 Forbrugerstyrelsen, Forskningsministeriet, Indenrigsministeriet,  

 Justitsministeriet, Konkurrenceankenævnet, Konkurrencestyrelsen,  

 Miljø- og Energiministeriets Landsplanafdeling, Miljøstyrelsen,  

 Ministeriet for Fødevarer, Landbrug og Fiskeri, Skatteministeriet,  

 Skov- og Naturstyrelsen, Socialministeriet, Statsministeriet,  

 Trafikministeriet, Udenrigsministeriet samt Økonomiministeriet.
Vurdering af konsekvenserne af lovforslaget Positive konsekvenser/Mindreudgifter Negative konsekvenser/ merudgifter Økonomiske konsekvenser for staten Nej Udgifterne til Energitilsynet skal finansieres af sektoren, og samlet set  

 forventes der ikke væsentlige økonomiske konsekvenser af  

 lovforslaget.
Administrative konsekvenser for staten Nej Et øget ressourcebehov navnlig i sekretariatet for Energitilsynet  

 forventes at kræve yderligere seks årsværk.
Økonomiske og administrative konsekvenser for kommuner og  

 amtskommuner Der forventes en forenkling af sagsbehandlingen i kommunalt regi.
Nej Økonomiske og administrative konsekvenser for erhvervslivet Der kan forventes en mindre stigning i visse virksomheders  

 indtjeningssmuligheder.
Nej Miljømæssige konsekven- ser Det øgede økonomiske incitament til anvendelse af solvarme,  

 geotermi, biogas og biomasse, den bedre udnyttelse af overskudsvarmen fra  

 industrivirksomheder samt den forstærkede indsats for energibesparende  

 aktiviteter forventes at have positive miljøeffekter.
Nej Administrative konsekvenser for borgerne Nej Nej Forholdet til EU-retten Lovforslaget indeholdet ikke EU-retlige aspekter.
I det omfang der vil  

 blive fastsat regler om tekniske komponenter, jf. forslaget til  

 varmeforsyningslovens § 24, vil reglerne blive notificeret i overensstemmelse  

 med informationsproceduredirektivet, jf.
Europa-Parlamentets og Rådets  

 direktiv 98/34/EF af 22. juni 1998 om en informationsprocedure med hensyn til  

 tekniske standarder og forskrifter (EF-Tidende 1998, nr.
L 204, side 37).  

 Direktivet er ændret ved Europa-Parlamentets og Rådets direktiv  

 98/48/EF af 20. juli 1998 (EF-Tidende, nr.
L 217, side 18).
Bemærkninger til lovforslagets  

 enkelte bestemmelser Til § 1 Til nr. 1 I forslaget til en ny naturgasforsyningslov, jf.
L 239,  

 der fremsættes samtidig med dette lovforslag, indgår blandet  

 andet bestemmelser om regulering af priser for naturgas.
I konsekvens heraf  

 udgår bestemmelserne om naturgasforsyning af varmeforsyningsloven.  

 På grund af den nære sammenhæng med varmeforsyningslovens  

 planlægningsbestemmelser, jf. varmeforsyningslovens kap. 2, er det  

 imidlertid fundet mest hensigtsmæssigt fortsat at lade projektforslag  

 om distributionsnet til fremføring af naturgas være omfattet af  

 disse bestemmelser og - i naturlig forlængelse heraf - af  

 varmeforsyningslovens ekspropriationsbestemmelser, jf. kap. 3. Med undtagelse  

 af varmeforsyningslovens kap. 2 og 3 vil naturgasforsyning herefter ikke  

 længere være omfattet af reglerne i varmeforsyningsloven, jf. dog  

 bemærkningerne til § 1, nr. 10, om § 23 d, stk. 2. Anlæg til  

 produktion eller fremføring af andre gasarter end naturgas, for  

 eksempel biogas, bliver ikke reguleret i naturgasforsyningsloven, og vil  

 derfor fortsat i det hele være omfattet af varmeforsyningslovens  

 bestemmelser.
Til nr. 2 Den teknologiske udvikling har medført etablering  

 af enkelte større solvarmeanlæg, som i dag indgår i den  

 kollektive varmeforsyning.
Det er derfor fundet hensigtsmæssigt, at  

 varmeforsyningsloven også omfatter disse anlæg og ikke alene -  

 som i dag - varmeaftaget fra anlæggene.
Udvidelsen af  

 varmeforsyningslovens § 2 med solvarmeanlæg omfatter ikke anlæg,  

 som er installeret på og skal forsyne den enkelte ejendom.
Til nr. 3 Bestemmelsen fastlægger, at distributionsnet til  

 fremføring af naturgas alene vil være omfattet af  

 varmeforsyningslovens bestemmelser i kap. 2 og 3. Det er sigtet, at  

 naturgasforsyningen skal være omfattet af varmeforsyningslovens  

 planlægningsbestemmelser i samme omfang som efter den gældende  

 retstilstand.
Der henvises i øvrigt til bemærkningerne til § 1,  

 nr. 1.
Til nr. 4 Forslaget skal ses på baggrund af den positive  

 afgrænsning af, i hvilket omfang varmeforsyningslovens bestemmelser  

 skal finde anvendelse på naturgas, jf. forslagets § 1, nr. 3. Herefter  

 er der ikke længere grundlag for at undtage den virksomhed, der er  

 eller bliver reguleret i lov om naturgasforsyning.
Til nr. 5 Henset til de anlæg, det kan komme på tale at  

 skulle værdiansætte, er det fundet mest hensigtsmæssigt at  

 henlægge opgaven til Energitilsynet, der snarere findes at have den  

 nødvendige sagkundskab herfor end de i lov om offentlige veje  

 anførte taksationsmyndigheder.
Til nr. 6 Bestemmelsen i § 20, stk. 1 og 2, indebærer, at  

 anlæg som hovedregel fortsat er omfattet af varmeforsyningslovens  

 »hvile-i-sig-selv«-princip.
Princippet indebærer, at anlægget kan  

 indregne nødvendige omkostninger i prisen for anlæggets  

 ydelser.
 I konsekvens af at geotermianlæg nu er omfattet af  

 varmeforsyningslovens prisbestemmelser, kan en forsyningsvirksomhed indregne  

 udgifterne til de nødvendige undersøgelser forud for etablering  

 af geotermianlæg i prisen.
 Med »omkostninger som følge af pålagte  

 offentlige forpligtelser« sigtes til finansieringen af aktiviteter i  

 henhold til forslaget i § 1, nr. 18, samt til udgifter som følge af  

 krav til anlæggene efter anden lovgivning, for eksempel  

 biomassepåbuddet efter elforsyningsloven.
 Ved varmeproduktion baseret på biomasse er der i  

 modsætning til produktion baseret på fossile brændsler som  

 kul og naturgas i dag ingen CO2- og brændselsafgifter.
Efter forslaget til stk. 3 har miljø- og  

 energiministeren adgang til at fastsætte nærmere regler om  

 fordeling af omkostningerne til produktion af henholdsvis elektricitet og  

 varme på biomassebaserede kraftvarmeværker.
Hensigten hermed er,  

 at den nævnte afgiftsfordel kan bidrage til at reducere de  

 forholdsmæssigt høje investeringer- og driftsomkostninger, der  

 er forbundet med et biomassebaseret værk samtidig med, at varmeprisen  

 ikke bliver højere, end hvad forbrugerne ville have betalt,  

 såfremt det biomassebaserede værk ikke var blevet etableret.
 Med forslaget til stk. 4 har miljø- og  

 energiministeren mulighed for at fastsætte særskilte regler for  

 både varme- og kraftvarmeproducerende  

 affaldsforbrændingsanlæg for så vidt angår prisloft  

 og omkostningsfordeling.
 Også for affaldsforbrændingsanlæg  

 gælder, at prisen, som et anlæg kan og skal tage for levering af  

 varme, bliver sat lig den omkostningsbestemte pris, hvilken udover  

 særomkostninger ved varmeproduktionen på  

 affaldsforbrændingsanlægget også omfatter den del af  

 fællesomkostningerne, der henregnes til varmesiden.
Dog gælder, jf. stk. 4, 1. pkt., at prisen for  

 affaldsbaseret varme, beregnet på grundlag af varmeforsyningslovens  

 »hvile-i-sig-selv«-princip ikke må overstige et fastsat prisloft.
Denne  

 bestemmelse vil finde anvendelse, hvor der er tale om en leverance til et  

 distributionsanlæg, der ikke udøver en bestemmende indflydelse  

 på det affaldsforbrændingsanlæg, der leverer varme.
Princippet for beregning af prisloftet vil tage  

 udgangspunkt i, hvordan prisen ville have set ud, hvis der ikke var et  

 affaldsforbrændingsanlæg i den pågældende by, og der  

 i stedet var blevet etableret et værk i overensstemmelse med de  

 energipolitiske retningslinier.
Ligger det pågældende  

 affaldsforbrændingsanlæg eksempelvis i et naturgasforsynet  

 område, vil det alternative værk blive et effektivt drevet  

 naturgasbaseret kraftvarmeværk.
 Bestemmelsen gælder også, hvor for eksempel  

 damp leveres til et kraftvarmeanlæg og ikke direkte til et  

 distributionsanlæg.
Ved beregningen indgår det, at der skal foretages en  

 teknisk fornyelse af det prisregulerede anlæg ud fra almindelige  

 driftsmæssige kalkuler.
Beregningen vil endvidere ske under hensyntagen  

 til anlæggets størrelse, om der er tale om grundlast- eller  

 spidslastleverancer og til, hvilken værdi varmen samlet set har.
 Regler om et prisloft kan blive fastsat både for  

 leveringsaftaler, indgået efter lovforslagets fremsættelse, og  

 for aftaler, der er indgået før dette tidspunkt, for  

 sidstnævnte dog således at prisloftet først gælder  

 efter en overgangsperiode, der fastsættes under skyldig hensyntagen til  

 de kontraktretlige og øvrige vilkår af betydning for en  

 økonomisk forsvarlig drift af  

 affaldsforbrændingsanlæggene.
Bestemmelsen i § 20, stk. 5, 1. pkt., svarer til den  

 gældende varmeforsyningslovs § 20, stk. 2, og er flyttet af  

 redaktionelle grunde.
Det præciseres dog, at det er anlæggene,  

 der har kompetencen til at differentiere i prisfastsættelsen, som  

 forudsættes at ske efter objektive og ikke-diskriminerende  

 kriterier.
Med forslaget til bestemmelsen i § 20, stk. 5, 2. pkt.,  

 gives der miljø- og energiministeren mulighed for at fastsætte  

 regler om de økonomiske vilkår ved tilslutningen af nye  

 forbrugere både for så vidt angår de umiddelbare  

 tilslutningsomkostninger og de løbende forbrugsudgifter.
Eventuelle  

 fordelagtige vilkår vedrørende de løbende udgifter vil  

 kunne komme til at gælde i en begrænset periode og kan  

 fastsættes således, at den økonomiske lempelse gradvist  

 ophæves.
 Ud fra en betragtning om, at nye kunder på sigt vil  

 bidrage positivt til de kollektive varmeforsyningsanlægs samlede  

 økonomi, giver bestemmelsen mulighed for at fastsætte regler om,  

 at anlæggene skal tilbyde nye kunder nærmere fastsatte  

 økonomiske vilkår med henblik på at gøre  

 tilslutningen attraktiv for kunderne.
 Bestemmelsen vil også finde anvendelse i forbindelse  

 med aktiviteter til fremme af tilslutningen til fjernvarme, jf. den  

 foreslåede bestemmelse til en ny § 29, stk. 1, nr. 1, hvor der kan  

 gives pålæg om, at nye forbrugere som led i disse aktiviteter  

 skal tilbydes særlige økonomiske vilkår ved  

 tilslutningen.
 Endelig vil bestemmelsen finde anvendelse på de  

 situationer, hvor en tvangstilslutning indebærer betydelige  

 omkostninger for forbrugeren i forhold til forbrugerens hidtidige udgifter  

 til opvarmning, og hvor der derfor er behov for at mindske de  

 økonomiske følgevirkninger i forbindelse med  

 tvangstilslutningen.
 Fastsættelsen af de økonomiske vilkår  

 vil i alle tilfælde skulle ske således, at der samlet set ikke  

 bliver tale om en forringelse af den økonomiske situation for det  

 pågældende kollektive varmeforsyningsanlæg til skade for de  

 allerede tilsluttede forbrugere.
 Bestemmelsen i § 20, stk. 6, svarer til den gældende  

 lovs § 20, stk. 6, dog således at naturgas er undtaget, jf.  

 bemærkningerne til lovforslagets § 1, nr. 1.
Til nr. 7 Den foreslåede bestemmelse i § 20 a, stk. 1,  

 regulerer nærmere priserne for de i § 20, stk. 1, nævnte  

 anlægs leverancer.
Bestemmelsen fastlægger et nyt princip for  

 prisfastsættelsen, idet de efter § 20, stk. 1 og 2, tilladte  

 omkostningsposter til dækning af anlæggenes nødvendige  

 udgifter fastsættes i medfør af indtægtsrammer.
Med  

 indtægtsrammer menes rammer for, hvor meget der kan opkræves over  

 prisen for anlæggets ydelser.
Indtægtsrammerne skal  

 fastlægges med udgangspunkt i omkostningerne ved en effektiv drift af  

 det pågældende anlæg.
I medfør af den foreslåede § 20 a, stk. 2, 1.  

 pkt., kan miljø- og energiministeren fastsætte  

 indtægtsrammer for de i § 20, stk. 1, nævnte anlæg for et  

 nærmere angivet antal år.
Hensigten med bestemmelsen er, at  

 anlægget må foretage en løbende effektivisering for at  

 holde sine omkostninger inden for rammen for indtægter.
 Miljø- og energiministeren kan blandt andet  

 fastsætte, at indtægtsrammerne reduceres med en generel  

 procentsats, der gælder alle anlæg, og fastsætte rammer for  

 Energitilsynets fastlæggelse af en individuel procentsats, der  

 afhænger af det enkelte anlægs effektiviseringspotentiale.  

 Potentialet vurderes på baggrund af effektiviteten i sammenlignelige  

 anlæg.
 Miljø- og energiministeren kan sætte rammer  

 for, hvor stort et samlet reduktionskrav for indtægtsrammen et  

 anlæg kan stilles over for i et enkelt år og eventuelt tillige  

 akkumuleret over en årrække.
Energitilsynet skal ved fastlæggelsen af  

 individuelle indtægtsrammer for det enkelte anlæg tage  

 anlæggets effektiviseringspotentiale i betragtning.
Ved  

 implementeringen af indtægtsrammereguleringen kan Energitilsynet  

 indføre overgangsordninger for anlæg, der vurderes at have behov  

 for dette.
Indtægtsrammereguleringen skal ske under hensyntagen  

 til anlæggenes størrelse samt øvrige forhold og  

 vilkår, således at der blandt andet sikres en forsvarlig  

 sammenhæng mellem de mulige rationaliseringsgevinster og det  

 administrative arbejde, der er forbundet med indtægtsrammereguleringen.  

 Indtægtsrammereguleringen kan kun finde sted med henblik på  

 fastsættelse af rammer for indtægterne fra varmeproduktionen.
De  

 dele af et produktionsanlæg, der alene er relaterede til anden  

 produktion end varmeproduktion, typisk elproduktionen, vil således ikke  

 være omfattet af indtægtsrammereguleringen efter  

 varmeforsyningsloven.
 Såfremt forholdene, herunder det mulige  

 effektiviseringspotentiale, taler for det, kan det undlades at  

 fastsætte indtægtsrammer for enkelte anlæg eller typer af  

 anlæg.
I medfør af § 20 a, stk. 3, kan Energitilsynet  

 dispensere fra indtægtsrammerne, som er fastsat af tilsynet selv, hvis  

 det er nødvendigt, for at varmeforsyningsanlægget kan  

 gennemføre forpligtelser, der f.eks. følger af kontrakter, der  

 er indgået før lovforslagets fremsættelse, eller hvis det  

 er nødvendigt for at opfylde helt særlige behov, for eksempel  

 for re- eller nyinvesteringer.
Bestemmelsen sigter ikke på at holde  

 hånden over anlæg, der vedvarende undlader at effektivisere, men  

 på at sikre varmeforsyning til alle.
Hensynet til forsyningssikkerhed  

 vejer således tungere end hensynet til effektivitet.
Bestemmelsen er  

 kun møntet på helt særlige tilfælde og kan  

 især tænkes benyttet, hvor forholdene, der forhindrer  

 anlægget i at leve op til indtægtsrammen, ikke kan lægges  

 anlægget til last.
 Med bestemmelsen i § 20 a, stk. 4, ønskes det  

 sikret, at en hver form for indtægt fra aktiviteter, der ikke  

 måtte være omfattet af prisbestemmelserne i § 20, indgår  

 ved fastsættelsen af indtægtsrammen for anlægget.
 Inddragelsen af indtægter skal ske med respekt for  

 en eventuel fastlagt omkostningsfordeling, og den berører ikke den  

 prisregulering, som det pågældende anlæg i øvrigt  

 måtte være underkastet, f.eks. hvile-i-sig-selv-reguleringen af  

 affaldsforbrændingsanlæg efter miljøbeskyttelseslovens §  

 48.
 Et overskud, som et forbrugerejet eller kommunalt ejet  

 anlæg opnår i kraft af sit ejer- eller medejerskab af et  

 anlæg, der er omfattet af § 20 b, skal ligeledes indgå ved  

 fastsættelsen af indtægtsrammen for anlægget.
 Med bestemmelsen i stk. 4 tilsigtes der ikke  

 ændringer af, hvilke aktiviteter anlæggene lovligt kan  

 varetage.
 Bestemmelsen vedrører ikke indtægter, der er  

 omfattet af reglerne om anvendelse af overskud i forhold til  

 indtægtsrammen som fastsat efter stk. 5, jf. straks nedenfor.
 I medfør af § 20 a, stk. 5, kan miljø- og  

 energiministeren fastsætte regler om, hvordan det enkelte anlæg  

 kan anvende et eventuelt overskud opnået som følge af, at  

 anlægget har holdt omkostningerne under indtægtsrammen.  

 Overskuddet i henhold til indtægtsrammen kan anvendes til  

 prisreduktioner, forøgede muligheder for henlæggelser, bonus til  

 brugerne af anlægget, nedbringelse af gæld, ekstraordinær  

 forrentning af indskudskapitalen og til aktiviteter, der ligger i umiddelbar  

 forlængelse af driften af anlægget, for eksempel  

 ekstraordinære vedligeholdelsesarbejder, en særlig indsats med  

 henblik på tilslutning af nye kunder eller rådgivning af kunder  

 udover, hvad der følger af offentlige forpligtigelser, der allerede  

 måtte være pålagt i medfør af varmeforsyningsloven,  

 jf. lovforslagets § 1, nr. 18.
I forslaget til § 20 a, stk. 6, præciseres, at  

 varmeforsyningslovens »hvile-i-sig-selv«-princip kun er fraveget i  

 lovforslagets bestemmelser om indtægtsrammeregulering for så vidt  

 angår kommuners adgang til at føre midler ud af kommunale  

 varmeforsyningsselskaber, idet kommunerne har mulighed for en  

 ekstraordinær forrentning af indskudskapitalen.
Omvendt fastholdes det,  

 at kommunerne ikke har adgang til at tilføre de kommunale virksomheder  

 midler.
Bestemmelsen er imidlertid ikke til hinder for, at en kommune som  

 debitor dækker eventuelle underskud i en sådan virksomhed.  

 Kapitalbevillinger og garantistillelse vil ligeledes ikke være omfattet  

 af bestemmelsen i stk. 6.
 Med forslaget til § 20 a, stk. 7, foreslås det, at  

 indtægtsrammereguleringen ikke omfatter selve  

 affaldsforbrændingsanlægget, der fortsat alene er underlagt  

 »hvile-i-sig-selv-princippet«, således som dette kommer til udtryk i  

 henholdsvis varmeforsyningslovens § 20 og miljøbeskyttelseslovens §  

 48. Fremføringsanlæg, der selskabsmæssigt er knyttet til  

 et affaldsforbrændingsanlæg, vil dog - i lighed med øvrige  

 anlæg i § 20 - være omfattet af bestemmelserne om  

 indtægtsrammeregulering.
 For at fremme udbygningen med geotermiske anlæg,  

 solvarmeanlæg og biogas- og biomassefyrede anlæg fraviges i § 20  

 b varmeforsyningslovens hovedregel om »hvile-i-sig-selv«-princippet.
 Efter stk. 1 vil det således for disse særligt  

 anførte anlæg være muligt at indregne et overskud i prisen  

 for deres leverancer til et produktions- eller forsyningsanlæg.
 Da der endvidere skal sikres en fortsat indpasning af  

 industriel kraftvarme i fjernvarmeforsyningen, kan disse anlæg  

 ligeledes indregne et overskud i prisen for deres leverancer til et  

 produktions- eller forsyningsanlæg.
 Såfremt et anlæg, bortset fra til reserve-  

 eller spidslastproduktion, anvender andre brændselsformer eller  

 teknologier end de, der udtrykkeligt er nævnt i § 20 b, vil hele  

 anlægget være afskåret fra at udnytte mulighederne for  

 fortjeneste efter § 20 b.
Opnår en forbrugerejet eller kommunalt ejet  

 varmeforsyningsvirksomhed i kraft af sit ejer- eller medejerskab af et  

 anlæg som nævnt i stk. 1, en indtægt, skal denne  

 indgå ved fastsættelsen af indtægtsrammen for  

 anlægget, jf. forslaget til § 20 a, stk. 4. Dette vil gælde  

 uanset, om det anlæg, der leveres til, ejes af den eller de samme, der  

 indgår i ejer- eller medejerskabet af anlægget, som efter stk. 1  

 kan indregne en fortjeneste.
Det er i den forbindelse ikke afgørende,  

 om det forbrugerejede eller kommunalt ejede anlæg udøver en  

 bestemmende indflydelse på det anlæg, der kan indregne en  

 fortjeneste.
 Et kommunalt ejet anlægs deltagelse i et selskab,  

 der har mulighed for at indregne en fortjeneste efter stk. 1,  

 forudsætter således, at anlægget i øvrigt  

 udøver aktiviteter efter varmeforsyningslovens § 20, hvorved et  

 eventuelt overskud kan og skal indregnes i indtægtsrammen for disse  

 aktiviteter, jf. forslaget til § 20 a, stk. 4.
I lyset af den fortsatte teknologiske udvikling gives der  

 med den foreslåede § 20 b, stk. 2, miljø- og energiministeren  

 adgang til at lade anlæg, som ikke allerede er nævnt i stk. 1, og  

 som ligeledes er baseret på vedvarende energi, blive omfattet af  

 muligheden for at indkalkulere et overskud i prisen.
Forudsætningen  

 herfor er, at de pågældende anlæg, ligesom anlæggene  

 i stk. 1, leverer til et andet produktions- eller forsyningsanlæg.
 Da forbrugerne ikke nødvendigvis har indflydelse  

 på driften af det anlæg, der leverer, og derfor ikke har  

 indflydelse på de forhold på anlægget, der bestemmer  

 omkostningerne og dermed prisen, kan der efter forslaget til § 20 b, stk. 3,  

 fastsættes et prisloft for leverancer til produktions- eller  

 forsyningsvirksomheden med henblik på at beskytte forbrugerne, der er  

 tilknyttet dette anlæg.
Loftet på prisen for ovennævnte leverancer vil  

 tage udgangspunkt i, hvordan prisen ville have set ud, hvis der ikke var et  

 anlæg omfattet af § 20 b i den pågældende by, og der i  

 stedet var blevet etableret et værk i overensstemmelse med de  

 energipolitiske retningslinier.
Ligger det pågældende § 20  

 b-anlæg eksempelvis i et naturgasforsynet området, vil det  

 alternative værk blive et effektivt drevet naturgasbaseret  

 kraftvarmeværk.
 Bestemmelsen gælder også, hvor for eksempel  

 damp leveres til et kraftvarmeanlæg og ikke direkte til et  

 distributionsanlæg.
Ved beregningen indgår det, at der skal foretages en  

 teknisk fornyelse af det prisregulerede anlæg ud fra almindelige  

 driftsmæssige kalkuler.
Beregningen vil endvidere ske under hensyntagen  

 til anlæggets størrelse, om der er tale om grundlast- eller  

 spidslastleverancer og til, hvilken værdi varmen samlet set har.
Til nr. 8 Den nye formulering af § 21 tager sit udgangspunkt i den  

 gældende lovs § 21. Det fremgår af forslaget til bestemmelsen i §  

 21, stk. 1, at tariffer, omkostningsfordeling og andre betingelser for de af  

 § 20 og § 20 b omfattede ydelser skal anmeldes til et af miljø- og  

 energiministeren nedsat tilsyn (Energitilsynet) efter regler fastsat af  

 Energitilsynet.
 Med anvendelse af begrebet »tarif« er der ikke tale om  

 realitetsændringer i forhold til det hidtil anvendte begreb, »priser«,  

 men det ønskes herved at opnå en mere ensartet sprogbrug i  

 varmeforsyningsloven og i energiforsyningslovgivningen generelt.
 Med »omkostningsfordelingen« menes den  

 fordeling, som der kan fastsættes regler om efter forslaget til  

 varmeforsyningslovens § 20, stk. 4, 2. pkt.
 Da naturgasforsyning, på grund af den parallelt med  

 dette lovforslag fremsatte L 239, ikke længere skal være omfattet  

 af varmeforsyningsloven med undtagelse af bestemmelserne i lovens kap. 2 og  

 3, vil naturgasforsyning være undtaget fra anmeldelsespligten efter  

 varmeforsyningslovens § 21.
 Med henblik på at opfylde deres forpligtelser efter  

 varmeforsyningsloven kan anlæggene efter omstændighederne  

 være nødsaget til at indgå aftaler og/eller udvise en  

 adfærd, som under normale omstændigheder ville blive anset for at  

 stride mod bestemmelserne i konkurrencelovens § 6  

 (konkurrencebegrænsende aftaler) eller § 11 (misbrug af dominerende  

 stilling). Det følger imidlertid af konkurrencelovens § 2, stk. 2, at  

 bl.a. bestemmelserne i lovens § 6 og § 11 ikke finder anvendelse, hvis en  

 konkurrencebegrænsning er en direkte eller nødvendig  

 følge af offentlig regulering.
 Afgørelsen af, om en konkurrencebegrænsning  

 er en direkte eller nødvendig følge af offentlig regulering,  

 skal i henhold til konkurrencelovens § 2, stk. 4, træffes af den  

 myndighed m.v., der har fastsat den pågældende regulering eller,  

 såfremt reguleringen er fastsat ved lov eller EF-forordning, af  

 vedkommende minister.
 Det vil således være op til miljø- og  

 energiministeren at vurdere, om konkurrencebegrænsende aftaler og/eller  

 adfærd, der kan udgøre et misbrug af dominerende stilling,  

 må anses for at være en direkte eller nødvendig  

 følge af den regulering, der fremgår af varmeforsyningsloven  

 eller af regler, som ministeren har fastsat i medfør af loven.  

 Såfremt den konkurrencebegrænsende aftale eller adfærd  

 vedrører forhold, der er reguleret i regler, som Energitilsynet har  

 fastsat i henhold til loven, vil det være tilsynet, der skal foretage  

 den omhandlede vurdering.
Såfremt miljø- og energiministeren og/eller  

 Energitilsynet vurderer, at en aftale eller adfærd ikke er en direkte  

 eller nødvendig følge af varmeforsyningsloven eller af regler  

 fastsat i henhold til loven, vil det være op til Konkurrencerådet  

 at vurdere, om der foreligger en overtrædelse af konkurrencelovens  

 bestemmelser.
De beføjelser, der tilkommer Energitilsynet efter  

 varmeforsyningsloven, vil kunne udøves, selv om Konkurrencerådet  

 konstaterer, at der ikke foreligger nogen overtrædelse af  

 konkurrencelovens bestemmelser.
 Den kommende § 21, stk. 1, svarer med redaktionelle  

 ændringer til den gældende lovs § 21, stk. 1, og de kommende  

 bestemmelser i § 21, stk. 2-5, svarer med redaktionelle ændringer til  

 den gældende lovs § 21, stk. 2 og 4-6.
 »Omkostningsfordeling« er indsat i forslaget til stk. 3, 4  

 og 5, da omkostningsfordeling efter det foreslåede stk. 1 skal  

 være omfattet af anmeldelsespligten, jf. herved forslaget til § 20,  

 stk. 4, 2. pkt.
Med de foreslåede redaktionelle ændringer af  

 det gældende stk. 8, vil stk. 6 finde anvendelse på de samme  

 bestemmelser som hidtil, idet den gældende lovs § 21, stk. 3, dog  

 foreslås ophævet.
Spørgsmålet om anmeldelsernes  

 offentlighed skønnes i dag reguleret på hensigtsmæssig  

 måde efter lov om offentlighed i forvaltningen.
 Med bestemmelsen i stk. 6 har Energitilsynet - som hidtil  

 - kompetence til at påse, at et anlægs vedtægter er  

 udformet på en sådan måde, at brugerindflydelsen i rimeligt  

 omfang afspejler antallet af forbrugere og det faktiske forbrug.
 Den gældende lovs § 21, stk. 7, foreslås  

 ophævet, da naturgasforsyning efter lovforslaget ikke længere vil  

 være omfattet af varmeforsyningsloven med undtagelse af bestemmelserne  

 i lovens kap. 2 og 3.
Til nr. 9 Som noget nyt skal varmeforsyningsanlæggene efter  

 forslaget til § 22, stk. 1, anmelde regnskaber, budgetter og andre  

 oplysninger efter tilsynets nærmere bestemmelse til brug ved  

 fastsættelse af og tilsynet med de i § 20 a nævnte  

 indtægtsrammer.
Med bestemmelsen i § 22, stk. 2, kan miljø- og  

 energiministeren fastsætte regler om de i § 20 nævnte  

 anlægs regnskabsføring og budgettering, herunder at den skal ske  

 i standardiseret form.
Der kan bl.a. fastsættes regler om kontoplan,  

 bogføring- og revisionsinstruks, kapital- og regnskabsmæssig  

 opdeling af produktionen (på f.eks. el og varme) og mellem produktion  

 og forsyning samt om regnskabsåret.
Hensigten med bestemmelsen er at  

 sikre et tilstrækkeligt og hensigtsmæssigt grundlag for  

 Energitilsynets kontrol med tariffer, omkostningsfordeling og andre  

 betingelser samt for fastsættelsen af præcise  

 indtægtsrammer for de af § 20 a omfattede anlæg.
Bemyndigelsen i § 22, stk. 3, er indsat med henblik  

 på at sikre miljø- og energiministeren hjemmel til  

 administrativt at gennemføre de regler, der måtte være  

 nødvendige for at opfylde de regnskabsmæssige forpligtelser  

 m.v., der er indeholdt i det af Europa-Kommissionen vedtagne forslag til  

 ændring af gennemsigtighedsdirektivet (Kommissionens direktiv  

 80/723/EØF, som senest ændret ved direktiv 93/84/EØF).  

 Forslaget til ændringen af direktivet indeholder bl.a. krav om, at  

 visse virksomheder, der er omfattet af EF-traktatens art. 86, stk. 1 eller 2,  

 skal føre særskilte regnskaber med et nærmere fastsat  

 indhold.
Det af Kommissionen vedtagne forslag er ikke endeligt endnu, ligesom  

 der fortsat er en del fortolkningstvivl med hensyn til konsekvenserne af  

 forslaget, herunder hvilke virksomheder der vil være omfattet af  

 Kommissionens direktiv.
Det foreslås derfor, at ministeren bemyndiges  

 til at fastsætte de nødvendige regler til opfyldelse af  

 ændringen af direktivet.
Til nr. 10 Formålet med bestemmelserne i kapitel 4 a (§  

 23-§ 23 d) er blandt andet at præcisere Energitilsynets opgaver i  

 henhold til varmeforsyningsloven.
Energitilsynet er nedsat i henhold til §  

 78, stk. 1, i lov nr. 375 af 2. juni 1999 om elforsyning (elforsyningsloven).  

 Det følger blandt andet af elforsyningsloven, at Energitilsynet  

 skal varetage tilsyns- og klageopgaver på energiområdet,  

at tilsynet kan behandle og afgøre sager på eget  

 initiativ eller på grundlag af klage, at Konkurrencestyrelsen og  

 Energistyrelsen stiller sekretariatsbistand til rådighed for tilsynet  

 og dets formand, og at Energitilsynet årligt aflægger  

 beretning for sin virksomhed til miljø- og energiministeren.
Ifølge en henvisning, indsat i varmeforsyningsloven  

 ved lov nr. 379 af 2. juni 1999, finder elforsyningslovens § 81 og § 89  

 anvendelse i varmeforsyningsloven for så vidt angår  

 Energitilsynets beføjelser til at kræve oplysning m.v.,  

 tilsynets adgang til fremmed ejendom samt klage over tilsynets  

 afgørelser.
Denne ændring af varmeforsyningsloven er ved  

 bekendtgørelse nr. 1126 af 29. december 1999 trådt i kraft den  

 30. december 1999.
 I forbindelse med dette lovforslag er det fundet  

 hensigtsmæssigt at medtage yderligere bestemmelser om henholdsvis  

 Energitilsynet og Energiklagenævnet, jf. om klagenævnet  

 lovforslagets § 1, nr. 12-15. Af ordenshensyn og for at undgå  

 fortolkningstvivl medtages i nærværende lovforslag ordlyden af  

 alle de bestemmelser fra elforsyningslovens kap. 11, 12 og 14, herunder  

 bestemmelserne i § 81 og § 89, som med de nødvendige tilpasninger  

 også skal finde anvendelse i varmeforsyningsloven.
 De foreslåede bestemmelser i kapitel 4 a tilsigter  

 således at sikre parallelitet med de relevante bestemmelser i  

 elforsyningsloven med de tilpasninger, som varmeforsyningsloven tilsiger.
På baggrund af ovenstående foreslås det  

 at ophæve varmeforsyningslovens § 23, stk. 2, og i stedet lade de heri  

 anførte forhold indgå som selvstændige bestemmelser i  

 varmeforsyningsloven på linie med de øvrige relevante  

 bestemmelser fra elforsyningsloven.
Elforsyningslovens § 81 genfindes  

 herefter i forslaget til § 23 a og § 89 i forslaget til § 26.
 Bestemmelsen i den foreslåede § 23 svarer til  

 § 23, stk. 1 i den gældende varmeforsyningslov.
Det er i forbindelse med udarbejdelsen af  

 nærværende ændringslov atter blevet vurderet, om der  

 fortsat er  behov for en bestemmelse som § 23 a, der giver en  

 offentlig myndighed adgang til privat ejendom.
Det er fundet  

 nødvendigt at videreføre bestemmelsen for at sikre, at  

 Energitilsynet kan varetage sine opgaver på et effektivt og betryggende  

 grundlag, som det vurderes ikke at ville kunne opnås på anden  

 måde.
Der er derfor blot foretaget en mindre præcisering af  

 ordlyden i forhold til elforsyningslovens § 81.
Energitilsynets adgang til en virksomheds ejendom er  

 begrænset til de lokaliteter på ejendommen, hvor de oplysninger,  

 der er nødvendige for tilsynets varetagelse af sine opgaver,  

 forefindes.
Det vil sædvanligvis være virksomhedens  

 administrationslokaler uanset om disse er beliggende i forbindelse med  

 virksomhedens anlæg eller i forbindelse med for eksempel lokaler i den  

 offentlige administration.
Da bestemmelsen alene regulerer spørgsmål om  

 stikprøvekontrol, skal der i overensstemmelse med almindelige  

 lovgivningsprincipper ikke indhentes retskendelse.
Hvis der før  

 gennemførelsen af kontrolbesøget foreligger mistanke om et  

 strafbart forhold, kan der ikke som led i kontrollen ske adgang uden  

 retskendelse.
Spørgsmålet om adgang skal i så fald  

 behandles af domstolene efter retsplejelovens regler om ransagning.
Bestemmelsen i den foreslåede § 23 b har til  

 formål at sikre, at der er et tæt samarbejde mellem  

 Energitilsynet og de øvrige energimyndigheder, uden at dette i  

 øvrigt berører Energitilsynets uafhængighed.
Efter § 23 b  

 skal Energitilsynet således offentliggøre analyser og  

 statistiske oplysninger med henblik på, at sådanne oplysninger  

 kan indgå i de øvrige energimyndigheders arbejde.
Yderligere er der efter lovforslaget givet Energitilsynet  

 kompetence til at tage de fornødne skridt til at sikre gennemsigtighed  

 omkring tariffer, rabatter og andre betingelser, forudsat at disse  

 oplysninger ikke relaterer sig til anlæggenes egentlige kommercielle  

 aktiviteter.
Tilsynet kan fastsætte regler om, hvordan sådanne  

 oplysninger skal offentliggøres.
 Samarbejdet mellem Energitilsynet og miljø- og  

 energiministeren er desuden søgt styrket gennem bestemmelser om  

 udveksling af informationer, ligesom Energitilsynet har pligt til at  

 gøre miljø- og energiministeren opmærksom på  

 forhold, som tilsynet mener kan have betydning for ministerens arbejde.
 Energitilsynet kan med hjemmel i § 23 b, stk. 5, indhente  

 de oplysninger, som skønnes nødvendige for tilsynets virksomhed  

 eller til afgørelse af, om et forhold er omfattet af lovens  

 bestemmelser eller af regler udstedt i medfør af loven, herunder  

 regnskaber, regnskabsmateriale, udskrift af bøger, andre  

 forretningspapirer og elektronisk lagrede data.
Efter den foreslåede formulering af § 23 c  

 skal de omkostninger, som er forbundet med Energitilsynets drift, betales af  

 de anlæg, som tilsynet fører tilsyn med efter loven eller efter  

 regler udstedt i henhold hertil.
Miljø- og energiministeren kan efter  

 bestemmelsens stk. 2 fastsætte regler om, at der til dækning af  

 tilsynets omkostninger skal betales et gebyr for indbringelse af klage.
Der  

 vil dog som udgangspunkt ikke blive stillet krav om gebyr ved indbringelse af  

 klage fra forbrugere.
§ 23 d skal sikre, at miljø- og  

 energiministeren kan pålægge de anførte anlæg at  

 udarbejde og udlevere det nødvendige datagrundlag for udarbejdelse af  

 f.eks. forbrugs- og produktionsstatistikker.
Miljø- og  

 energiministeren kan desuden pålægge anlæggene at udarbejde  

 statistiske analyser over udviklingen i varmeforbruget og dennes fordeling  

 på forskellige forbrugerkategorier og anvendelsesformål og at  

 udlevere disse oplysninger til miljø- og energiministeren.
Stk. 2. udgør alene en kodificering af de  

 gældende forhold, hvor kommunerne giver miljø- og  

 energiministeren de nødvendige oplysninger til at kunne følge  

 udviklingen i tilslutningen og udbygningen af den kollektive varmeforsyning i  

 kommunerne.
Bestemmelsen omfatter også naturgasleverancer.
 Hensigten med stk. 3 er, at give miljø- og  

 energiministeren mulighed for at udstede regler om oplysningernes karakter og  

 omfang.
 Det foreslås, at der som et nyt kapitel 4 b  

 indsættes regler i varmeforsyningsloven om reduktion af kommunens  

 generelle statstilskud som følge af erhvervelsen af et provenu ved  

 salg af kommunalt ejede anlæg (§ 23 e), forkøbsret ved salg af  

 kommunalt ejede eller forbrugerejede fremføringsanlæg (§ 23 f)  

 samt regler om forbrugerindflydelse i virksomheder, der ejer  

 fremføringsanlæg (§§ 23 g-k), herunder om udskillelse af driften  

 af disse anlæg i selvstændige selskaber.
 En del af disse bestemmelser har deres parallel i  

 elforsyningsloven og i L 239 om naturgasforsyning, idet der dog er taget  

 højde for de forhold, der gør sig gældende på  

 varmeforsyningsområdet, særligt at der kun i begrænset  

 omfang indføres konkurrence inden for varmeforsyningssektoren.
 Efter den foreslåede bestemmelse til § 23 e,  

 stk. 1, skal kommunen ved salg af virksomheder, der ejer anlæg til  

 fremføring af opvarmet vand eller damp eller andele eller aktier heri,  

 foretage en opgørelse over indskudskapitalen.
 Den del af kapitalen, som eventuelt er indskudt af  

 kommunen, skal i overensstemmelse med »hvile-i-sig-selv«-tankegangen i  

 varmeforsyningsloven holdes ude ved beregningen af den reduktion af  

 statstilskuddet, som efter forslaget skal finde sted efter § 23 e, stk.  

 7.
Efter både den gældende og den nye formulering  

 af varmeforsyningslovens § 20 kan der med Energitilsynets tiltræden  

 beregnes en forrentning af indskudskapitalen.
Hvis en kommune, i stedet for  

 løbende at trække denne godkendte forrentning ud af selskabet,  

 har ladet denne indestå i selskabet, vil en sådan  

 indestående kapital skulle medregnes til indskudskapitalen.  

 Indskudskapitalen omfatter således al kapital, som er investeret i  

 selskabet.
Kommunen skal herudover efter forslaget til § 23 e, stk.  

 1, opgøre nettoprovenuet ved salget.
Nettoprovenuet opgøres som  

 salgsprisen fratrukket indskudskapitalen samt beløb, som ved salget  

 ikke tilfalder kommunen.
Dette indebærer blandt andet, at kommunen skal  

 tage stilling til, om en del af salgsprovenuet i overensstemmelse med lovens  

 »hvile-i-sig-selv«-princip helt eller delvist skal tilbageføres til  

 forsyningsområdets forbrugere.
Kommunen foretager opgørelsen og indsender denne  

 til Energitilsynet, jf. forslagets stk. 3. Energitilsynet får med  

 forslaget til stk. 3 mulighed for at fastsætte regler for anmeldelsen,  

 herunder procedure- og fristbestemmelser.
En sådan adgang svarer til  

 princippet ved anmeldelse af priser og andre betingelser, som i dag er  

 gældende efter varmeforsyningslovens § 21.
 Hensigten med bestemmelserne i stk. 2 og stk. 4 er at  

 forhindre, at kommuner ved forskellige selskabskonstruktioner m.v. kan  

 omgå lovens formål.
Stk. 2 nævner en række situationer, som  

 sidestilles med salg.
Bestemmelsen omfatter således enhver form for hel  

 eller delvis, direkte eller indirekte overdragelse m.v. af direkte eller  

 indirekte rådighed eller anden rettighed over  

 fremføringsanlæg.
De rettigheder, der her sigtes til, kan  

 eksempelvis være fordringer, herunder konvertible obligationer m.m.,  

 forkøbsrettigheder, stemmerettigheder, aktionæroverenskomster  

 eller adgang til at udnytte ledelsesret eller udpege  

 bestyrelsesmedlemmer.
 Forslaget til bestemmelsen i stk. 4 tager sigte på  

 at hindre, at en kommune kan foretage det reelle frasalg af værdierne  

 gennem et selskab eller lignende med det formål at omgå  

 bestemmelsen om opgørelse og senere reduktion i statstilskud.
Den opgørelse, som i en salgssituation indsendes  

 til Energitilsynet, skal efter forslagets stk. 5 godkendes af tilsynet.  

 Tilsynet må således vurdere, om opgørelsen er i  

 overensstemmelse med varmeforsyningsloven.
Finder tilsynet, at dette ikke er  

 tilfældet, kan tilsynet foretage ændringer i opgørelsen,  

 før denne godkendes.
 Energitilsynets afgørelse kan i lighed med  

 tilsynets øvrige afgørelser påklages til  

 Energiklagenævnet, jf. forslaget til § 26. Fører en klage til en  

 ændret afgørelse, skal Energitilsynet i overensstemmelse med  

 bestemmelserne i § 23 e, stk. 6, indberette dette til  

 Indenrigsministeriet.
Indenrigsministeriet vil herefter ved tilskudsberegningen  

 tage højde for den ændrede afgørelse.
Forslaget til  

 bestemmelsen i stk. 7 indebærer, at en kommunes statstilskud reduceres  

 svarende til det nettoprovenu, kommunen har opnået på salget af  

 virksomheden m.v.
Det er forudsat, at et eventuelt nettotab ikke  

 medfører en regulering af statstilskud.
Der reduceres endvidere for  

 den rentefordel, som salget giver kommunen mulighed for.
Der sker således ingen reduktion for den del af  

 salgssummmen, som udgør den indskudte eller opsparede kapital eller  

 for midler, som måtte tilfalde forbrugerne eller andre.
Reduktionen vil  

 efter lovforslaget ikke kunne finde sted i statstilskud, hvortil der allerede  

 er givet tilsagn af Indenrigsministeriet.
Indenrigsministeriet skal således af hensyn til  

 tilskuds- og udligningsberegningen have modtaget meddelelse om, at der skal  

 ske en reduktion, inden 1. juni i et år, for at reduktionen vil kunne  

 finde sted i det følgende år.
I praksis vil forrentningen kunne  

 beregnes, når den samlede størrelse og tidsfølgen af den  

 eller de statstilskudsreduktioner, der skal foregå, foreligger.  

 Forrentningen skal beregnes fra det tidspunkt, hvor kommunen har haft  

 rådighed over beløbet.
Den periode, for hvilken renten skal  

 beregnes, vil afhænge af, hvornår reduktionen eller reduktionerne  

 finder sted.
I det omfang tilskudsreduktionen overstiger kommunens samlede  

 statstilskud for et år, vil der ske en reduktion for det beregnede  

 rentebeløb.
Der vil her skulle beregnes en rente af det nettoprovenu,  

 som statstilskuddet skal reduceres med, dog med fradrag af de reduktioner,  

 der allerede har fundet sted.
For det beløb, som indgår i den  

 første reduktion af statstilskuddet, skal der således beregnes  

 en forrentning fra det tidspunkt, hvor kommunen har rådighed over  

 beløbet til 1. juli det år, hvor reduktionen finder sted.  

 Kommunens rådighed over beløbet anses således for - som en  

 gennemsnitsbetragtning - at være ophørt pr. 1. juli i  

 året.
Hvis det fulde beløb ikke kan reduceres i statstilskuddet  

 det første år, skal der endvidere af det resterende beløb  

 beregnes en forrentning i endnu et år osv.
Der beregnes ikke  

 »rentes-rente«.
Renten fastsættes til Nationalbankens diskonto den  

 1. januar for det år, hvor tilskudsreduktionen udmeldes.
Samme  

 fremgangsmåde gælder også for renteberegningen ved  

 eventuelle tilskudsreduktioner efter § 37 i lov om elforsyning.
 Konsekvensændringen af lov om kommunal udligning og  

 generelle tilskud til kommuner og amtskommuner som følger af dette  

 lovforslags bestemmelse om reduktion af statstilskuddet for en kommune, som  

 har opnået et nettoprovenu ved salg af et varmeforsyningsanlæg,  

 indgår i det samtidig fremsatte forslag til lov om naturgasforsyning.  

 Der henvises til denne lovs forslag til § 63.
Med § 23 f indføres der en forkøbsret  

 for forbrugerne henholdsvis kommunerne ved salg af distributions- eller  

 transmissionsanlæg.
Ejer forbrugerne på salgstidspunktet ikke  

 anlægget, tilfalder forkøbsretten som udgangspunkt forbrugerne,  

 hvorimod retten tilfalder kommunen, når anlægget, der  

 sælges, er forbrugerejet.
Bestemmelsen har til formål at sikre, at forbrugerne  

 og kommunerne, såfremt de eksisterende ejere måtte ønske  

 at sælge, får mulighed for at opretholde den forbrugerindflydelse  

 og kommunale indflydelse, som varmeforsyningssektoren er præget af i  

 dag.
Bestemmelsen om forbrugernes forkøbsret skal derfor ikke finde  

 anvendelse i situationer, hvor anlægget overdrages til en anden  

 kommune.
Endvidere vil forkøbsretten vige for  

 forkøbsrettigheder, der måtte eksistere på tidspunktet for  

 lovforslagets fremsættelse.
 Efter stk. 3 gælder forbrugernes og kommunernes  

 forkøbsret også i tilfælde, hvor der er tale om  

 afståelse af ejerandele både i et distributions- eller et  

 transmissionsanlæg og i en virksomhed, der ejer et distributions- eller  

 et transmissionsanlæg.
Forkøbsretten bliver kun aktuel, såfremt de  

 nuværende ejere ønsker at afhænde anlæg eller en  

 virksomhed, der ejer et anlæg.
Såfremt forbrugerne respektive  

 kommunerne ikke inden for en frist på tre måneder erklærer  

 at ville gøre brug af forkøbsretten, bortfalder denne.
Forkøbsretten indebærer, at henholdsvis  

 forbrugerne og kommunerne har fortrinsret til at overtage anlæg eller  

 virksomhed til disses værdi.
Prisen fastsættes på  

 almindelige markedsvilkår.
Kan der ikke opnås enighed om  

 værdien af det pågældende aktiv, vil denne blive fastsat af  

 Energitilsynet, idet tilsynet i forvejen besidder den nødvendige  

 sagkundskab til vurdering af disse spørgsmål.
Hvis en aftale indgås uden iagttagelse af  

 bestemmelserne om forkøbsretten som omtalt i stk. 1-3, er aftalen  

 ugyldig.
Retsvirkningerne af ugyldighed følger af dansk rets  

 almindelige regler.
Distributions- og transmissionsanlæg, der ikke er  

 kommunalt ejede og/eller forbrugerejede skal efter forslaget til § 23  

 g udskilles i et selvstændigt selskab.
For dette selskab  

 gælder, at det ikke må varetage anden virksomhed end den, der er  

 knyttet til fremføring af opvarmet vand eller damp.
Anden virksomhed,  

 som selskabet måtte ønske at varetage, skal ske i et andet  

 selvstændigt selskab.
 For at anlæggene på hensigtsmæssig  

 måde kan indrette deres virksomhed efter denne bestemmelse,  

 udsættes ikrafttrædelsen af § 23 g til 1. januar 2001, jf.  

 lovforslagets § 2, stk. 1, 2. pkt.
Der kan forekomme tilfælde, hvor selve udskillelsen  

 af et anlæg i et selvstændigt selskab eller den deraf  

 følgende udgiftsstigning økonomisk vil ramme det oprindelige  

 anlægs virksomhed atypisk hårdt.
Derudover kan der være  

 tale om, at fremføringsanlægget er af en så lille  

 størrelse eller af så underordnet betydning, at en udskillelse  

 af anlægget i et selvstændigt selskab ikke vil stå i et  

 rimeligt forhold til det dermed forbundne arbejde og omkostningerne.  

 Miljø- og energiministeren har derfor efter § 23 g, stk. 2, adgang  

 til, hvis forholdene tilsiger det, at undtage distributions- eller  

 transmissionsanlægget fra kravet i stk. 1.
Det foreslåede indflydelseskrav i enten § 23 h eller  

 § 23 i skal iagttages af en virksomhed, der ejer et anlæg til  

 fremføring af opvarmet vand eller damp.
Kravene er tilstræbt  

 udformet således, at de allerede er opfyldt i eksisterende  

 virksomheder.
Skulle der mod forventning forekomme virksomheder, hvor  

 indflydelseskravene ved lovforslagets fremsættelse ikke er opfyldt,  

 skal der dispenseres fra kravet efter bestemmelsen i § 23 h, stk. 4. En  

 virksomhed, der får dispensation fra kravet om forbrugerindflydelse,  

 kan ikke uden ændringer i ejerkredsen efterfølgende mødes  

 af et krav om etablering, af det i § 23 i omtalte  

 forbrugerrepræsentantskab.
Ved forslaget til § 23 h, stk. 1, fastslås  

 det, at det er enten direkte eller indirekte valgte  

 forbrugerrepræsentanter, der skal udgøre flertallet af  

 virksomhedens bestyrelsesmedlemmer.
Det forudsættes herved, at  

 virksomheder, der ejer fremføringsanlæg, i almindelighed vil  

 have en bestyrelse, men hvis dette ikke er tilfældet, vil bestemmelsen  

 finde analog anvendelse på det tilsvarende organ, der forestår  

 virksomhedens overordnede ledelse.
 I en virksomhed, som for eksempel er et forbrugerejet  

 andelsselskab, vil kravet om direkte forbrugerindflydelse være opfyldt,  

 såfremt bestyrelsen i virksomheden vælges af andelshaverne.  

 Såfremt bestyrelsen i stedet vælges af et repræsentantskab,  

 der vælges af andelshaverne, finder bestemmelsen i stk. 2  

 anvendelse.
Forbrugerindflydelseskravet kan også opfyldes  

 indirekte, nemlig hvor en eller flere kommuner i kraft af aktiebesiddelse  

 eller på anden måde har ret til at vælge flertallet af  

 virksomhedens bestyrelse.
Dette bygger på en betragtning om, at en  

 flerhed af forbrugere i en virksomheds forsyningsområde har valgt  

 kommunalbestyrelsen og herigennem indirekte har indflydelse på  

 udpegningen af virksomhedens bestyrelse.
For virksomheder, der udøves  

 i aktieselskabsform, følger det af aktieselskabslovens § 49, stk. 6,  

 at flertallet af bestyrelsens medlemmer skal vælges af  

 generalforsamlingen.
I så fald vil indflydelseskravet i stk. 1 for  

 eksempel kunne opfyldes, såfremt kommuner har en bestemmende  

 indflydelse på generalforsamlingen.
 § 23 h, stk. 2 og 3, vedrører en række  

 særlige tilfælde, hvor forbrugerindflydelseskravet anses for  

 opfyldt, selv om forbrugere og kommuner kun indirekte har indflydelse  

 på valget af virksomhedens bestyrelse.
 Bestemmelsen i stk. 3 gælder ikke, såfremt  

 direktionen for et holdingselskab af sin bestyrelse får bemyndigelse  

 til at vælge bestyrelsen i virksomheden, der ejer  

 fremføringsanlægget.
 Såfremt en virksomhed ikke opfylder  

 indflydelseskravet i § 23 h, følger det af § 23 i, stk. 1, at  

 der i stedet skal etableres et forbrugerrepræsentantskab.
Forbrugerrepræsentantskabet har til opgave at  

 vælge flertallet af medlemmerne i virksomhedens bestyrelse. § 23 i,  

 stk. 1, sikrer således forbrugerne, hvis ejendom er tilsluttet  

 virksomhedens anlæg, en ret til at vælge  

 repræsentantskabsmedlemmer, der skal vælge flertallet af  

 virksomhedens bestyrelse.
Herved opnås forbrugerindflydelse i  

 virksomheden på en anden måde end den i § 23 h anførte.  

 Bestemmelsen vil bl.a. skulle anvendes, såfremt ændringer i  

 ejerkredsen fører til, at indflydelseskravet i § 23 h ikke  

 længere er opfyldt, for eksempel såfremt en kommunalt ejet  

 virksomhed overdrages til nye ejere.
Ifølge § 23 i, stk. 2, er det overladt til  

 miljø- og energiministeren at fastsætte nærmere regler  

 for, hvornår en forbruger har ret til at deltage i valget af  

 medlemmerne af forbrugerrepræsentantskabet eller selv kan opstille som  

 kandidat til forbrugerrepræsentantskabsvalget.
Denne bemyndigelse kan  

 bl.a. udnyttes til at fastsætte bopælskrav, herunder bestemmelser  

 om, at medlemmer af forbrugerrepræsentantskabet skal udtræde,  

 såfremt de fraflytter forsyningsområdet.
Endvidere kan ministeren  

 fastsætte regler om længden af  

 repræsentantskabsmedlemmernes mandat.
 Det fremgår af aktieselskabslovens § 49, stk. 6, at  

 flertallet af bestyrelsens medlemmer skal vælges af  

 generalforsamlingen, med mindre bestyrelsen vælges af  

 repræsentantskabet efter § 59, stk. 3. Da  

 forbrugerrepræsentantskabet i § 23 i ikke er valgt i overensstemmelse  

 med bestemmelserne i aktieselskabslovens § 59, præciseres det i  

 bestemmelsen, at aktieselskabslovens § 49, stk. 6, ikke finder  

 anvendelse.
Efter aktieselskabslovens § 49, stk. 2, har medarbejderne  

 ret til at vælge et antal medlemmer af bestyrelsen og suppleanter for  

 disse svarende til halvdelen af det antal bestyrelsesmedlemmer, der  

 vælges af generalforsamlingen.
I virksomheder, hvori flertallet af  

 bestyrelsens medlemmer vælges af et forbrugerrepræsentantskab  

 efter bestemmelserne i § 23 i, har medarbejderne ret til at vælge et  

 antal medlemmer af bestyrelsen og suppleanter for disse svarende til  

 halvdelen af det antal medlemmer, der vælges af  

 forbrugerrepræsentantskabet og generalforsamlingen tilsammen.
Det fremgår af aktieselskabslovens § 59, stk. 1, at  

 flertallet af repræsentantskabets medlemmer skal vælges af  

 selskabets generalforsamling.
Medlemmerne af et  

 forbrugerrepræsentantskab efter § 23 i skal dog også for  

 aktieselskabers vedkommende fuldt ud vælges af forbrugerne i  

 forsyningsområdet, og det præciseres derfor i § 23 i, stk. 4, at  

 bestemmelsen i aktieselskabslovens § 59, stk. 1, ikke finder anvendelse i  

 relation til valg af forbrugerrepræsentantskaber.
Det bør ikke være udelukket, at et eller  

 flere af forbrugerrepræsentantskabets medlemmer udpeges som  

 bestyrelsesmedlem i virksomheden.
Det bestemmes derfor i § 23 i, stk. 4, at  

 aktieselskabslovens § 59, stk. 2, 2. pkt., ikke finder anvendelse, idet denne  

 bestemmelse fastsætter, at et repræsentantskabsmedlem ikke  

 samtidig kan varetage hvervet som bestyrelsesmedlem.
Ifølge § 23 j, stk. 1 og 2, skal  

 virksomheden sørge for at etablere et forbrugerrepræsentantskab  

 efter § 23 i senest seks måneder efter, at virksomheden ikke opfylder  

 indflydelseskravet i § 23 h.
Har virksomheden søgt dispensation, jf. §  

 23 h, stk. 4, har ansøgningen opsættende virkning i relation til  

 fristen på seks måneder.
Et forbrugerrepræsentantskab efter  

 § 23 j skal for bestående aktieselskabers vedkommende etableres ved  

 ændring af aktieselskabets vedtægter.
 Med bestemmelsen i § 23 k får Energitilsynet  

 kompetence til at påse, at virksomheden overholder de i §§ 23 h-j  

 anførte krav.
 Opstår der uenighed, for eksempel mellem  

 fremføringsvirksomheden og forbrugeren, om, hvorvidt vedtægterne  

 opfylder kravet om forbruger- eller kommunal indflydelse, kan  

 vedtægterne i medfør af § 23 k forlægges Energitilsynet,  

 der herefter træffer afgørelse i spørgsmålet.
Til nr. 11 Den foreslåede § 24 vil finde anvendelse på de  

 anlæg, der vil være omfattet af varmeforsyningslovens § 2, stk.  

 1. I modsætning til hidtil er anlæg til fremføring af  

 naturgas ikke længere omfattet af bestemmelsen i § 24, da kun  

 varmeforsyningslovens kap. 2 og 3 fremover skal finde anvendelse på  

 disse anlæg, jf. forslagets § 1, nr. 1.
 Miljø- og energiministerens adgang til at  

 fastsætte regler udvides til at omfatte generelle regler om tekniske og  

 driftsmæssige krav til anlæggene samt regler om de tekniske  

 komponenter, der anvendes i anlæggene, herunder forsyningsledningerne.  

 Med driften forstås også organisatoriske forhold som for eksempel  

 energiledelse.
Til nr. 12 Det foreslås, at kapitel 6 ikke længere kun  

 skal indeholde klagebestemmelser, men også bestemmelser om en ny  

 klagemyndighed inden for varmeforsyningsloven, Energiklagenævnet.  

 Kapiteloverskriften foreslås derfor ændret i overensstemmelse  

 hermed.
Samtidig bliver klagebestemmelserne affattet således, at der  

 opnås parallelitet med de relevante bestemmelser i elforsyningsloven og  

 i lov om naturgasforsyning, L 239.
Til nr. 13 Klagesager over Energitilsynets afgørelser er ved  

 ikrafttræden den 30. december 1999 af lov nr. 379 af 2. juni 1999 om  

 ændring af varmeforsyningsloven blevet overflyttet fra  

 Konkurrenceankenævnet til det uafhængige Energiklagenævn,  

 som er nedsat i henhold til § 5, stk. 2, i lov om statstilskud til  

 dækning af udgifter til kuldioxidafgift i visse virksomheder med et  

 stort energiforbrug, jf. lovbekendtgørelse nr. 846 af 17. november  

 1997.
Efter forslaget til § 26, skal Energiklagenævnet  

 ligeledes være klageinstans for afgørelser truffet i henhold til  

 loven af kommunalbestyrelsen og miljø- og energiministeren.  

 Klagesager, som tidligere  

 er blevet behandlet af Energistyrelsen over kommunalbestyrelsernes  

 afgørelser, vil dermed blive overført til  

 Energiklagenævnet.
Klagesager, hvor kommunalbestyrelsen har været  

 involveret i fastsættelsen af forhold, der henhører under  

 Energitilsynets kompetence, skal fortsat først vurderes af  

 Energitilsynet.
 Fristen for klage i stk. 3 svarer til den gældende  

 lovs § 27, men bestemmelsens formulering er ændret med henblik på  

 at præcisere tidspunktet for klagens indgivelse.
I forhold til klageberettigede, der har krav på  

 individuel meddelelse, regnes klagefristen fra det tidspunkt, meddelelsen er  

 kommet frem.
Har klageberettigede krav på offentlig  

 bekendtgørelse, regnes klagefristen fra den offentlige  

 bekendtgørelse.
Klagen skal være kommet frem til  

 Energiklagenævnet inden fristens udløb.
Klagefristen  

 udløber den samme ugedag, som meddelelsen er kommet frem, fire uger  

 senere.
Når klagefristens sidste dag falder på en lørdag,  

 en søn- eller helligdag, bliver fristen forlænget til den  

 følgende hverdag.
Til nr. 14 § 26 a bemyndiger miljø- og energiministeren til at  

 fastsætte regler om adgangen til at klage.
Stk. 1, nr. 1, bemyndiger  

 ministeren til at fastsætte nærmere regler om kredsen af  

 klageberettigede og om, hvilke afgørelser der kan påklages, idet  

 det samtidig forudsættes, at visse mindre indgribende afgørelser  

 kan afgøres endeligt i 1. instans.
Stk. 1, nr. 2, skal ses i sammenhæng med den  

 ulovbestemte interne delegationsbeføjelse og  

 delegationsbeføjelsen i § 28. Det kan i den forbindelse være  

 hensigtsmæssigt at kunne afskære adgangen til at kunne klage til  

 miljø- og energiministeren over f.eks.
Energistyrelsens og  

 Energitilsynets afgørelser.
 § 26 a, stk. 1, nr. 3, indeholder en bemyndigelse til  

 ministeren til at fastsætte regler om gebyr, herunder  

 størrelsen, ved indbringelse af en klage for Energiklagenævnet.  

 Der vil dog som udgangspunkt ikke blive stillet krav om gebyr ved  

 indbringelse af klage fra forbrugere.
Til nr. 15 Med § 27 foreslås at miljø- og  

 energiministeren bemyndiges til at kunne sammensætte  

 Energiklagenævnet på en måde, der anses for  

 hensigtsmæssig i forbindelse med klager efter varmeforsyningsloven.  

 Dette skal ses på baggrund af, at der i lov om statstilskud til  

 dækning af udgifter til kuldioxidafgift i visse virksomheder med et  

 stort energiforbrug er fastsat en sammensætning af  

 Energiklagenævnet med henblik på de sagstyper, som nævnet  

 skal behandle efter denne tilskudslov.
 Da ikke alle de sager, nævnet skal behandle efter  

 varmeforsyningsloven eller efter regler udstedt i henhold til loven, i  

 forhold til lovens formål nødvendigvis kræver en  

 stillingtagen fra et samlet nævn, er det fundet hensigtsmæssigt,  

 at der gives formanden mulighed for efter aftale med de øvrige  

 nævnsmedlemmer selv at træffe afgørelse, jf. forslaget til  

 stk. 2.
 Energiklagenævnet kan med hjemmel i § 27, stk. 3,  

 indhente de oplysninger, som skønnes nødvendige for  

 nævnets virksomhed eller til afgørelse af, om et forhold er  

 omfattet af lovens bestemmelser eller af regler udstedt i medfør af  

 loven, herunder regnskaber, regnskabsmateriale, udskrift af bøger,  

 andre forretningspapirer og elektronisk lagrede data.
Til nr. 16 Bestemmelsen indeholder en adgang for miljø- og  

 energiministeren til at bemyndige Energitilsynet til at udøve  

 ministerens beføjelser efter loven.
Til nr. 17 Som nævnt i blandt andet bemærkningerne til  

 forslagets § 1, nr. 1, skal naturgasforsyning efter lovforslaget ikke  

 længere være omfattet af varmeforsyningsloven med undtagelse af  

 bestemmelserne i lovens kap. 2 og 3. På den baggrund foreslås  

 bestemmelserne i varmeforsyningslovens kapitel 7 ophævet.
Samtidig  

 foreslås det, at der på dette sted i varmeforsyningsloven i  

 stedet medtages et kapitel om offentlige forpligtelser for anlæg  

 omfattet af varmeforsyningsloven vedrørende udøvelse af visse  

 nærmere angivne aktiviteter og overskriften til kapitel 7  

 foreslås derfor ændret i overensstemmelse hermed.
Til nr. 18 Stk. 1 i den foreslåede § 29 giver miljø- og  

 energiministeren mulighed for at pålægge anlæggene at  

 udføre en rækker opgaver, der kan fremme fjernvarmen, samtidig  

 med at anvendelsen sker på den mindst miljøbelastende  

 måde.
Der ønskes herved tilvejebragt forudsætninger for en  

 fortsat anvendelse af fjernvarme og en fortsat teknologisk udvikling inden  

 for sektoren.
Opgaverne kan være omfattende for det enkelte  

 anlæg, og der er efter bestemmelsen intet til hinder for, at flere  

 værker for eksempel kan aftale at indgå i et samarbejde med  

 hinanden om løsningen af opgaverne.
Miljø- og energiministeren  

 har mulighed for, hvor det er nødvendigt af hensyn til for eksempel en  

 ressourcemæssigt forsvarlig varetagelse af opgaverne, at påbyde  

 værker at indgå i et samarbejde, jf. bemærkningerne til  

 stk. 2 nedenfor.
Stk. 1, nr. 1, i forslaget til § 29 vedrører  

 aktiviteter, der kan medvirke til at fremme tilslutningen til fjernvarme, for  

 eksempel iværksættelse af informations- og oplysningskampagner.  

 Efter forslaget til § 20, stk. 5, jf. lovforslagets § 1, nr. 6, har  

 ministeren mulighed for at fastsætte økonomiske vilkår,  

 der gør en tilslutning attraktiv for forbrugerne.
Denne bestemmelse  

 vil også kunne finde anvendelse til at fastsætte de  

 økonomiske vilkår for tilslutningen i forbindelse med en  

 kampagne efter § 29, stk. 1, nr. 1.
Ifølge stk. 1, nr. 2, kan anlæggene blive  

 pålagt at kortlægge varmeforbruget i forsyningsområdet og  

 energiforbruget i anlæggene samt planlægge og medvirke til  

 gennemførelsen af energibesparelser og -effektiviseringer i både  

 forsyningsområdet og i anlæggene i området.
Anlæggene  

 skal ved kortlægningen og planlægningen vurdere de realistiske  

 potentialer for besparelser og effektiviseringer samt omkostningerne ved at  

 gennemføre dem.
Derved skabes der grundlag for, at indsatsen kan blive  

 prioriteret, således at der opnåes størst mulig  

 miljøgevinst for de anvendte midler.
 Indsatsen for energibesparelser og -effektiviseringer skal  

 være i overensstemmelse med planlægningen, og resultaterne af de  

 enkelte besparelsesinitiativer vil blive evalueret, således at  

 anlæggene og myndighederne har et samlet redskab for  

 prioriteringen.
Stk. 1, nr. 3, omfatter energirådgivning over for  

 forbrugerne i forsyningsområdet.
Med forbrugerne menes både de,  

 der allerede er tilsluttet fjernvarmeforsyningen, og de, der udgør  

 potentielle fjernvarmekunder, men som i dag benytter for eksempel elvarme.  

 Opgaver, som anlæggene efter denne bestemmelse kan blive pålagt  

 at udføre, er informationskampagner og individuel rådgivning om  

 energibesparende adfærd samt opsøgende virksomhed over for  

 større forbrugere for at motivere disse til at gennemføre  

 energibesparelser.
Bestemmelsen i stk. 1, nr. 4, giver ministeren hjemmel til  

 at sikre, at anlæggene gennem forskning og udvikling bidrager til en  

 miljømæssig gunstig udvikling inden for  

 varmeforsyningsområdet.
Det kan dreje sig om varetagelsen af  

 forsknings- og udviklingsprojekter, der kan udgøre  

 forudsætningen for udbygningen med miljøvenlige  

 varmeproduktionsanlæg.
Der kan være behov for at pålægge  

 anlæggene at igangsætte forsknings- og udviklingsprojekter inden  

 for konkrete områder, hvor markedet ikke kan forventes at initiere de  

 ønskede aktiviteter.
Der er således alene tale om projekter, der  

 er ikke-kommercielle, men som på sigt har mulighed for at blive  

 økonomisk bæredygtige.
Der kan kun anvendes midler hertil i  

 overensstemmelse med fællesskabsbestemmelserne for  

 statsstøtte.
 Energitilsynet skal påse, at de aktiviteter, hvis  

 udgifter kan indregnes i forbrugerpriserne, er ikke-kommercielle.
 For at sikre en mere helhedsorienteret forsknings- og  

 udviklingsindsats, vil det være naturligt, at anlæggene får  

 pålagt, at denne type opgaver skal varetages i samarbejde mellem flere  

 anlæg.
 Stk. 1, nr. 5, tager sigte på, at anlæggene  

 skal kunne give anvisninger på det fremtidige energiforbrug og  

 på, hvordan dette energibehov vil kunne dækkes, herunder hvorvidt  

 dette behov kan tilgodeses ved omstilling til mere miljøvenlige  

 produktionsformer.
Da en stor del af produktionsanlæggene inden for  

 varmeforsyningsområdet også er omfattet af elforsyningsloven,  

 skal udmøntningen af bestemmelserne om de offentlige forpligtelser ske  

 gennem koordination af de aktiviteter, der bliver udført inden for  

 rammerne af elforsyningsloven.
Tilsvarende vil der ske en koordination i  

 relation til aktiviteter, der vil være omfattet af lov om  

 naturgasforsyning, L 239.
 For at sikre at opgaverne løses effektivt, kan  

 miljø- og energiministeren efter § 29, stk. 2, fastsætte regler  

 om særlige indsatsområder eller om, hvordan opgaverne skal  

 udføres, herunder fastsætte mindstekrav til, hvad virksomhederne  

 skal kunne tilbyde, og at opgaverne skal varetages i et samarbejde mellem  

 flere anlæg.
 Der vil endvidere kunne stilles krav om, at resultaterne  

 af forsknings- og udviklingsindsatsen som hovedregel skal være  

 tilgængelige for offentligheden.
Med hjemmel i § 29, stk. 2, kan miljø- og  

 energiministeren blandt andet også fastsætte regler om  

 fakturering og opkrævning af beløb.
Ved hjælp af  

 bestemmelser om fakturering vil det blandt andet kunne sikres, at  

 forbrugernes betaling for de forskellige ydelser bliver gennemskuelige, og at  

 udgifterne ved nærmere bestemte offentlige forpligtelser bliver  

 specificerede på den enkelte forbrugers varmeregning.
Reglerne om  

 opkrævning kan blandt andet indeholde bestemmelser om, at udgifterne  

 til gennemførelse af aktiviteterne kun kan pålægges  

 forbrugerne, når eventuelle planer for aktiviteterne, jf. forslaget til  

 § 29, stk. 3, er godkendt af ministeren.
Miljø- og energiministeren kan, jf. forslaget til §  

 29, stk. 3, 1. pkt., bestemme, at nærmere angivne forudsætninger  

 skal lægges til grund for planlægningen.
Derved kan det sikres,  

 at der anvendes ensartede samfundsmæssige kriterier i vurderingerne, og  

 at aktiviteter med forholdsvis lave omkostninger - set i forhold til  

 besparelsesmulighederne - bliver prioriterede.
 Forslaget til § 29, stk. 3, 2. pkt., giver hjemmel til, at  

 miljø- og energiministeren kan fastsætte regler blandt andet om,  

 at aktiviteterne indgår i en forsknings- eller udviklingsplan,  

 udarbejdet af et eller flere anlæg, at planen er udarbejdet i et  

 tæt samarbejde med de berørte parter inden for sektoren, og at  

 planen har opnået godkendelse fra miljø- og energiministeren,  

 inden aktiviteterne sættes iværk.
Til nr. 19 Der henvises til bemærkningerne til lovforslagets §  

 1, nr. 17.
Til nr. 20 Henvisningen til § 21, stk. 1, 4 og 5, er en  

 videreførsel fra den gældende bestemmelse i § 33, mens  

 henvisningen til §§ 22, stk. 1, 23 b, stk. 5, 23 d, stk. 1 og 2, 23 e, stk.  

 3, 23 g, 24, 27, stk. 3, 1, 29, stk. 1, relaterer sig til bestemmelser, der  

 indsættes ved denne lov, og som det er fundet nødvendigt at have  

 et tvangsmiddel til at håndhæve.
 § 4, stk. 3 om oplysningspligt over for miljø- og  

 energiministeren og de kommunale myndigheder relaterer sig til en  

 gældende bestemmelse men har ikke tidligere været  

 strafsanktioneret.  Henvisningen er medtaget, da det er fundet at, at de  

 hensyn som gør sig gældende for de øvrige bestemmelser om  

 oplysningspligt også bør varetages i relation til § 4, stk.  

 3.
 Tvangsmidlet er af væsentlig betydning, både  

 fordi de kollektive varmeforsyningsanlægs positive medvirken er en  

 nødvendig forudsætning for myndighedernes varetagelse af deres  

 opgaver efter lovgivningen, og fordi det ville være uholdbart, hvis  

 enkelte anlæg kunne unddrage sig forpligtelser, der er pålagt  

 sektoren.
Til nr. 21 § 21, stk. 1, er omfattet af den gældende  

 bestemmelse i § 34, stk. 1, nr. 4, mens henvisningen til § 22 stk. 1, § 23 b,  

 stk. 5, §  23 d, stk. 1 og 2, § 23 e, stk. 3 og § 27 stk. 3, relaterer sig  

 til bestemmelser, der indsættes ved denne lov.
§ 4, stk. 3 relaterer sig til en gældende  

 bestemmelse men har ikke tidligere været strafsanktioneret.
Det er  

 imidlertid fundet, at de hensyn som gør sig gældende for de  

 øvrige bestemmelser om oplysningspligt også bør varetages  

 i relation til § 4, stk. 3.
 Det er vurderingen, at afgivelsen af urigtige eller  

 vildledende oplysninger med videre i de pågældende situationer  

 kan have så betydelige konsekvenser for myndighedernes  

 opgavevaretagelse efter lovgivningen eller for den ordning, loven  

 foreskriver, jf. § 23 e, at strafsanktionering i disse tilfælde er  

 nødvendig.
Til § 2 Med § 2 foreslås det, at loven skal træde i  

 kraft den 1. juli 2000. § 23 g træder dog først i kraft den 1.  

 januar 2001. Samtidig opretholdes, indtil miljø- og energiministeren  

 bestemmer andet, de regler, der er udstedt med hjemmel i bestemmelser, der  

 som følge af lovforslaget ændres eller ophæves.
 For ikke at forsinke sagsbehandlingen unødigt som  

 følge af ændringen af varmeforsyningsloven, foreslås det  

 endvidere i § 2, at klagesager, der ved lovens ikrafttræden er indbragt  

 for henholdsvis Energistyrelsen og Miljø- og Energiministeren,  

 behandles færdig af disse myndigheder.
Bilag 1 Lovforslaget sammenholdt med gældende  

 lov Gældende formulering Ændringsforslaget I lov nr. 382 af 13. juni 1990 om  

 varmeforsyning, som senest ændret ved lov nr. 379 af 2. juni 1999,  

 foretages følgende ændringer:
 § 2. Ved kollektive varmeforsyningsanlæg forstås  

 virksomhed, der driver følgende anlæg med det formål at  

 levere energi til bygningers opvarmning og forsyning med varmt vand:
 1)	Anlæg til fremføring af naturgas samt anlæg til  

 produktion og fremføring af andre brændbare gasarter.
 2)	Anlæg til fremføring af opvarmet vand eller damp fra  

 kraftvarmeværker, affaldsforbrændingsanlæg,  

 industrivirksomheder, geotermiske anlæg m.v.
 3)	Fjernvarmeforsyningsanlæg,  

 affaldsforbrændingsanlæg m.v., herunder kraftvarmeanlæg med  

 en eleffekt op til 25 MW.
 4)	Blokvarmecentraler med en varmekapacitet på mere end 0,25 MW,  

 herunder kraftvarmecentraler med en eleffekt op til 25 MW.
 1. § 2, stk. 1, nr. 1, affattes således:
»1) Anlæg til produktion og fremføring af andre  

 brændbare gasarter end naturgas.« 2. I § 2, stk. 1, nr. 3, indsættes efter  

 »Fjernvarmeforsyningsanlæg«: », solvarmeanlæg«.
 3. I § 2 indsættes efter stk. 1 som nyt stykke:  

 »Stk. 2. I lovens kapitel 2 og 3 omfatter kollektive  

 varmeforsyningsanlæg tillige distributionsnet til fremføring af  

 naturgas.«.
 Stk. 2 og 3 bliver herefter stk. 3 og 4.
 Stk. 2. Kollektive varmeforsyningsanlæg som  

 nævnt i stk. 1 omfatter ikke virksomhed, der er reguleret i lov om  

 naturgasforsyning, lov om anvendelse af Danmarks undergrund eller lov om  

 elforsyning bortset fra kraftvarmeanlæg med en eleffekt op til 25  

 MV.
 4. I § 2, stk. 2, der bliver stk. 3, udgår: »lov om  

 naturgasforsyning,«.
 Stk. 3. .
 § 6 ..
Stk. 4. Hvis et privat kollektivt  

 varmeforsyningsanlæg ikke mener at kunne opfylde et påbud efter  

 stk. 3, jf. stk. 1, nr. 1-3, kan det kræve, at kommunen overtager  

 anlægget.
Hvis et kollektivt varmeforsyningsanlæg ikke mener at  

 kunne opfylde et påbud efter stk. 3, jf. stk. 1, nr. 4, om etablering  

 af produktionsanlæg til kraftvarmeforsyning, vil det være  

 forpligtet til at lade andre overtage etablering og drift af anlægget  

 og i fornødent omfang stille eksisterende faciliteter,  

 produktionsanlæg m.v. til rådighed.
Vilkårene herfor  

 fastsættes i mangel af mindelig overenskomst af de  

 taksationsmyndigheder, der er nævnt i §§ 57-62 i lov om offentlige  

 veje.
 5. § 6, stk. 4, sidste pkt., ændres »de  

 taksationsmyndigheder, der er nævnt i §§ 57-62 i lov om offentlige  

 veje« til: »Energitilsynet«.
§ 20. Kollektive varmeforsyningsanlæg,  

 kraftvarmeværker med en eleffekt over 25 MW, industrivirksomheder,  

 geotermiske anlæg m.v. samt virksomheder, der har fået bevilling  

 eller tilladelse i henhold til lov om naturgasforsyning til indførsel,  

 forhandling, transport og oplagring af naturgas, kan i priserne for levering  

 af opvarmet vand, damp eller gas til det indenlandske marked indregne  

 nødvendige udgifter til brændsel, lønninger og andre  

 driftsomkostninger, administration og salg samt forrentning af fremmedkapital  

 og underskud fra tidligere perioder opstået i forbindelse med  

 etablering og væsentlig udbygning af forsyningssystemerne.
Herudover  

 kan der indregnes driftsmæssige afskrivninger og, med det i § 21  

 nævnte Energitilsyns tiltræden, henlæggelser til  

 nyinvesteringer og forrentning af indskudskapital efter regler fastsat af  

 miljø- og energiministeren.
 6. § 20 affattes således:
 »§ 20. Inden for de i § 20 a nævnte indtægtsrammer kan  

 kollektive varmeforsyningsanlæg, industrivirksomheder,  

 kraftvarmeværker med en eleffekt over 25 MW samt geotermiske  

 anlæg m.v. i priserne for levering til det indenlandske marked af  

 opvarmet vand, damp eller gas bortset fra naturgas, indregne  

 nødvendige udgifter til energi, lønninger og andre  

 driftsomkostninger, efterforskning, administration og salg, omkostninger som  

 følge af pålagte offentlige forpligtelser samt  

 finansieringsudgifter ved fremmedkapital og underskud fra tidligere perioder  

 opstået i forbindelse med etablering og væsentlig udbygning af  

 forsyningssystemerne, jf. dog § 20 a, stk. 7, og § 20 b.
 Stk. 2. Der kan fastsættes forskellige priser til  

 enkelte forbrugere, grupper af forbrugere og geografiske områder.
 Stk. 2. Efter regler fastsat af miljø- og  

 energiministeren kan der endvidere indregnes driftsmæssige  

 afskrivninger og, med det i § 21 nævnte Energitilsyns tiltræden,  

 henlæggelser til nyinvesteringer og forrentning af indskudskapital.
Stk. 3. Prisen for naturgas opgjort efter  

 brændværdi kan ikke overstige forbrugerprisen inklusive  

 statsafgifter på en tilsvarende mængde fyringsolie.
Miljø-  

 og energiministeren fastsætter den nærmere beregningsmetode  

 herfor efter forelæggelse for Folketingets Energipolitiske Udvalg.
 Stk. 3. Miljø- og energiministeren kan  

 fastsætte regler om fordeling af omkostningerne til produktion af  

 elektricitet og varme på biomassebaserede kraftvarmeværker.
 Stk. 4. Miljø- og energiministeren kan efter  

 forelæggelse for Folketingets Energipolitiske Udvalg fastsætte  

 regler for fastsættelse af naturgasprisen for forbrugere med et aftag  

 på over 300.000 m 3 naturgas pr. år.
Stk. 4. Miljø- og energiministeren kan  

 fastsætte regler om et prisloft for opvarmet vand eller damp fra  

 affaldsforbrændingsanlæg.
Miljø- og energiministeren kan  

 fastsætte regler om fordelingen af omkostningerne til behandling af  

 affald og produktion af varme på  

 affaldsforbrændingsanlæg.
 Stk. 5. Aftaler om salg af naturgas mellem virksomheder,  

 der har fået bevilling eller tilladelse i henhold til lov om  

 naturgasforsyning til indførsel, forhandling, transport og oplagring  

 af naturgas, og virksomheder, der driver anlæg til fremføring af  

 naturgas, skal indeholde bindende videresalgspriser og forbrugerpriser,  

 herunder andre betingelser.
Stk. 5. De kollektive varmeforsyningsanlæg kan  

 fastsætte forskellige priser til enkelte forbrugere, grupper af  

 forbrugere og geografiske områder.
Miljø- og energiministeren  

 kan fastsætte regler om priser i forbindelse med tilslutning af  

 ejendomme til et kollektivt varmeforsyningsanlæg.
 Stk. 6. Hvor det er teknisk gennemførligt, skal  

 betaling for varme og naturgas efter målt forbrug ske i et dirkete  

 kundeforhold mellem forbruger og forsyningsselskab, uanset om forbrugeren er  

 lejer, andelshaver eller ejer.
 Stk. 6. Hvor det er teknisk gennemførligt, skal  

 betaling efter målt forbrug for varmt vand, damp eller gas bortset fra  

 naturgas ske i et direkte kundeforhold mellem forbruger og det kollektive  

 forsyningsanlæg, uanset om forbrugeren er lejer, andelshaver eller  

 ejer.«.
 7. Efter § 20 indsættes:
»§ 20 a.
Priser for ydelser fra de i § 20, stk. 1,  

 nævnte anlæg fastsættes i overensstemmelse med de i stk. 2  

 nævnte indtægtsrammer.
Rammerne fastsættes med henblik  

 på dækning af de i § 20 nævnte omkostninger ved en effektiv  

 drift af anlægget.
Stk. 2. Miljø- og energiministeren kan  

 fastsætte generelle indtægtsrammer for de i § 20, stk. 1,  

 nævnte anlæg for et nærmere angivet antal år.
Inden  

 for de nævnte rammer fastsætter Energitilsynet årligt en  

 indtægtsramme for hvert af de berørte anlæg.
 Stk. 3. Energitilsynet kan give dispensation fra de af  

 tilsynet fastsatte rammer, hvis særlige forhold og hensynet til  

 forsyningssikkerheden taler for det.
 Stk. 4. Indtægter, som et af § 20, stk. 1, omfattet  

 anlæg opnår på aktiviteter, der ikke er omfattet af § 20,  

 skal indgå ved Energitilsynets fastsættelse af  

 indtægtsrammen.
 Stk. 5. Miljø- og energiministeren kan  

 fastætte regler om brugen af overskud, der fremkommer under  

 overholdelse af de i stk. 2 nævnte indtægtsrammer.
 Stk. 6. Kommuner må ikke yde tilskud til kommunale  

 varmeforsyningsanlæg.
 Stk. 7. Stk. 1-5 gælder ikke for  

 affaldsforbrændingsanlæg.
§ 20 b.
Geotermiske anlæg, solvarmeanlæg og  

 biogas- eller biomassebaserede varme- eller kraftvarmeværker, som  

 leverer opvarmet vand, damp eller gas bortset fra naturgas til et kollektivt  

 varmeforsyningsanlæg, kan i prisen for de i § 20, stk. 1, nævnte  

 ydelser, indkalkulere et overskud.
Ligeledes kan industrivirksomheder, der  

 leverer overskudsvarme til et kollektivt varmeforsyningsanlæg,  

 indkalkulere et overskud.
 Stk. 2. Miljø- og energiministeren kan bestemme,  

 at andre end de i stk. 1 nævnte anlæg kan indkalkulere et  

 overskud i prisen for de i § 20, stk. 1, nævnte ydelser, såfremt  

 disse er baseret på vedvarende energi og indgår i tilsvarende  

 leveranceforhold som nævnt i stk. 1.
 Stk. 3. Miljø- og energiministeren kan  

 fastsætte regler om et prisloft for de i stk. 1 og 2 nævnte  

 anlægs ydelser.«.
 § 21. Priser og andre betingelser for de af § 20 omfattede  

 leverencer skal med angivelse af grundlaget for prisfastsættelsen  

 anmeldes til et af Miljø- og energiministeren nedsat udvalg  

 (Energitilsynet) efter regler fastsat af udvalget.
 8. § 21  affattes således:
 »§ 21. Tariffer, omkostningsfordeling og andre betingelser for de  

 af § 20 og § 20 b omfattede ydelser skal med angivelse af grundlaget herfor  

 anmeldes til et af miljø- og energiministeren nedsat tilsyn  

 (Energitilsynet) efter regler fastsat af tilsynet.
 Stk. 2 ..
 Stk. 2. Miljø- og energiministeren kan bestemme,  

 at visse sager ikke skal anmeldes.
 Stk. 3. De anmeldte priser og betingelser for levering af  

 opvarmet vand, damp eller gas til bygningers opvarmning og forsyning med  

 varmt vand er offentligt tilgængelige, med mindre Energitilsynet  

 tiltræder, at de ikke offentliggøres.
 Stk. 3. Tariffer, omkostningsfordeling og andre  

 betingelser, der ikke er anmeldt som foreskrevet efter stk. 1, er  

 ugyldige.
 Stk. 4. Priser og andre betingelser, der ikke er anmeldt  

 som foreskrevet efter stk. 1, er ugyldige.
 Stk. 4. Finder Energitilsynet, at tariffer,  

 omkostningsfordeling eller andre betingelser er urimelige eller i strid med  

 bestemmelserne i §§ 20, 20 a eller 20 b eller regler udstedt i henhold til  

 loven, giver tilsynet, såfremt forholdet ikke gennem forhandling kan  

 bringes til ophør, pålæg om ændring af tariffer,  

 omkostningsfordeling eller betingelser.
 Stk. 5. Finder udvalget, at priser eller andre  

 betingelser er urimelige eller i strid med bestemmelserne i § 20 giver  

 udvalget, såfremt forholdet ikke gennem forhandling kan bringes til  

 ophør, pålæg om ændring af priser eller  

 betingelser.
 Stk. 5. Såfremt tariffer, omkostningsfordeling  

 eller andre betingelser må antages at ville medføre en i  

 samfundsmæssig henseende uøkonomisk anvendelse af energi, kan  

 tilsynet efter forhandling som nævnt i stk. 4 give pålæg om  

 ændring af tariffer, omkostningsfordeling eller betingelser.
 Stk. 6. Såfremt priser eller andre betingelser  

 må antages at ville medføre en i samfundsmæssig henseende  

 uøkonomisk anvendelse af energi, kan udvalget efter forhandling som  

 nævnt i stk. 5 give pålæg om ændring af priser eller  

 betingelser.
 Stk. 6. Bestemmelserne i stk. 1-5 finder tilsvarende  

 anvendelse for vedtægtsbestemmelser i forbrugerejede  

 forsyningsvirksomheder.«.
 Stk. 7. Priser og andre betingelser for salg af naturgas  

 i forbindelse med levering til forbrugere med et aftag på over 300.000  

 m3 naturgas pr. år er ikke omfattet af stk. 3, 5 og 6. I det  

 omfang forbrugeren i medfør af loven er forpligtet til at anvende  

 naturgas, finder stk. 5 og 6 tilsvarende anvendelse, dog undtaget  

 naturgasleverancer til kraftvarmeanlæg beliggende på centrale  

 kraftværkspladser samt til industrivirksomhed.
 Stk. 8. Bestemmelserne i stk. 1-6 finder tilsvarende  

 anvendelse for vedtægtsbestemmelser i forbrugerejede  

 forsyningsvirksomheder.
§ 22. (Ophævet) 9. § 22 affattes således:
 »§ 22.  Regnskaber, budgetter og andre oplysninger til brug  

 ved fastsættelsen af og tilsynet med de i § 20 a nævnte  

 indtægtsrammer skal anmeldes til Energitilsynet efter regler fastsat af  

 tilsynet.
 Stk. 2. Miljø- og energiministeren kan  

 fastsætte regler om de i § 20 nævnte anlægs  

 regnskabsføring og budgettering.
 Stk. 3. Miljø- og energiministeren kan  

 fastsætte regler om de af loven omfattede anlægs  

 regnskabsføring m.v. med henblik på opfyldelse af Danmarks  

 forpligtelser i henhold til EU-retten.«.
 10. Efter § 22 indsættes:
»Kapitel 4 a Energitilsynet og oplysningspligten § 23.
 § 23. Enertitilsynets afgørelser skal meddeles  

 skriftligt og indeholde oplysning om de forhold og synspunkter, som har  

 været bestemmende for afgørelsen.
 Stk. 2. Med hensyn til tilsynets beføjelser til at  

 kræve oplysning m.v., tilsynets adgang til fremmed ejendom og med  

 hensyn til klage over tilsynets afgørelser finder §§ 81 og 89 i lov om  

 elforsyning anvendelse.
§ 23 a.
Enertitilsynet kan til enhver tid uden retskendelse  

 mod behørig legitimation til brug for tilsynet efter loven få  

 adgang til et af loven omfattet anlægs lokaler og på stedet  

 gøre sig bekendt med og tage kopi af enhver oplysning, herunder  

 regnskaber, regnskabsmaterialer, bøger, andre forretningspapirer og  

 elektronisk lagrede data.
 Stk. 2. Politiet yder om nødvendigt bistand ved  

 udøvelsen af beføjelserne efter stk. 1.
§ 23 b.
Energitilsynet opretter et offentligt  

 tilgængeligt register over anmeldte tariffer, andre betingelser m.v. og  

 offentliggør et repræsentativt udsnit af disse mindst en gang  

 årligt.
 Stk. 2. Energitilsynet udarbejder og offentliggør  

 periodiske analyser af de af loven omfattede anlægs indtægts- og  

 omkostningsforhold og vurderinger af disse anlægs udførelse af  

 deres opgaver.
Stk. 3. Energitilsynet tager fornødne skridt til i  

 øvrigt at sikre gennemsigtighed omkring tariffer, rabatter og andre  

 betingelser.
Energitilsynet kan fastsætte regler om, hvordan  

 sådanne forhold skal offentliggøres af de af loven omfattede  

 anlæg, og regler om fakturering og specificering af omkostninger.
 Stk. 4. Energitilsynet kan træffe beslutning om, at  

 en uvildig sagkyndig skal gennemgå regnskaber, kontrakter m.m. i et af  

 loven omfattet anlæg med henblik på at udarbejde en sagkyndig  

 rapport til brug for tilsynet.
 Stk. 5. Energitilsynet kan hos de af loven omfattede  

 anlæg indhente oplysninger, som er nødvendige til varetagelsen  

 af tilsynets opgaver efter denne lov eller efter regler udstedt i henhold til  

 loven.
 Stk. 6. Energitilsynet gør miljø- og  

 energiministeren opmærksom på forhold, som tilsynet mener kan  

 have betydning for ministerens varetagelse af opgaver efter denne lov.
§ 23 c.
Udgifterne til varetagelsen af Energitilsynets opgaver  

 efter denne lov eller efter regler udstedt i henhold til loven betales af de  

 af loven omfattede anlæg, som Energitilsynet fører tilsyn med.  

 Miljø- og energiministeren kan fastsætte nærmere regler  

 herom.
 Stk. 2. Miljø- og energiministeren kan  

 fastsætte nærmere regler om, at der skal betales gebyr for  

 indbringelse af en klage for Energitilsynet.
§ 23 d.
Miljø- og energiministeren kan til sikring af  

 prisgennemsigtighed, forsyningssikkerhed og til opfølgning af energi-  

 og miljøpolitiske målsætninger, herunder til udarbejdelse  

 af det nødvendige datagrundlag i forbindelse hermed,  

 pålægge de af loven omfattede anlæg at udarbejde og  

 udlevere nærmere angivne oplysninger om anlæggenes produktions-  

 og driftsmæssige forhold samt om de af anlæggene købte og  

 solgte ydelser.
 Stk. 2. Miljø- og energiministeren kan hos  

 kommunerne indhente de nødvendige oplysninger til brug for  

 kortlægningen af den kollektive forsyning med opvarmet vand, damp eller  

 gas.
 Stk. 3. Miljø- og energiministeren kan fastsætte regler  

 om omfanget af de i stk. 1 og 2 nævnte oplysninger.
Kapitel 4 b Overdragelse af virksomhed, udskillelse af aktiviteter  

 og forbrugerindflydelse § 23 e.
En kommune skal i forbindelse med salg af en  

 virksomhed, der ejer et anlæg til fremføring af opvarmet vand  

 eller damp, eller af andele eller aktier m.v. i en sådan virksomhed,  

 opgøre størrelsen af kommunens indskudskapital i virksomheden  

 samt nettoprovenuet ved salget.
Stk. 2. Med salg, jf. stk. 1, sidestilles enhver form for  

 hel eller delvis, direkte eller indirekte overdragelse eller lignende  

 af 1)	en virksomhed som nævnt i stk. 1, 2)	direkte eller indirekte rådighed eller anden rettighed over en  

 virksomhed som nævnt i stk. 1 eller 3)	kapitalandele som i en virksomhed som nævnt i stk. 1 besiddes  

 direkte eller indirekte.
 Stk. 3. Opgørelsen indsendes til Energitilsynet  

 efter regler fastsat af tilsynet.
 Stk. 4. Bestemmelserne i stk. 1-3 gælder  

 også, hvis sælgeren eller overdrageren er en virksomhed eller et  

 selskab m.v., som kommunen direkte eller indirekte har en kapitalandel i,  

 eller hvis kommunen opnår et provenu gennem salg eller overdragelse  

 m.v. af en virksomhed eller et selskab, der ejer kapitalandele i en  

 virksomhed som nævnt i stk. 1. Bestemmelserne i stk. 1-3 gælder  

 endvidere, hvis kommunen på anden måde opnår et provenu  

 gennem salg eller overdragelse m.v. som nævnt i 1. pkt.
Stk. 5. Energitilsynet træffer afgørelse om,  

 hvorvidt opgørelsen kan godkendes.
Kan Energitilsynet ikke godkende  

 denne, fastsætter tilsynet størrelsen af kommunens direkte eller  

 indirekte andel af indskudskapitalen i en virksomhed som nævnt i stk. 1  

 samt nettoprovenuet ved salget, jf. stk. 1, 2 og 4.
 Stk. 6. Energitilsynet giver senest den 1. juni hvert  

 år Indenrigsministeriet meddelelse om størrelsen af det  

 beløb, som en kommune, jf. stk. 5, direkte eller indirekte har  

 opnået i nettoprovenu ved salg.
 Stk. 7. Indenrigsministeriet reducerer herefter kommunens  

 statstilskud efter bestemmelserne i § 10 i lov om kommunal udligning og  

 generelle tilskud til kommuner og amtskommuner med det i stk. 6 nævnte  

 beløb inklusive forrentning som nævnt i stk. 8.
Stk. 8. Indenrigsministeriet beregner en forrentning, som  

 beregnes fra det tidspunkt, hvor kommunen får rådighed over  

 provenuet fra salget eller overdragelsen, og indtil det år, hvor  

 reduktionen i statstilskuddet til kommunen sker.
Forrentningen beregnes af  

 nettoprovenuet, jf. stk. 6, fraregnet den årlige tilskudsreduktion som  

 nævnt i stk. 7. Renten fastsættes til Nationalbankens diskonto  

 den 1. januar for det eller de år, for hvilken forrentningen skal  

 beregnes.
§ 23 f.
Inden et anlæg til fremføring af opvarmet  

 vand eller damp, som ikke ejes af de forbrugere, hvis ejendomme er tilsluttet  

 det pågældende anlæg, kan afstås til andre end  

 kommuner, skal disse forbrugere tilbydes at købe anlægget til  

 markedspris.
 Stk. 2. Inden et anlæg til fremføring af  

 opvarmet vand eller damp, som ejes af de forbrugere, hvis ejendomme er  

 tilsluttet det pågældende anlæg, kan afstås til  

 andre, skal den eller de kommuner, hvori anlægget er beliggende,  

 tilbydes at købe anlægget til markedspris.
 Stk. 3. Forkøbsretten efter stk. 1 og 2 finder  

 tilsvarende anvendelse ved afståelse af ejerandele i et anlæg til  

 fremføring af opvarmet vand eller damp eller af ejerandele i  

 virksomheder, der ejer sådanne fremføringsanlæg.
 Stk. 4. Forkøbsretten efter stk. 1 og stk. 2  

 bortfalder, hvis forbrugerne eller kommunen ikke inden tre måneder  

 efter, at tilbuddet er kommet frem, tilkendegiver at ville benytte den.  

 Vilkårene for overdragelsen af anlægget fastsættes i mangel  

 af mindelig overenskomst af Energitilsynet.
 Stk. 5. En aftale, som er indgået i strid med stk.  

 1, 2 eller 3, er ugyldig.
§ 23 g.
Driften af et anlæg til fremføring af  

 opvarmet vand eller damp skal udøves i et selvstændigt selskab,  

 såfremt anlægget ikke ejes af en eller flere kommuner, af de  

 forbrugere, hvis ejendomme er tilsluttet det pågældende  

 anlæg, eller af kommuner og forbrugere i forening.
Tilsvarende skal  

 driften udøves i et selvstændigt selskab, såfremt  

 kommuner, forbrugere eller disse i forening ikke ejer alle ejerandele i en  

 virksomhed, der ejer fremføringsanlægget.
Selskabet, som driften  

 af fremføringsanlægget skal udøves i, må ikke  

 varetage anden virksomhed, medmindre dette sker i et andet selvstændigt  

 selskab.
 Stk. 2. Miljø- og energiministeren kan dispensere  

 fra kravene i stk. 1, såfremt særlige hensyn tilsiger det.
§ 23 h.
Flertallet af bestyrelsesmedlemmerne i en virksomhed,  

 der ejer et anlæg til fremføring af opvarmet vand eller damp,  

 skal vælges af de forbrugere, hvis ejendomme er tilsluttet  

 virksomhedens anlæg, eller af en eller flere kommunale bestyrelser i  

 virksomhedens forsyningsområde i kraft af disses udøvelse af  

 deres ejerbeføjelser på virksomhedens generalforsamling eller  

 på anden måde.
Flertallet kan også vælges af  

 forbrugere og en eller flere kommunale bestyrelser i forening.
Stk. 2. Indflydelseskravet i stk. 1 anses for opfyldt,  

 hvis bestyrelsen i en virksomhed som nævnt i stk. 1, der drives i  

 andelsselskabsform, udpeges af et repræsentantskab, der er valgt af  

 andelshaverne i forsyningsområdet.
Det samme gælder for en  

 virksomhed som nævnt i stk. 1, der drives som en selvejende institution  

 eller i foreningsform, hvis bestyrelsen udpeges af repræsentanter, der  

 er valgt af en eller flere kommunale bestyrelser i forsyningsområdet,  

 af en flerhed af forbrugere, hvis ejendomme er tilsluttet virksomhedens  

 anlæg, eller af sådanne kommunale bestyrelser og forbrugere i  

 forening.
Det samme gælder for et kommunalt anlæg til  

 fremføring af opvarmet vand eller damp.
 Stk. 3. I en virksomhed som nævnt i stk. 1, der  

 ejes af en juridisk person, anses indflydelseskravet for opfyldt, hvis  

 flertallet af medlemmerne i bestyrelsen for den juridiske person er valgt  

 eller udpeget på den i stk. 1 nævnte måde, og denne  

 bestyrelse vælger virksomhedens bestyrelse.
 Stk. 4. Miljø- og energiministeren kan dispensere  

 fra indflydelseskravet i stk. 1, såfremt særlige hensyn tilsiger  

 det.
§ 23 i.
Såfremt forbrugere eller kommunale bestyrelser  

 eller disse i forening ikke har den i § 23 h nævnte indflydelse i  

 virksomheden, skal der etableres et forbrugerrepræsentantskab.  

 Forbrugerrepræsentantskabet skal bestå af 11 medlemmer valgt af  

 de forbrugere, hvis ejendomme er tilsluttet virksomhedens anlæg, og har  

 til opgave at vælge flertallet af bestyrelsesmedlemmerne i  

 virksomheden.
 Stk. 2. Miljø- og energiministeren kan  

 fastsætte nærmere regler om betingelserne for forbrugernes  

 valgret og valgbarhed samt om varigheden af  

 forbrugerrepræsentantskabsmedlemmernes mandat.
Stk. 3. Forbrugerrepræsentantskabets valg af  

 bestyrelsesmedlemmer kan alene ske blandt kandidater opstillet af medlemmerne  

 af forbrugerrepræsentantskabet.
Bestyrelsesmedlemmerne vælges for  

 en periode svarende til den periode, der efter vedtægterne gælder  

 for andre bestyrelsesmedlemmer.
 Stk. 4. Hvis virksomheden drives i aktieselskabsform,  

 finder aktieselskabslovens § 49, stk. 6, § 59, stk. 1 og stk. 2, 2. pkt.,  

 ikke anvendelse.
§ 23 j.
Et forbrugerrepræsentantskab efter § 23 i, stk.  

 1, skal vælges første gang senest seks måneder efter, at  

 virksomheden ikke opfylder det i § 23 h nævnte indflydelseskrav.  

 Forbrugerrepræsentantskabet vælger flertallet af virksomhedens  

 bestyrelsesmedlemmer inden for en frist på fire uger.
 Stk. 2. Virksomheden skal drage omsorg for at etablere et  

 forbrugerrepræsentantskab efter § 23 i.
§ 23 k.
Vedtægterne for en virksomhed, der ejer  

 anlæg til fremføring af opvarmet vand eller damp, skal indeholde  

 nærmere bestemmelser, der sikrer gennemførelsen af §§ 23  

 h-j.
 Stk. 2. I tilfælde af uenighed mellem forbruger og  

 virksomhed om, hvorvidt vedtægterne opfylder de i stk. 1 anførte  

 krav, kan sagen af parterne indbringes for Energitilsynet.«.
 § 24. Miljø- og energiministeren kan fastsætte  

 regler om vedligeholdelsen af kollektive varmeforsyningsanlæg,  

 forsyningsledninger m.v.
 11. § 24 affattes således:
»§ 24. Miljø- og energiministeren kan fastsætte regler  

 om tekniske samt drifts- og vedligeholdelsesmæssige krav til de af  

 loven omfattede anlæg.
Miljø- og energiministeren kan endvidere  

 fastsætte regler om de tekniske komponenter i anlæggene.«.
Kapitel 6 Klage 12.
 »Klage, Energiklagenævn  

 m.v.«.
 § 26. Kommunalbestyrelsens afgørelser efter kapitlerne  

 2, 3, og 5 kan påklages til miljø- og energiministeren, jf. dog  

 § 6, stk. 4, og § 12, stk. 3.
 13. § 26 affattes således:
 »§ 26. Energiklagenævnet behandler klager over  

 afgørelser truffet af kommunen, miljø- og energiministeren  

 eller Energitilsynet efter denne lov eller efter regler udstedt i henhold til  

 loven.
 Stk. 2. Kommunalbestyrelsens afgørelse kan  

 påklages af den eller dem, til hvem afgørelsen er rettet.
 Stk. 2. Kommunens, miljø- og energiministerens og  

 Energitilsynets afgørelser kan ikke indbringes for anden administrativ  

 myndighed end det i stk. 1 nævnte Energiklagenævn.  

 Afgørelserne kan ikke indbringes for domstolene, før den  

 endelige administrative afgørelse foreligger.
 Stk. 3. Miljø- og energiministeren kan  

 fastsætte regler om, at kommunalbestyrelsens afgørelser efter  

 kapitlerne 2 og 5 kun skal kunne påklages for så vidt angår  

 retlige spørgsmål.
 Stk. 3. Klage skal være indgivet skriftligt inden  

 fire uger efter, at afgørelsen er meddelt.«.
 14. Efter § 26 indsættes:
»§ 26 a.
Miljø- og energiministeren kan fastsætte  

 regler om 1)	adgangen til at klage over afgørelser, der efter loven eller  

 efter regler udstedt i henhold til loven træffes af  

 kommunalbestyrelsen, miljø- og energiministeren eller Energitilsynet,  

 herunder at visse afgørelser ikke skal kunne indbringes for  

 Energiklagenævnet, 2)	at afgørelser, truffet af en institution under Miljø-  

 og Energiministeriet eller af Energitilsynet i henhold til en bemyndigelse  

 efter § 28, ikke skal kunne indbringes for miljø- og energiministeren,  

 og 3)	betaling af gebyr ved indbringelse af en klage for  

 Energiklagenævnet.«.
 § 27. Klagefristen er 4 uger fra den dag, afgørelsen er  

 meddelt den pågældende.
 15. § 27 affattes således:
 »§ 27. Miljø- og energiministeren kan fastsætte  

 nærmere regler om Energiklagenævnets sammensætning ved  

 nævnets behandling af afgørelser efter denne lov eller efter  

 regler udstedt i henhold til loven.
 Stk. 2. Energiklagenævnets formand kan efter  

 nærmere aftale med nævnet træffe afgørelse på  

 nævnets vegne i sager, der skal behandles efter denne lov eller efter  

 regler udstedt i henhold til loven.
 Stk. 3. Energiklagenævnet kan hos de af loven  

 omfattede anlæg indhente oplysninger, som er nødvendige til  

 varetagelsen af nævnets opgaver efter denne lov eller efter regler  

 udstedt i henhold til loven.«.
 § 28. Henlægger miljø- og energiministeren sine  

 beføjelser til at træffe afgørelser efter loven eller  

 bestemmelser fastsat efter loven til en institution under Miljø- og  

 Energiministeriet, kan miljø- og energiministeren fastsætte  

 regler om adgang til at klage over afgørelserne, herunder om at  

 afgørelserne ikke i alle tilfælde kan indbringes for anden  

 administrativ myndighed.
 16. § 28 affattes således:
 »§ 28. Miljø- og energiministeren kan bemyndige  

 Energitilsynet til at udøve beføjelser, der i denne lov er  

 tillagt ministeren.«.
Kapitel 7 Om naturgasselskaber 17. Overskriften til kapitel 7 affattes således:
 »Offentlige forpligtelser for  

varmeforsyningsanlæg«.
§ 29. Miljø- og energiministeren kan med virkning for Dansk  

 Naturgas A/S og andre virksomheder, der driver anlæg til  

 fremføring af naturgas, fastsætte regler eller træffe  

 afgørelse om 1)	udbygning af naturgasnettet og forsyningspligt,  

 herunder virksomhedernes planer herfor, og 2)	styring af virksomhedernes omkostninger.
 18. § 29 affattes således:
»§ 29. Miljø- og energiministeren kan pålægge  

 virksomheder, der driver et af loven omfattet anlæg, at 1)	udføre aktiviteter med henblik på at fremme  

 tilslutningen til fjernvarme, 2)	kortlægge varmeforbruget i forsyningsområderne og  

 energiforbruget i de af loven omfattede anlæg samt planlægge og  

 medvirke til gennemførelsen af energibesparelser og  

 energieffektiviseringer i de pågældende områder og  

 anlæg, 3)	yde energirådgivning over for forbrugerne i  

 forsyningsområderne, 4)	udføre forsknings- og udviklingsaktiviteter, som er  

 nødvendige for anvendelsen af miljøvenlige  

 produktionsteknologier inden for varmeforsyningen, og 5)	udføre udredningsopgaver om den fremtidige energianvendelse i  

 forsyningsområderne.
 Stk. 2. Miljø- og energiministeren kan  

 fastsætte regler om gennemførelsen af aktiviteterne i stk. 1,  

 herunder regler om fakturering og opkrævning af beløb samt om  

 tilrettelæggelsen af arbejdet med aktiviteterne og afgrænsningen  

 af disse.
 Stk. 3. Miljø- og energiministeren kan bestemme,  

 at nærmere angivne forudsætninger skal lægges til grund for  

 planlægningen efter stk. 1, nr. 2, for rådgivningen efter stk. 1,  

 nr. 3, og for udførelsen efter stk. 1, nr. 4 og 5. Miljø- og  

 energiministeren kan fastsætte regler om udarbejdelsen af planer for  

 aktiviteterne i stk. 1 og om godkendelse af disse.«.
 § 30. Miljø- og energiministeren bemyndiges til efter  

 forhandling med indenrigsministeren samt efter forelæggelse for  

 Folketingets Energipolitiske Udvalg at fastsætte regler om  

 begrænsning af de regionale naturgasselskabers låntagning og om  

 afvikling af selskabenes gæld.
 19. §§ 30-32 ophæves.
§ 31. Salg af naturgas til forbrugere med et aftag på over  

 300.000 m3 pr. år varetages af  

 naturgasdistributionsselskaberne efter ensartede, landsdækkende  

 retningslinier, som er aftalt med Dansk Naturgas A/S, og som er godkendt af  

 miljø- og energiministeren.
I tilfælde af  manglende enighed  

 fastsætter miljø- og energiministeren retningslinierne.
I  

 tilfælde af uenighed om salget mellem Dansk Naturgas A/S og et eller  

 flere af naturgasdistributionsselskaberne, eller såfremt miljø-  

 og energiministeren i øvrigt finder det nødvendigt, kan  

 miljø- og energiministeren inden for rammerne af disse retningslinier  

 træffe afgørelse herom.
 § 32. De i § 29 nævnte virksomheder skal efter anmodning  

 meddele miljø- og energiministeren de oplysninger, der efter dennes  

 skøn findes nødvendig for udøvelsen af  

 beføjelserne efter §§ 29-31.
§ 33. Undlader nogen rettidigt til Enertitilsynet at anmelde eller  

 give oplysninger i henhold til § 21, stk. 1, og § 23, stk. 2, eller at  

 efterkomme pålæg i henhold til § 21, stk. 5 og 6, kan  

 miljø- og energiministeren som tvangsmiddel pålægge de  

 pågældende daglige eller ugentlige bøder.
Der er  

 udpantningsret for disse.
 20. § 33, 1. pkt., affattes således:
 »Undlader nogen rettidigt at anmelde eller give oplysninger i henhold til  

 § 4, stk. 3, § 21, stk. 1, § 22, stk. 1, § 23 b, stk. 5, § 23 d, stk. 2, og §  

 27, stk. 3, eller at efterkomme pålæg i henhold til § 21, stk. 4  

 og 5, § 23 d, stk. 1, eller § 29, stk. 1, at indsende opgørelse i  

 henhold til § 23 e, stk. 3, at udskille driften efter § 23 g eller at  

 overholde regler udstedt i henhold til § 24, kan miljø- og  

 energiministeren som tvangsmiddel pålægge de  

 pågældende daglige eller ugentlige bøder.«.
§ 34. Med bøde straffes den, der 1)	undlader at indhente tilladelse efter § 4, 2)	tilsidesætter vilkår for en tilladelse efter loven, 3)	undlader at efterkomme påbud eller forbud efter loven,  

 herunder påbud om at berigtige et ulovligt forhold, 4)	afgiver urigtige eller vildledende oplysninger, jf. § 21, stk. 1, og  

 § 23, stk. 2.
 21. § 34, stk. 1, nr. 4, affattes således:
 »4) afgiver urigtige eller vildledende oplysninger eller  

 opgørelser, jf. § 4, stk. 3, § 21, stk. 1, § 22, stk. 1, § 23 b, stk.  

 5, § 23 d, stk. 1 og 2, § 23 e, stk. 3 og § 27, stk. 3.«.
Bilag 2 Reform-opfølgning Uddrag af aftale  

 Mellem  

 Regeringen, Venstre, Det Konservative Folkeparti, Socialistisk  

 Folkeparti,  

 Centrum-Demokraterne og Kristeligt Folkeparti Med denne aftale fastlægges rammer og principper for  

 implementeringen af EU´s gasdirektiv.
Aftalen fastlægger endvidere de  

 overordnede rammer for den fremtidige udvikling i varmeforsyningssektoren.  

 Som opfølgning på elreformen fastlægger aftalen endvidere  

 rammer for den videre tilrettelæggelse af biomasseaftalen, udligning af  

 omkostningerne til den prioriterede produktion,  

 energibesparelsesområdet samt Det Grønne Energimarked.
 ..
2. Varmeforsyning Der gennemføres en ændring af varmeforsyningsloven, som skal  

 sikre:
en fortsat velfungerende varmesektor med høj  

 energi- og omkostningseffektivitet, kvalitet og forsyningssikkerhed, en fortsat udvikling af en økonomisk, effektiv og  

 miljømæssig bæredygtig sektor.
Ændringen af varmeforsyningsloven viderefører de eksisterende  

 hovedprincipper i loven.
Der indføres ikke konkurrence i  

 varmeforsyningssektoren.
Dette sker i konsekvens af, at infrastrukturen i de  

 kollektive varmeforsyningsanlæg ikke udgør et fysisk  

 sammenhængende net, og at landets kommuner allerede har planlagt og  

 investeret i specifikke forsyningssystemer udfra overordnede  

 miljømæssige og samfundsøkonomiske hensyn.
Som hovedregel  

 bevares derfor det nuværende hvile-i-sig-selv-princip, hvorefter et  

 kollektivt varmeforsyningsanlæg kan indregne nødvendige  

 omkostninger i priserne.
Fjernvarmesektoren vil ligesom el- og naturgassektoren blive stillet over  

 for bench-marks, og der vil på den baggrund blive fastlagt rammer for,  

 hvor høj et værks varmepris må være.
Hvis et  

 værk kan holde omkostningerne under indtægtsrammen, opnås  

 et overskud.
Overskuddet kan bl.a. bruges til henlæggelser eller  

 føres tilbage til forbrugerne.
Overskuddet kan ikke bruges frit af  

 værket til sideordnede aktiviteter eller lignende.
 For de affaldsfyrede fjernvarme- og kraftvarmeværker  

 fastsættes et prisloft for varmeleverancer for at undgå, at  

 omkostningerne ved bortskaffelse af affaldet væltes over på  

 varmeforbrugerne.
For at bevare fremdriften i udbygningen med biogasanlæg, geotermiske  

 anlæg, solvarmeanlæg og biogas- og biomassebaserede fjernvarme-  

 og kraftvarmeanlæg samt sikre en forbedret indpasning af overskudsvarme  

 fra industrivirksomheder gives der mulighed for, at disse anlæg kan  

 opnå en fortjeneste, såfremt anlæggene ejes af andre end  

 forbrugerne eller kommunerne.
Der indføres et prisloft for  

 varmeleverancer fra disse anlæg.
 Varmeforbrugerne vil skulle finansiere en række aktiviteter, der har  

 til formål at fremme energibesparelser samt en mere effektiv  

 varmeproduktion og -anvendelse, eksempelvis forsknings- og  

 udviklingsaktiviteter, energispareaktiviteter samt initiativer til fremme af  

 tilslutningen til den kollektive varmeforsyning.
 Udgifter, der er forbundet med Energitilsynets opgaver efter  

 varmeforsyningsloven, finansieres af de virksomheder, der føres tilsyn  

 med.
For at bevare det ikke-kommercielle ejerskab til fjernvarmenettet  

 får forbrugerne, såfremt der ikke er tale om salg til en kommune,  

 en forkøbsret til fjernvarmenet, der ikke allerede er forbrugerejede.  

 Tilsvarende får kommunerne en forkøbsret til de forbrugerejede  

 net.
De fjernvarmenet, der ikke ejes lokalt af forbrugerne eller kommunerne,  

 skal udskilles i særskilte selskaber.
Endvidere skal forbrugerne  

 og/eller kommunerne have en bestemmende indflydelse på netvirksomheden.  

 Ved afhændelse af et kommunalt forsyningsanlæg skal en eventuel  

 fortjeneste tilbageføres til forbrugerne eller modregnes i det  

 generelle statstilskud til kommunen.
 Der vil blive udformet regler om økonomiske vilkår, der skal  

 sikre de forbrugere, der pålægges tilslutning, rimelige  

 tilslutningsvilkår.
 Der vil blive fastsat regler med henblik på at lempe  

 tilslutningspligten for særlige befolkningsgrupper - eksempelvis  

 folkepensionister.
 Godkendelse af projekter efter varmeforsyningsloven vil blive  

 decentraliseret, således at kommunerne kan foretage den endelige  

 godkendelse uden forudgående forelæggelse for Energistyrelsen.  

 Der indføres en "call-in"-bestemmelse.
Sikring af varmepriser Parterne lægger vægt på, at ændrede  

 elproduktionsomkostninger på decentrale kraftvarmeværker og  

 barmarksværker som følge af ændrede gaspriser ikke  

 fører til varmepriser, der afviger væsentligt fra priser, der er  

 konkurrencedygtige med individuel olie- og gasfyring.
Parterne er enige om at fortsætte drøftelserne med  

 miljø- og energiministeren og skatteministeren om at finde en  

 løsning, der kan indebære en ændring af  

 kraftvarmebeskatningen, der vil sikre mere ensartede beskatningsprincipper  

 for de decentrale og centrale kraftvarmeværker.
Desuden skal  

 løsningen indeholde en justeret afregningspris for el fra de  

 decentrale kraftvarmeværker samt en begrænsning i stigningen i  

 gasprisen til elproduktion på decentrale kraftvarmeværker.
