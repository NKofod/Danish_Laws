 Landsskatteretskendelse vedr. forhøjelse af momstilsvar.  

 Levering til en ikke momsregistreret virksomhed i Sverige.
 Sagen drejer sig om  

 forhøjelse af momstilsvaret hos a A/S  

 som følge af, at selskabets leverancer til  

 Sverige ikke er anset for at opfylde betingelserne i momslovens § 34, stk. 1,  

 nr. 1.
Landsskatterettens afgørelse Told- og skatteregionens afgørelse stadfæstes.
Sagens oplysninger A A/S er en produktions- og engrosvirksomhed, hvis aktivitet  

 består af samling af computere og salg heraf, samt salg af dele hertil.  

 Selskabet havde i regnskabsåret 2000/2001 en omsætning i henhold til  

 regnskabet  

 på 111.419.918 kr.
A A/S fakturerede bl.a. varer (computerudstyr) til B AB,  

 Sverige.
I perioden 1/1-27/6 2001 udgjorde salget 9.165.206 kr. og i perioden  

 1/7-30/10 2001 i alt 8.451.267 kr.
Der blev ikke deklareret moms på  

 fakturaerne.
B AB blev erklæret konkurs den 19. juni 2001, og dets svenske  

 momsregistreringsforhold blev slettet den 27. juni 2001.
A A/Ss levering af varer til B AB skete mod kontant  

 betaling til selskabets konto i svenske Post Girot.
Betalingen skete, inden  

 varerne blev udleveret fra transportøren i Sverige.
Det er efterfølgende blevet klarlagt, at personerne bag B AB  

 udover fra B AB aftog varer fra A A/S via forskellige andre selskaber i  

 Sverige.
Disse selskaber var:
·  

  

 	  

 C AB med 487.891 kr. i perioden 1997  8/3  

 1999 ·  

  

 	  

 D AB med 21.818.664 kr. i perioden 18/3  

 1999  30/6 2001 ·  

  

 	  

 E AB (ikke momsregistreret) med 346.325 kr.  

 i perioden 5/9  7/9 2000 ·  

  

 	  

 F AB med 1.600.133 kr. i perioden 9/10   

 dec. 2001 Regionen har oplyst, at de 4 personer som forestod kontakten  

 til A A/S, brugte et ikke-momsregistret svensk selskab, G AB, i forbindelse  

 med  

 bestilling af varer hos A A/S.
Varerne blev leveret til de ovenfor nævnte  

 selskaber.
Der er fremlagt kopi af eksemplar på e-mail korrespondance.
Repræsentanten har forklaret, at ejerne af B AB efter  

 konkursens indtræden fortsatte samhandlen med A A/S uden at være beføjet  

 hertil.
A A/S fik ikke oplysninger om ændringerne i B ABs status, men  

 blev  

 stadig kontaktet over de samme salgskanaler, telefonnumre og e-mailadresser,  

 som hidtil var anvendt af personkredsen bag B AB.
A A/S sendte således  

 ordrebekræftelser og fakturaer m.v. til de samme adresser, som hidtil var  

 oplyst, uden at disse kom retur og uden at, der blev givet oplysning om, at A  

 AB ikke længere eksisterede.
A A/S havde haft samhandel med personkredsen bag  

 B  

 AB siden 1997 og foretog hver gang, der blev etableret et nyt selskab i  

 koncernen, kontrol af de givne oplysninger om det nye selskabs momsmæssige  

 status i Sverige.
Der blev herved foretaget kontrolopringning til de danske  

 afgiftsmyndigheder.
Der er fremlagt kopi af personalehåndbog for A A/S.
Det  

 fremgår bl.a. heraf:
( ) Arbejdsbeskrivelse Bogholderi Oprettelse debitorer Før oprettelse, skal det tjekkes om kunden er  

 momsregistreret og om branchekode er beslægtet med  

 EDB.
Tjek kundens SE nr. på Det Centrale  

 Virksomhedsregisters hjemmeside:  

www.cvr.dk,  

 eller Købmandsstandens hjemmeside:  

www.kob.dk.
 Indtast SE nr., og kunden vil så dukke frem, hvor man skal tjekke  

 branchekode.
Alternativt kan man forsøge med kundens telf.nr. (eller evt. adresse) Findes kunden ikke, kan det være fordi Købmandstanden ikke har opdateret  

 deres hjemmeside, og man skal derfor bede kunden faxe sit momsreg. bevis.  

 KUNDEN MÅ IKKE OPRETTES FØR VI HAR MOMSREGISTRERINGSBEVISET:
 Hvis alt er OK, må kunden blive oprettet:
( ) ²  

  

 Momsnr.  

²  

  

 indtastes (Kundens SE-nummer) Er der tale om en udenlandsk debitor:
 Indenfor EU:
 Debitors momsnummer skal indhentes og kontrolleres ved  

 opringning til Told & Skat Regionen.
Er momsnummeret ok, indtastes og debitoren færdigoprettes 3. lande:
 Kun her må debitorer oprettes uden momsnummer, (hvis vi ikke  

 kan få et), idet en del lande ikke har styr på virksomhederne i et omfang som  

 Danmark.
Leverancer skal fortoldes ved udskibning! ( ) Regionen har oplyst, at den ved kontrol hos A A/S den 11.  

 december 2001 sammen med de svenske myndigheder konstaterede, at selskabet  

 ikke  

 havde listeoplyst leverancer til EU-lande, ligesom der ikke kvartalsvis var  

 angivet beløb i momsangivelsens rubrik B (Værdien af varesalg til andre  

 EU-lande) i perioden 1. januar 1999  30. juni 2001.
 Repræsentanten har oplyst, at A A/S i perioden fra 1/7-30/10  

 2001 foretog korrekte listeangivelser.
Regionen har oplyst, at A A/S ikke i alle tilfælde anførte  

 de svenske registreringsnumre på de udskrevne fakturaer.
Der er fremlagt kopi  

 af disse fakturaer.
Registreringsnumrene var dog opført i A A/SS  

 kundekartotek.
Repræsentanten har hertil oplyst, at samtlige fakturaer fra  

 A A/S til de købende selskaber bar de pågældende selskabers svenske  

 registreringsnummer.
De af regionen fremlagte fakturaer, som ikke bærer det  

 svenske registreringsnummer, var resultatet af indførelse af et nyt  

 datasystem  

 hos A A/S, som medførte at visse data (f.eks. registreringsnummer) ikke blev  

 gengivet ved genudskrivning af de pågældende fakturaer.
Der er herved  

 fremlagt  

 kopi af de omhandlede fakturaer, hvor det svenske registreringsnummer  

 fremgår.
 Regionen har oplyst, at leverancerne til de svenske  

 virksomheder har dannet grundlag for et stort momssvig i Sverige.
Der er fremlagt kopi af afgørelse fra de svenske skatte- og  

 afgiftsmyndigheder, hvoraf fremgår, at de svenske skattemyndigheder har  

 antaget, at varerne leveret fra A A/S er indgået i såkaldt  

 momskarruselsvindel.  

 De svenske myndigheder har endvidere antaget, at et svensk selskab, H AB, var  

 den egentlige aftager af varerne.
Dette selskab er derfor pålagt at betale  

 erhvervelsesmoms af bl.a. de varer, som A A/S har leveret til B AB i perioden  

 1/7-01 til 30/10-01.
ToldSkat Regionens afgørelse A A/Ss momstilsvar for perioden fra 1/7  31/12 2001 er  

 forhøjet med 2.122.816 kr. som følge af, at selskabet er anset for at have  

 foretaget momspligtige leverancer til B AB med leveringssted her i landet,  

 jf.  

 momslovens § 14. Beløbet fremkommer som 25% moms af 8.451.267 kr.
 Leverancerne er ikke anset for momsfritaget efter momslovens  

 § 34, stk. 1, nr. 1. Der er henvist til Landsskatterettens afgørelse  

 offentliggjort i SKM2001.611.LSR /TfS 2001, 136 og Told- og Skattestyrelsens  

 afgørelse offentliggjort i TfS 1999, 355. Herudover er der henvist til Told-  

 og  

 Skattestyrelsens vejledning Moms ved EU-varehandel; momspligtige  

 virksomheder.
 Efter momslovens § 34, stk. 1, nr. 1, er det et objektivt  

 krav, at der skal være et gyldigt momsregistreringsforhold i et andet EU-land  

 for at levere afgiftsfrit.
 A A/S har ikke herved gjort tilstrækkeligt for at sikre, at  

 dets kunde har haft et gyldigt registreringsforhold, da kunden (G AB) har  

 skiftet indkøberselskaber løbende i perioden.
A A/S må således anses for at have handlet uagtsomt ved i  

 perioden 1/1 1999 til 30. juni 2001 ikke at have afgivet oplysninger om  

 leverancer til de svenske virksomheder, og derved indirekte været årsag til,  

 at  

 momssvig i Sverige kunne lade sig gøre over en så lang periode.
De svenske  

 skattemyndigheder ville således ved en tidligere indsats mod H AB have  

 stoppet  

 virksomhederne, og dermed ville varerne, der nu kræves dansk moms af, ikke  

 være  

 blevet leveret.
Virksomheden, der er omhandlet i artiklen offentliggjort i  

 TfS 1998, 783 havde været udsat for et komplot.
Der kan således ikke drages  

 sammenligninger til denne sag.
A A/S er forpligtiget til at beregne moms med 25 % af det  

 fakturerede beløb.
Der er henvist til momslovens § 27, og SKM2001.33.LSR og  

 SKM2002.81.TSS.
Regionen har til A A/Ss kontrol af oplysninger om nye  

 selskaber anført, at det reelle indhold af kontrollen er tvivlsomt.
A A/S har  

 således faktureret selskabet E AB uden at dette på noget tidspunkt var  

 momsregistreret i Sverige.
Hvis A A/S havde foretaget kontrolopringning kan  

 det  

 undre, at kunden er oprettet i salgsafdelingen.
Klagerens påstand og argumenter Repræsentanten har fremsat principal påstand om, at A A/Ss  

 momstilsvar for perioden 1/7  31/12 2001 ikke forhøjes.
Subsidiært er  

 der  

 fremsat påstand om, at momsen af de foretagne leverancer er indeholdt i  

 salgssummen, og at der derfor kun skal beregnes moms med 20%.
Efter momslovens § 34, stk. 1, nr. 1, er det en betingelse  

 for at foretage afgiftsfri leverance til en aftager i et andet EU-land, at  

 der  

 er et gyldigt registreringsforhold.
Der er således to betingelser, der skal  

 være opfyldt.
For det første skal erhververen være momsregistreret i et andet  

 EU-land og for det andet skal varen af enten sælgeren eller køberen eller for  

 deres regning transporteres til et andet EU-land.
Da det ikke er bestridt, at  

 varerne er transporteret til Sverige, er spørgsmålet kun, om betingelsen om  

 momsregistrering i aftagerlandet er opfyldt.
Den danske momslovs § 34 svarer til og gennemfører 6.  

 momsdirektivs artikel 28 c, pkt. a, litra a.
Efter direktivet er det  

 hovedbetingelsen, at de leverede varer skal forsendes til en køber i et andet  

 EU-land, som enten skal være en afgiftspligtig person eller en juridisk  

 person,  

 som er enten afgiftspligtig eller ikke-afgiftspligtig.
Således er det i henhold til direktivets ordlyd ikke et krav  

 for afgiftsfritagelse, om aftageren er momsregistreret eller ej, men alene at  

 der er foretaget leverance til en juridisk person, således som i den  

 foreliggende situation.
Ud fra EU-rettens forrangsprincip må 6. momsdirektivs  

 bestemmelse anses for direkte anvendelig på danske retsforhold, hvorfor  

 momslovens § 34 ikke finder anvendelse.
 I forhold til momslovens § 34, stk. 1, nr. 1, har Told- og  

 Skattestyrelsen udstedt en række vejledninger vedrørende Moms ved  

 EU-varehandel jf. senest vejledning E nr. 41 af 1. september 2001. Det  

 fremgår  

 heraf, at der ikke er pligt til løbende at kontrollere momsnumre hos kunder,  

 men alene såfremt der foreligger en særlig anledning hertil, f.eks. at der er  

 tale om en nystartet ikendt virksomhed eller i tvivlstilfælde, hvor der er  

 anledning til ikke at fæste lid til de oplysninger, som den eksporterende  

 virksomhed modtager eller tidligere har modtaget.
Regionen opererer således med en formodningsregel om, at  

 såfremt der er tale om et længerevarende kundeforhold eller med en  

 internationalt kendt kunde, bør der ikke foretages kontrol af momsnummeret,  

 endsige foretages løbende kontrol af momsregistreringens rigtighed eller  

 fortsatte beståen.
Endelig fremgår det ikke af vejledningen, at der gælder et  

 objektivt ansvar, men alene en henvisning til en culpanorm.
I henhold til  

 momsvejledningen fra 1992 kunne virksomheder kun pålægges hæftelse, hvis  

 virksomheden  

 var vidende om det ugyldige momsnummer eller hvis den havde handlet uagtsomt.
A A/S har fulgt vejledningens regler om kontrol af momsnumre  

 og har derfor ikke handlet uagtsomt.
A A/S har foretaget kontrolopringninger  

 til de danske afgiftsmyndigheder og fået bekræftet, at der var foretaget en  

 gyldig registrering.
I henhold til spørgsmålet om indberetning i forhold til  

 listesystemet har A A/S foretaget korrekt indberetning for den omhandlede  

 periode.
Den tidligere ufuldstændige indberetning har ikke haft betydning i  

 forhold til de danske afgiftsmyndigheder og det rejste krav om efterbetaling  

 af  

 moms.
Eksporten har i øvrigt fremgået af A A/Ss årsregnskaber.
 I anden række er det gjort gældende, at da A A/S af de  

 svenske skattemyndigheder er anset for kun at have foretaget leverancer til G  

 AB i Sverige, har A/S kun leveret til en momsregistreret virksomhed i  

 Sverige.
 Til støtte for den subsidiære påstand er det anført, at  

 momsen er indeholdt i den samlede modtagne salgssum på 8.451.267 kr. og  

 derfor  

 kun udgør 1.690.253 kr. (20 %). Dette er i overensstemmelse med praksis  

 vedrørende efterbetaling af moms ved overskridelser af grænsen for momsfri  

 virksomhed.
Told- og Skattestyrelsens udtalelse Told- og Skattestyrelsen har indstillet, at regionens afgørelse  

 stadfæstes.
Momslovens § 34, stk. 1, nr. 1, må anses for en objektiv  

 bestemmelse.
Da betingelserne for momsfritagelse ikke er opfyldt, kan  

 leverancerne ikke ske momsfrit.
Landsskatterettens bemærkninger og begrundelse Efter momslovens § 4, stk. 1, 1. pkt., betales der afgift af  

 varer og ydelser, der leveres mod vederlag her i landet.
 Af momslovens § 14, fremgår bl.a.:
 Leveringsstedet for varer er her i landet i følgende  

 tilfælde:
( ) 2)        Når varen  

 forsendes eller transporteres, og varen befinder sig her i landet på det  

 tidspunkt, hvor forsendelsen eller transporten til aftageren påbegyndes.  

 Leveringsstedet er dog ikke her i landet, når varen installeres eller  

 monteres  

 i udlandet af leverandøren eller for dennes regning, eller når varen sælges  

 ved  

 fjernsalg til andre EU-lande, og virksomheden er registreringspligtig for  

 dette  

 salg i det andet EU-land.
Ved fjernsalg forstås salg af varer, bortset fra  

 varer afgiftsberigtiget som brugte varer m.v. efter reglerne i kapitel 17  

 eller  

 efter tilsvarende regler i et andet EU-land, fra et EU-land til et andet  

 EU-land, hvor varerne direkte eller indirekte forsendes eller transporteres  

 af  

 sælgeren eller på dennes vegne til en køber, der ikke er registreret.
( ) Efter momslovens § 27, stk. 1, 1. pkt., er afgiftsgrundlaget  

 ved levering af varer og ydelser vederlaget, heri ikke indbefattet afgiften  

 efter denne lov.
 Af momslovens § 34, stk. 1, fremgår bl.a.:
 Følgende leverancer af varer og ydelser er fritaget for  

 afgift:
 1) Levering af varer, der af virksomheden eller af  

 erhververen eller for disses regning forsendes eller transporteres til et  

 andet  

 EU-land, når erhververen er registreret for merværdiafgift i et andet  

 EU-land.  

 Fritagelsen omfatter dog ikke levering af varer, der afgiftsberigtiges efter  

 reglerne i kapitel 17.
( ) Af 6. momsdirektivs artikel 28c (afgiftsfritagelser), Punkt  

 A, stk. 1, litra a, fremgår:
 1. Med forbehold af andre fællesskabsbestemmelser og på  

 betingelser, som medlemsstaterne fastsætter for at sikre en korrekt og enkel  

 anvendelse af nedennævnte fritagelser og for at hindre enhver mulig form for  

 svig, unddragelse eller misbrug, fritager medlemsstaterne nedennævnte  

 transaktioner:
 a) levering af goder, som defineret i artikel 5, når disse  

 goder af sælgeren eller af erhververen eller for disses regning forsendes  

 eller  

 transporteres til steder uden for det i artikel 3 omhandlede område, men  

 inden  

 for Fællesskabet, til en anden afgiftspligtig person, eller til en  

 ikke-afgiftspligtig juridisk person, som handler i denne egenskab i en anden  

 medlemsstat end den, hvor forsendelsen eller transporten af goderne  

 påbegyndes.
Denne fritagelse gælder hverken for levering af goder, der  

 foretages af afgiftspligtige personer, som er omfattet af  

 fritagelsesordningen  

 i artikel 24, eller for levering af goder, der foretages til afgiftspligtige  

 personer eller til ikke-afgiftspligtige juridiske personer, når disse  

 personer  

 er omfattet af undtagelsen i artikel 28a, stk. 1, litra a, andet  

 afsnit; A A/S  

 må i  

 overensstemmelse med de udstedte fakturaer anses for at have foretaget  

 levering  

 af computerudstyr til B AB i Sverige.
Det forhold, at de svenske myndigheder  

 har anset et andet selskab for at have erhvervet varerne fra A A/S medfører  

 således ikke, at de danske myndigheder skal bortse fra de faktiske  

 faktureringer.
 Leverancerne til B AB har haft leveringssted i Danmark efter  

 momslovens § 14, nr. 2.
Henset til at B AB i perioden 1/7-30/10 2001 ikke var  

 momsregistreret, er betingelserne efter momslovens § 34, stk. 1, nr. 1, for  

 at  

 foretage en momsfritagen EU-leverance ikke opfyldt.
Landsskatteretten antager  

 således som Told- og Skattestyrelsen i TfS 1999, 355, at det er en betingelse  

 for momsfritagelse, at aftageren er momsregistreret.
A A/Ss eventuelle  

 gode  

 tro er derfor uden betydning.
 Momslovens § 34, stk. 1, nr. 1, kan endvidere ikke anses for  

 at være i strid med 6. momsdirektivs bestemmelse i artikel 28c, punkt A, stk.  

 1, litra a, til skade for A A/S.
Da A AB blev afmeldt fra momsregistrering umiddelbart efter  

 det var erklæret konkurs den 19/6-01, kan det således ikke antages, at dette  

 selskab har drevet økonomisk virksomhed efter 1/7-01. Det har derfor heller  

 ikke været afgiftspligtigt.
De i direktivet nævnte ikke-afgiftspligtige  

 juridiske personer må endvidere antages at være de i direktivets artikel 4,  

 stk. 5, nævnte offentligretlige organer og kan ikke antages at omfatte  

 konkursboer.
A A/S ville derfor heller ikke efter indholdet af 6.  

 momsdirektiv  

 være berettiget til momsfritagelse for de omhandlede leverancer.
 Den af told- og skatteregionen opkrævede moms med 25 % af  

 vederlaget er i overensstemmelse med Landsskatterettens praksis, jf.  

 SKM2001.33.LSR og SKM2002.81.TSS.
 Den påklagede afgørelse stadfæstes derfor.
