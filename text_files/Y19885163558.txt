En kommune ejer og udlejer parceller i et sommerhusområde.
I området  

 er der opført 592 sommerhuse på lejet grund.
Kommunen finder, at det må være  

 i almindelig offentlig interesse at bringe forholdene i sommerhusområdet i  

 orden og henviser til en lignende sag ved Lystrup Strand, hvor direktoratet  

 har givet tilsagn om, at udstykning af sommerhusparcellerne vil blive  

 ekspederet, uden at der opkræves afgift.
Direktoratet udtaler imidlertid, at  

 der ikke foreligger ganske særlige forhold som i Lystrup-sagen, og at der  

 skal betales udstykningsafgift efter afgiftslovens bestemmelser.
 I et brev af 30-11-1987 har kommunen søgt om fritagelse for  

 udstykningsafgift ved en påtænkt udstykning af et ældre sommerhusområde ved  

 Grenå Strand.
Det fremgår, at kommunen ejer og udlejer parceller i sommerhusområdet.
I  

 området er opført 592 sommerhuse på lejet grund.
Udlejning af parcellerne er  

 sket ved gentagne fornyelser af 10-årige kontrakter.
Denne praksis er  

 godkendt af Matrikeldirektoratet ved skrivelse af 22-7-1976.
 Kommunen finder, at det må være i almindelig offentlig interesse at bringe  

 forholdene i sommerhusområdet i orden og henviser til en lignende sag ved  

 Lystrup Strand i Rougsø kommune, hvor Matrikeldirektoratet har givet tilsagn  

 om, at udstykning af sommerhusparcellerne vil blive ekspederet, uden at der  

 opkræves afgift.
 I den anledning skal man meddele følgende:
I Lystrup-sagen var en væsentlig del af sommerhusbebyggelsen opført i  

 strid med lovgivningen, bl.a. naturfredningslovens  

 strandbyggeliniebestemmelser.
Det var et ønske fra Fredningsnævnet for Århus  

 amt samt fra Århus amtskommune at lovliggøre forholdene og samtidig opnå mere  

 ordnede forhold af hensyn til lejekontrakter og registrering af bebyggelsen,  

 og det var en forudsætning fra amtskommunens side, at der i den forbindelse  

 blev gennemført en udstykning af området.
Matrikeldirektoratet udstedte på  

 denne baggrund udstykningspåbud til ejerne og lejerne af de implicerede  

 sommerhusgrunde.
Grundene var i privat eje, og de var dels udlejet ved mundtlige 1-årige  

 aftaler dels ved kontrakter, hvor der var tale om 10-årige lejemål.
Der var  

 derfor risiko for, at ejerne af økonomiske årsager ville vælge at lovliggøre  

 forholdene i forhold til udstykningsloven ved at opsige de kortvarige lejemål  

 og derved stille lejerne i en meget uheldig situation.
 Da der ikke i området ved Grenå Strand foreligger lignende ganske særlige  

 forhold, finder Matrikeldirektoratet, at der i forbindelse med en udstykning  

 af området skal opkræves udstykningsafgift i overensstemmelse med  

 bestemmelserne i afgiftsloven.
Det kan oplyses, at det i forbindelse med den igangværende revision af  

 udstykningsloven overvejes at indføre en lempeligere registrering kaldet  

 »matrikulær inddeling«, som vil give ret til at udleje det inddelte  

 areal i perioder op til 30 år.
Omkostningerne ved matrikulær inddeling vil  

 blive lavere end ved udstykning.
Revisionen af udstykningsloven har bl.a. til  

 formål at bringe klarhed over registreringspligten i tilfælde, hvor der  

 ligger fremmede bygninger på lejet grund.
Efter forslaget vil der blive pligt  

 til at inddele, når der begæres tinglysning af et dokument som adkomst til  

 eller pantsætnig af en af brugeren ejet bygning på arealet.
Forslaget til ny  

 udstykningslov forventes fremsat i Folketinget i 1988/1989.
