Bekendtgørelse  

 om investeringsforeningers, specialforeningers og fåmandsforeningers  

 anvendelse  

 af afledte finansielle instrumenter  

1) I medfør af § 89, stk. 3, § 99, og § 132,  

 stk. 3, i lov om investeringsforeninger og specialforeninger samt andre  

 kollektive investeringsordninger m.v., jf. lovbekendtgørelse nr. 55 af  

 31. januar 2006, som  

 ændret senest ved lov nr. 397 af  

 30. april 2007  

 fastsættes:
Kapitel 1 Anvendelsesområde § 1.  

  

 En  

 investeringsforening,  

 specialforening  

 og fåmandsforening kan anvende afledte finansielle instrumenter samt udføre  

 værdipapirudlån til risikoafdækning og porteføljepleje, såfremt anvendelsen  

 af  

 de afledte finansielle instrumenter opfylder bestemmelserne i §§ 14-22  

 og  

 23-24. Bestemmelserne skal være opfyldt på ethvert tidspunkt i de afledte  

 finansielle instrumenters løbetid.
 Stk. 2.  

  

 En  

 investeringsforening, specialforening og fåmandsforening benævnes herefter  

 forening.
 Stk. 3.  

  

 De afledte  

 finansielle instrumenter skal være baseret på værdipapirer, værdipapirindeks,  

 fremmed valuta, renter eller pengemarkedsinstrumenter, der kan indgå i en  

 forenings eller i en forenings afdelings formue.
Kapitel 2 Definitioner § 2.  

  

 Ved  

 afledte finansielle instrumenter forstås i denne bekendtgørelse finansielle  

 instrumenter, hvis værdi afhænger af værdien af underliggende værdipapirer,  

 værdipapirindeks, fremmed valuta, renter eller pengemarkedsinstrumenter.
§ 3.  

  

 Ved  

 værdipapirudlån forstås udlån af værdipapirer mod senere tilbagelevering af  

 værdipapiret eller et identisk værdipapir, som ikke involverer overførsel af  

 likviditet udover et vederlag fra låntager til långiver.
Udførelse af  

 værdipapirudlån skal ske under iagttagelse af bestemmelserne i  

 bekendtgørelsens  

 § 24.
 § 4.  

  

 Ved  

 en nettoposition i et værdipapir, pengemarkedsinstrument eller indeks forstås  

 forskellen mellem summen af kursværdien af de lange positioner og summen af  

 kursværdien af de korte positioner i værdipapiret, pengemarkedsinstrumentet  

 eller indekset, inklusive underliggende lange og korte positioner i  

 værdipapiret, pengemarkedsinstrumentet eller indekset, der knytter sig til  

 anvendelsen  

 af afledte finansielle instrumenter baseret på værdipapirer,  

 pengemarkedsinstrumenter og indeks.
 Stk. 2.  

  

 Ved en position  

 i et indeks forstås det nominelle aftalebeløb i det pågældende indeks  

 multipliceret  

 med kursen på indekset.
 Stk. 3.  

  

 Ved en lang  

 position forstås en position, der giver en gevinst ved en kursstigning eller  

 et  

 rentefald for det pågældende værdipapir, pengemarkedsinstrument eller indeks.  

 Ved en kort position forstås en position, der giver et tab ved en  

 kursstigning  

 eller et rentefald for det pågældende værdipapir, pengemarkedsinstrument  

 eller  

 indeks.
§ 5.  

  

 Ved  

 en forenings eller afdelings samlede eksponering i aktier og aktieindeks  

 forstås 1)  

 	  

 summen af foreningens  

 eller afdelingens lange nettopositioner i aktier og aktieindeks, plus 2)  

 	  

 summen af foreningens  

 eller afdelingens korte nettopositioner i aktier og aktieindeks.
§ 6.  

  

 Ved  

 en forenings eller afdelings eksponering over for en given emittent af  

 obligationer og pengemarkedsinstrumenter eller et givet obligationsindeks  

 forstås  

 forskellen mellem 1)  

 	  

 kursværdien af  

 foreningens eller afdelingens lange nettopositioner i obligationer og  

 pengemarkedsinstrumenter  

 med pågældende emittent eller baseret på pågældende obligationsindeks,  

 inklusive  

 lange og korte nettopositioner, der knytter sig til anvendelse af afledte  

 finansielle  

 instrumenter baseret på obligationer, pengemarkedsinstrumenter og  

 obligationsindeks, og 2)  

 	  

 kursværdien af  

 foreningens eller afdelingens korte nettopositioner med samme emittent eller  

 baseret på samme obligationsindeks.
§ 7.  

  

 Ved  

 en forenings eller afdelings samlede eksponering i værdipapirer,  

 pengemarkedsinstrumenter  

 og indeks forstås 1)  

 	  

 den samlede  

 eksponering i aktier og aktieindeks, plus 2)  

 	  

 summen af den  

 numeriske værdi af eksponeringerne over for emittenter af obligationer og  

 pengemarkedsinstrumenter  

 samt obligationsindeks.
 § 8.  

  

 Ved  

 en nettoposition i en fremmed valuta forstås forskellen mellem summen af de  

 lange positioner og summen af de korte positioner i den pågældende valuta,  

 inklusive underliggende eksponeringer i valuta, der knytter sig til  

 valutabaserede afledte finansielle instrumenter.
Stk. 2.  

  

 Ved en lang  

 position i en valuta forstås en position, der giver en gevinst ved en  

 stigning  

 i kursen på den pågældende valuta opgjort i danske kroner.
Ved en kort  

 position  

 i en valuta forstås en position, der giver et tab ved en stigning i kursen på  

 den pågældende valuta opgjort i danske kroner.
 Stk. 3.  

  

 Ved en forenings  

 eller afdelings samlede valutaeksponering forstås summen af lange  

 netto-positioner  

 og korte nettopositioner i fremmed valuta.
 § 9.  

  

 Ved  

 opgørelsen af nettopositionen i henhold til § 4 og § 8 i de underliggende  

 aktiver, der knytter sig til afledte finansielle instrumenter, hvori der  

 indgår  

 et optionselement, multipliceres kursværdien af de underliggende aktiver med  

 optionens delta.
§ 10.  

  

 Ved  

 modpartsrisikoen, der knytter sig til anvendelse af et afledt finansielt  

 instrument, der handles OTC, forstås den positive markedsværdi af det afledte  

 finansielle instrument med tillæg for det potentielle fremtidige  

 tilgodehavende.
Tillægget opgøres i henhold til bilag 1.
 Stk. 2.  

  

 Har en forening  

 indgået en nettingaftale, der opfylder betingelserne for aftaler om netting i  

 henhold til §§ 58h og 58i i lov om værdipapirhandel mv., kan værdien af  

 afledte  

 finansielle instrumenter med negativ markedsværdi modregnes i værdien af  

 afledte finansielle instrumenter med positiv markedsværdi med samme modpart  

 ved  

 opgørelsen af modpartsrisikoen i henhold til stk. 1.
 Stk. 3.  

  

 Efter opgørelsen  

 af modpartsrisikoen i henhold til stk. 1 og 2 kan der foretages fradrag for  

 modtaget sikkerhedsstillelse i form af værdipapirer og  

 pengemarkedsinstrumenter, der kan indgå i foreningens eller afdelingens  

 formue.
§ 11.  

  

 Ved  

 positionsrisikoen forstås risikoen for, at en forening eller afdeling påføres  

 et tab som følge af ændringer i markedsværdien af en position i værdipapirer,  

 pengemarkedsinstrumenter eller indeks.
Positionsrisikoen opdeles i 1)  

 	  

 den generelle risiko,  

 der er risikoen for, at foreningen eller afdelingen påføres tab, fordi en  

 positions  

 markedsværdi ændres som følge af forhold, der er relateret til markedet som  

 helhed,  

 og 2)  

 	  

 den specifikke  

 risiko, der er risikoen for, at foreningen eller afdelingen påføres tab,  

 fordi  

 en positions markedsværdi ændres som følge af forhold, der relaterer sig til  

 den enkelte udsteder af værdipapirer eller det enkelte værdipapir.
 § 12.  

  

 Ved et syntetisk pengemarkedsindskud forstås en beholdning af værdipapirer,  

 der  

 er kombineret med afledte finansielle instrumenter baseret på de pågældende  

 værdipapirer, således at beholdningen modsvares af en tilsvarende kort  

 position  

 i de afledte finansielle instrumenters underliggende aktiver.
 § 13.  

  

 Ved  

 likviditetsbeholdningen forstås indeståender på anfordring eller med en  

 opsigelse  

 på ikke over en måned i pengeinstitutter, indbetalt margin hos  

 pengeinstitutter, fondsmæglerselskaber, fondsbørser og clearingcentraler samt  

 værdipapirer og pengemarkedsinstrumenter, som fremgår af § 93, stk. 1, nr. 2  

 og  

 3, og § 94, stk. 1, i lov om investeringsforeninger og specialforeninger samt  

 andre  

 kollektive investeringsordninger m.v., som er variabelt forrentede eller har  

 en  

 restløbetid på ikke over 6 måneder, og som ikke indgår i et syntetisk  

 pengemarkedsindskud, jf. § 12. Videre medregnes syntetiske  

 pengemarkedsindskud  

 samt beløb, der forfalder inden for 3 måneder i form af udtrukne  

 obligationer,  

 renter og deklarerede udbytter.
Kapitel 3 Opgørelse af renterisiko § 14.  

  

 En  

 forening skal opgøre den samlede renterisiko, der knytter sig til positioner  

 i  

 foreningens portefølje eller foreningens afdelingers porteføljer, inklusive  

 renterisikoen på betalinger, der knytter sig til anvendelse af afledte  

 finansielle instrumenter.
Renterisikoen opgøres for hver valuta for sig.
Ved  

 opgørelsen af den samlede renterisiko summeres den numeriske værdi af  

 renterisikoen  

 for de enkelte valutaer.
 Stk. 2.  

  

 Opgørelsen af  

 den samlede renterisiko i henhold til stk. 1 skal ske på basis af summen af  

 ændringerne af kursværdierne af foreningens eller afdelingens positioner i  

 obligationer,  

 pengemarkedsinstrumenter og obligationsindeks, inklusive ændringen i  

 nutidsværdien af betalingerne, der knytter sig til anvendelse af afledte  

 finansielle instrumenter, ved en stigning i renten på ét procent-point.  

 Opgørelsen kan baseres på mål for varighed og modificeret varighed beregnet  

 på  

 grundlag af reglerne fastsat i pkt. 59-70 i bilag 12 til Finanstilsynets  

 bekendtgørelse om kapitaldækning.
Kapitel 4 Anvendelse på dækket basis § 15.  

  

 En  

 forening eller afdeling kan anvende afledte finansielle instrumenter på  

 dækket  

 basis.
§ 16.  

  

 Anvendelse  

 af afledte finansielle instrumenter baseret på en given aktie er på dækket  

 basis,  

 når 1)  

 	  

 de ikke forøger  

 foreningens eller afdelingens nettoposition i aktien, og 2)  

 	  

 ikke medfører, at  

 foreningen eller afdelingen samlet opnår en kort nettoposition i aktien.
Stk. 2.  

  

 Anvendelse af  

 afledte finansielle instrumenter baseret på et aktieindeks er på dækket  

 basis,  

 når 1)  

 	  

 en del af foreningens  

 eller afdelingens aktiebeholdning består af aktier, der noteres på samme  

 fondsbørs  

 eller handles på samme marked som aktierne i indekset, 2)  

 	  

 foreningen eller  

 afdelingen ikke har anvendt andre afledte finansielle instrumenter, der er  

 dækket  

 af aktier i denne del af beholdningen, 3)  

 	  

 de afledte  

 finansielle instrumenter med stor sandsynlighed ikke forøger foreningens  

 eller  

 afdelingens tab ved reduktion i værdien af den pågældende aktiebeholdning, og 4)  

 	  

 de afledte  

 finansielle instrumenter med stor sandsynlighed ikke medfører, at foreningen  

 eller afdelingen ved en stigning i værdien af den pågældende aktiebeholdning  

 kan få et nettotab på beholdning og instrumenter.
Stk. 3.  

  

 Anvendelse af  

 afledte finansielle instrumenter baseret på aktier eller aktieindeks er  

 endvidere  

 på dækket basis, når 1)  

 	  

 foreningen eller  

 afdelingen holder en likviditetsbeholdning svarende til summen af de  

 numeriske  

 værdier af korte og lange nettopositioner i de underliggende aktier eller  

 aktieindeks, og 2)  

 	  

 anvendelse af afledte  

 finansielle instrumenter ikke medfører, at foreningen eller afdelingen samlet  

 opnår en kort nettoposition i nogen aktie eller i et aktieindeks, der ikke er  

 omfattet af stk. 2.
 Stk. 4.  

  

 Erhvervelse af  

 warrants er på dækket basis, når dette sker i forbindelse med erhvervelsen af  

 de obligationer, de ved udstedelsen var knyttet til.
§ 17.  

  

 Anvendelse af afledte finansielle instrumenter baseret på obligationer,  

 obligationsindeks, pengemarkedsinstrumenter eller renter er på dækket basis,  

 når de 1)  

 	  

 ikke forøger  

 foreningens eller afdelingens samlede renterisiko i nogen valuta, 2)  

 	  

 ikke medfører, at  

 foreningen eller afdelingen opnår en negativ renterisiko i nogen valuta, 3)  

 	  

 ikke forøger  

 foreningens eller afdelingens eksponering overfor en given emittent af  

 obligationer  

 og pengemarkedsinstrumenter eller et givet obligationsindeks, og 4)  

 	  

 ikke medfører, at  

 foreningen eller afdelingen opnår en negativ eksponering overfor en given  

 emittent af obligationer og pengemarkedsinstrumenter eller et givet  

 obligationsindeks.
 Stk. 2.  

  

 Stk. 1, nr. 3 og 4, omfatter ikke indeks, der  

 udelukkende er baseret på værdipapirer og pengemarkedsinstrumenter, som  

 fremgår  

 af § 93, stk. 1, nr. 3, litra a-c, i lov om investeringsforeninger og  

 specialforeninger samt andre kollektive investeringsordninger m.v.
 § 18.  

  

 Anvendelse  

 af afledte finansielle instrumenter baseret på valuta er på dækket basis, når  

 de ikke forøger foreningens eller afdelingens samlede valutaeksponering.
Kapitel 5 Anvendelse på ikke-dækket basis § 19.  

  

 En  

 investeringsforening, specialforening og fåmandsforening eller afdelinger i  

 sådanne foreninger kan udover på dækket basis, jf. kapitel 4, anvende afledte  

 finansielle instrumenter, såfremt 1)  

 	  

 den samlede  

 eksponering i værdipapirer, pengemarkedsinstrumenter og indeks, der knytter  

 sig  

 til afledte finansielle instrumenter, der ikke er på dækket basis, ikke på  

 noget tidspunkt overstiger 100 % af foreningens eller afdelingens formue, 2)  

 	  

 summen af korte  

 nettopositioner i værdipapirer og pengemarkedsinstrumenter, der knytter sig  

 til  

 afledte finansielle instrumenter, der ikke er på dækket basis, ikke  

 overstiger  

 summen af a)  

 	  

 likviditetsbeholdningen, b)  

 	  

 90 % af kursværdien  

 af beholdningen af værdipapirer og pengemarkedsinstrumenter omfattet af § 93,  

 stk. 1, nr. 2 og 3, og § 94, stk. 1, i lov om investeringsforeninger og  

 specialforeninger samt andre kollektive investeringsordninger m.v. bortset  

 fra  

 værdipapirer omfattet af definitionen af likviditetsbeholdningen, og c)  

 	  

 75 % af kursværdien  

 af beholdningen af aktier og obligationer, der indgår i et indeks, som er  

 godkendt  

 af Finanstilsynet i medfør af § 95 i lov om investeringsforeninger og  

 special-foreninger  

 samt andre kollektive investeringsordninger m.v., 3)  

 	  

 den samlede numeriske  

 værdi af renterisikoen ikke overstiger den numeriske værdi af en  

 rente-risiko,  

 som foreningen eller afdelingen ville kunne opnå uden anvendelse af afledte  

 finansielle instrumenter, og 4)  

 	  

 foreningens eller  

 afdelingens samlede valutaeksponering ikke adskiller sig fra en samlet  

 valuta-eksponering, foreningen eller afdelingen alternativt kunne have opnået  

 uden anvendelse af valutabaserede afledte finansielle instrumenter.
 Stk. 2.  

  

 Stk. 1, nr. 2,  

 litra a, omfatter ikke elementer af likviditetsbeholdningen, der medgår til  

 at  

 afdække aktiebaserede afledte finansielle instrumenter, der anvendes på  

 dækket  

 basis i henhold til § 16, stk. 3.
Kapitel 6 Anvendelse af VaR-modeller § 20.  

  

 En  

 investeringsforening, specialforening og fåmandsforening kan anvende  

 VaR-modeller (Value at Risk-modeller) til opgørelse af positionsrisikoen  

 forbundet med anvendelse af afledte finansielle instrumenter i foreningen  

 eller  

 i en eller flere af foreningens afdelinger.
Anvendelsen forudsætter, at  

 betingelserne i bilag 2 er opfyldt.
Stk. 2.  

  

 Finanstilsynet  

 skal inden implementering orienteres om foreningens hensigt om at anvende  

 VaR-modeller samt tidspunkt for ibrugtagning.
Orienteringen skal indeholde en  

 beskrivelse af i hvilke afdelinger, herunder i hvilke delporteføljer,  

 positionsrisikoen beregnes ved VaR-modeller.
Stk. 3.  

  

 Anvendelse i  

 medfør af stk. 1 kan være begrænset til alene at vedrøre VaR-modeller til  

 beregning  

 af positionsrisici for en delportefølje i en forening eller afdeling,  

 herunder  

 særskilt for henholdsvis aktier, gældsinstrumenter eller valuta.
Anvendelse i  

 medfør af 1. pkt. kan endvidere være begrænset til alene at vedrøre  

 VaR-modeller til beregning af den generelle risiko.
 Stk.4.  

  

 Anvendelse i  

 medfør af stk. 1 indebærer, at foreningen eller afdelingen ikke er omfattet  

 af  

 bestemmelserne i § 19, jf. dog § 21, stk. 2-4.
 § 21.  

  

 En  

 forening eller afdeling, der anvender VaR-modeller i medfør af § 20, kan  

 udover  

 anvendelse af afledte finansielle instrumenter på dækket basis anvende  

 afledte  

 finansielle instrumenter, såfremt foreningens eller afdelingens  

 positionsrisiko  

 ikke derved overstiger 200 % af foreningens eller afdelingens positionsrisiko  

 uden anvendelse af afledte finansielle instrumenter.
 Stk. 2.  

  

 Ved anvendelse  

 af VaR-modeller til beregning af positionsrisici for en delportefølje i en  

 forening eller afdeling, jf. § 20, stk. 3, 1. pkt., skal stk. 1 være opfyldt  

 for den eller de delporteføljer, der er omfattet af VaR-modeller, og  

 bestemmelserne i § 19 skal være opfyldt for de delporteføljer, der ikke er  

 omfattet af VaR-modeller.
 Stk. 3.  

  

 Omfatter  

 anvendelsen alene VaR-modeller til beregning af den generelle risiko, jf. §  

 20,  

 stk. 3. skal både stk. 1 og § 19, stk. 1, nr. 2, og § 19, stk. 2, være  

 opfyldt.
 Stk. 4.  

  

 Uanset  

 bestemmelserne i stk. 1-3 kan en forening eller afdeling, der anvender  

 VaR-modeller til opgørelse af positionsrisikoen, anvende afledte finansielle  

 instrumenter, når § 19, stk. 1, nr. 1, er opfyldt.
Kapitel 7 Opgørelse af investeringer omfattet af  

 placeringsgrænser m.v.
 § 22.  

  

 Investeringsforeninger,  

 specialforeninger og fåmandsforeninger eller afdelinger i sådanne foreninger  

 skal ved anvendelse af afledte finansielle instrumenter opgøre investeringer  

 omfattet  

 af placeringsgrænserne i §§ 93, 102-104 og 106 i lov om  

 investeringsforeninger  

 og specialforeninger samt andre kollektive investeringsordninger m.v. efter  

 bestemmelserne i lovens §§ 97 og 98, jf. dog § 23 nedenfor.
 § 23.  

  

 Værdipapirer  

 og pengemarkedsinstrumenter, der er modtaget til sikkerhed for  

 modpartsrisikoen  

 på kontrakter, der handles OTC, og som foreningen fradrager ved opgørelsen af  

 modpartsrisikoen i henhold til § 10, stk. 3, skal indgå ved opgørelsen af  

 foreningens eller afdelingens investeringer, der er omfattet af henholdsvis  

 placeringsgrænserne i §§ 93, 102-104 og 106 i lov om investeringsforeninger  

 og  

 specialforeninger samt andre kollektive investeringsordninger m.v.
Kapitel 8 Værdipapirudlån § 24.  

  

 Foreninger,  

 der udfører værdipapirudlån, skal sikre sig, at der foreligger tilstrækkelig  

 garanti eller anden sikkerhed for de udlånte værdipapirer og de øvrige  

 tilgodehavender, der følger af låne-vilkårene.
Kapitel 9 Straffe- og ikrafttrædelsesbestemmelser § 25.  

  

 Overtrædelse  

 af § 1, stk. 1 og 3, straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 26.  

  

 Bekendtgørelsen  

 træder i kraft den 1. juni 2007.
 Stk. 2.  

  

 Samtidig ophæves  

 bekendtgørelse nr. 672 af  

 24.  

 juni 2004  

 om investeringsforeningers, specialforeningers,  

 fåmandsforeningers og innovationsforeningers anvendelse af afledte  

 finansielle  

 instrumenter.
Finanstilsynet, den 14. maj 2007 Henrik Bjerre-Nielsen /Anne Marie Pico Bilag 1 Tillæg for potentielt fremtidigt engagement på  

 poster med modpartsrisiko Ved opgørelsen af modpartsrisikoen indgår den enkelte  

 kontrakt med den positive markedsværdi af kontrakten plus det i tabellen  

 angivne tillæg, der er angivet som en procentdel af kontraktens hovedstol.  

 Det  

 potentielle fremtidige engagement skal medtages, selv om markedsværdien er  

 negativ.
Poster Tillæg (pct. af hovedstol) Renterelaterede poster, restløbetid til og med 1 år 0,5 Renterelaterede poster, restløbetid over 1 år til og med  

 5 år 1,0 Renterelaterede poster, restløbetid over 5 år 1,5 Aktierelaterede poster med restløbetid til og med 1 år 6,0 Aktierelaterede poster, restløbetid over 1 år til og med  

 5 år 8,0 Aktierelaterede poster, restløbetid over 5 år 10,0 Valutakursrelaterede poster, restløbetid til og med 1 år 1,0 Valutakursrelaterede poster, restløbetid over 1 år til  

 og med 5 år 5,0 Valutakursrelaterede poster, restløbetid over 5 år 7,5 Obligationsbaserede repo-/reverseforretninger,  

 restløbetid til og med 1 år 0,5 Obligationsbaserede repo-/reverseforretninger,  

 restløbetid over 1 år 1,0 Aktiebaserede repo-/reverseforretninger, restløbetid til  

 og med 1 år 6,0 Aktiebaserede repo-/reverseforretninger, restløbetid  

 over 1 år 8,0 Bilag 2 Anvendelse af VaR-modeller Inden en forening eller afdeling kan tage VaR-modeller i  

 anvendelse, skal bestyrelsen sikre sig, at kravene i nærværende bilag er  

 opfyldt og dokumenteret.
Finanstilsynet vil kunne anmode foreningen eller  

 afdelingen om en redegørelse for, hvordan kravene er opfyldt.
 Investeringsforeninger, specialforeninger og  

 fåmandsforeninger samt afdelinger af disse benævnes i det følgende  

 »foreningen«.
Kvalitative krav 1) Foreningens modeller kan kun anvendes til beregning af  

 positionsrisici, hvis foreningens interne risikostyring og kontroller er  

 fyldestgørende og gennemføres på betryggende vis.
Dette indebærer bl.a., at  

 følgende kvalitative krav skal være opfyldt:
a) Modellerne skal være tæt integreret i foreningens daglige  

 risikostyring og skal danne grundlag for rapportering af risici til  

 foreningens bestyrelse og direktion.
b) Foreningen skal have en risikokontrolfunktion, der er  

 uafhængig af handelsfunktionen, og som rapporterer direkte til foreningens  

 direktion.
Risikokontrolfunktionen skal have til opgave at udforme, opdatere  

 og gennemføre foreningens risikostyringssystemer, herunder VaR-modeller.  

 Funktionen skal dagligt udarbejde og analysere rapportering vedrørende  

 modellernes  

 resultater, herunder udarbejde rapportering vedrørende overholdelse af limits  

 fastsat i instrukser mv.
Risikokontrolfunktionen skal også varetage den  

 indledende og løbende validering af VaR-modellerne.
c) Foreningens bestyrelse og direktion skal være aktive i  

 risikokontrolprocessen, og risikokontrolfunktionens daglige rapporter skal  

 behandles  

 på et ledelsesniveau, der har tilstrækkelige beføjelser til at kunne reducere  

 foreningens positioner og risici.
d) Foreningen skal råde over et tilstrækkelig stort antal  

 kvalificerede medarbejdere.
e) Foreningen skal have fastlagt kontrolprocedurer, der  

 sikrer, at foreningens skriftlige instrukser og forretningsgange vedrørende  

 anvendelse  

 af modellerne efterleves og overvåges.
f) Foreningen skal have tilstrækkelig dokumentation for, at  

 modellerne historisk har beregnet foreningens risici med rimelig nøjagtighed.
g) Foreningen skal hyppigt gennemføre omfattende  

 stress-tests, og resultaterne deraf skal gennemgås af direktionen.  

 Resultaterne af udførte stress-tests skal afspejles i instrukser og limits,  

 der fastsættes af bestyrelsen og direktionen.
Foreningens stress-tests skal  

 specielt omfatte forhold som illikviditet under pressede markedsforhold,  

 koncentrationsrisiko, markeder hvor der ikke kan handles, risikoen ved  

 uforudsete begivenheder (event risks) og risikoen ved pludselig  

 misligholdelse,  

 ikke-lineære produkter, positioner der er "deep out-of-the-money",  

 positioner med bud/udbud-spænd og andre risici, som ikke i tilstrækkeligt  

 omfang indgår i VaR-modellerne.
De stød, som modellerne udsættes for, skal  

 tage højde for porteføljernes sammensætning og den tid, det vil kunne tage at  

 risikoafdække eller styre risici under alvorlige markedsforhold.
Foreningen  

 skal anvende hypotetiske porteføljer for at sikre, at modellerne er i stand  

 til at tage højde for særlige strukturelle forhold, der måtte opstå, som  

 eksempelvis  

 basisrisici og koncentrationsrisici.
Foreningens stress-tests skal ikke  

 omfatte risikotyper, som foreningen ikke eller kun i uvæsentligt omfang er  

 eksponeret overfor.
h) Revisionen skal foretage uafhængige gennemgange af  

 VaR-modellerne.
i) Foreningen skal løbende foretage gennemgange af  

 VaR-modellerne og risikostyringen som helhed, hvilket som minimum indebærer  

 en gennemgang af følgende:
 i.
 Hvorvidt dokumentationen af modellerne, risikostyringen  

 samt risikokontrolfunktionens organisering og opgaver er fyldestgørende.
 ii.
 Hvorledes positionsrisici beregnet ved modellerne er  

 integreret i den daglige risikostyring, og hvorvidt ledelsesrapporteringen er  

 fyldestgørende.
 iii.
 Foreningens procedurer for godkendelse af  

 risikoberegnings- og værdiansættelsesmetoder samt systemer hertil, der  

 anvendes  

 af handels- og back-office-funktioner.
 iv.
 De positionsrisici, der er omfattet af  

 risikoberegningsmetoderne, og valideringen af eventuelle større ændringer i  

 risikoberegningsmetoderne.
 v.
 Hvorvidt opgørelsen af foreningens positioner er korrekt  

 og fuldstændig, hvorvidt anvendte volatiliteter og korrelationer er  

 nøjagtige, samt hvorvidt opgørelsen og beregningen af risikofølsomheder er  

 nøjagtige.
 vi.
 Den kontrolproces, som foreningen anvender ved  

 vurderingen af, om de informationskilder, der bruges i modellerne, er  

 konsistente,  

 aktuelle og pålidelige, samt om sådanne informationskilder er uafhængige.
 vii.
 Foreningens procedurer for udarbejdelse af back-tests,  

 som gennemføres med henblik på at vurdere modellernes nøjagtighed.
2) Foreningen skal have procedurer til at sikre, at dens  

 VaR-modeller i tilstrækkeligt omfang er valideret af personer med  

 tilstrækkelige  

 kvalifikationer, der er uafhængige af modellernes udviklingsproces, for  

 derved at sikre, at modellerne er velfungerende samt tager tilstrækkelig  

 højde  

 for alle væsentlige risici.
Denne validering skal foretages i forbindelse med  

 modellernes udvikling, og når der foretages væsentlige modelændringer.  

 Validering skal endvidere foretages regelmæssigt, men især i forbindelse med  

 væsentlige strukturelle markedsændringer eller ændringer i  

 porteføljesammensætningen,  

 der kan betyde, at modellerne ikke længere er dækkende.
I takt med  

 udviklingen af metoder, teknikker og markedspraksis skal foreningen sikre  

 sig, at modellerne er i overensstemmelse hermed.
Validering af modellerne  

 skal foruden back-tests som et minimum inddrage følgende:
a) Foreningen skal foretage tests, der viser, at de  

 forudsætninger, som modellerne baseres på, er passende og hverken under-  

 eller overvurderer risici.
b) Foreningen skal ud over de i pkt. 13 specificerede  

 back-tests foretage egne modelvalideringstests med hensyn til de risici og  

 strukturer, der kendetegner porteføljerne.
Kvantitative krav 3) Foreningens VaR-modeller skal som minimum anvende  

 følgende kvantitative kriterier ved beregning af positionsrisici:
a) Beregning af foreningens potentielle risiko (VaR-tallet)  

 på mindst daglig basis.
b) Ensidigt 99 pct. konfidensinterval.
c) Ihændehaverperiode svarende til 10 dage.
d) Effektiv observationsperiode på mindst et år, medmindre  

 en kortere observationsperiode er berettiget som følge af en betydelig  

 forøgelse  

 af prisvolatiliteten.
e) Mindst kvartalsvis ajourføring af korrelationer,  

 volatiliteter mv.
Back-tests 4) Foreningen skal kontrollere nøjagtigheden og resultaterne  

 af modellerne ved at gennemføre back-tests.
Back-tests udføres ved, at den  

 daglige potentielle risiko for tab (VaR-tallet), der beregnes ved hjælp af  

 foreningens  

 VaR-modeller for porteføljernes daglige slutpositioner, sammenholdes med den  

 daglige ændring i porteføljeværdien ved slutningen af den efterfølgende  

 hverdag.
Foreningen skal kunne udføre back-tests på grundlag af både faktiske  

 og hypotetiske ændringer i porteføljeværdien.
5) Back-tests på grundlag af hypotetiske ændringer i  

 porteføljeværdien udføres ved at sammenholde porteføljens daglige slutværdi  

 og under antagelse af uændrede positioner med dens værdi ved slutningen af  

 den efterfølgende dag, dvs. der ses bort fra de handler, som indgås den  

 efterfølgende  

 dag.
Back-tests på grundlag af faktiske ændringer i porteføljeværdien udføres  

 ved at sammenholde porteføljens daglige slutværdi med slutværdien på  

 foreningens portefølje den efterfølgende dag, dvs. der tages højde for  

 handler, som indgås den efterfølgende dag, men idet der ses bort fra  

 indtægter  

 i form af gebyrer, provisioner og nettorenteindtægter.
6) Foreningen skal træffe passende foranstaltninger med  

 henblik på at forbedre sine back-tests, hvis disse må anses for at være  

 mangelfulde.
Risikofaktorer 7) Foreningens VaR-modeller skal tage højde for et  

 tilstrækkeligt stort antal risikofaktorer afhængigt af foreningens  

 aktivitetsniveau på de respektive markeder, herunder særligt risici  

 vedrørende optioner og optionslignende positioner.
Specielt skal følgende  

 risikofaktorer indgå:
a) For renterisici skal VaR-modellerne anvende en række  

 risikofaktorer, der svarer til renterne i de enkelte valutaer, hvori  

 foreningen  

 har rentefølsomme positioner.
Foreningen skal estimere afkastkurverne ved  

 anvendelse af generelt accepterede fremgangsmåder.
For betydelige renterisici  

 i de væsentligste valutaer og på de væsentligste markeder skal rentekurven, i  

 det omfang positionerne tillader det, opdeles i mindst seks løbetidssegmenter  

 for at opfange forskelle i volatiliteter langs rentekurven.
VaR-modellerne  

 skal tillige opfange risikoen for, at korrelationen imellem forskellige  

 afkastkurver  

 ikke er fuldstændig.
b) For valutakursrisici skal VaR-modellerne anvende  

 risikofaktorer, der svarer til de enkelte fremmede valutaer, foreningen har  

 positioner i.
c) For aktiekursrisici skal VaR-modellerne anvende mindst én  

 særskilt risikofaktor for hvert af de aktiemarkeder, hvor foreningen har  

 væsentlige  

 positioner.
8) Foreningen kan anvende empiriske korrelationer inden for  

 risikokategorierne og på tværs af risikokategorierne, hvis foreningens  

 systemer til beregning og vurdering af korrelationer er velfungerende og  

 gennemføres på betryggende vis.
Beregning af  

 specifik risiko 9) Foreningen kan vælge at anvende VaR-modellerne til  

 beregning af specifik risiko for aktier og gældsinstrumenter.
Modellerne skal  

 udover de øvrige krav i dette bilag opfylde følgende:
a) Forklare porteføljens historiske prisudsving.
b) Tage højde for koncentrationen udtrykt i størrelse og  

 ændringer i porteføljesammensætningen.
c) Være robust over for ugunstige ændringer i  

 forudsætninger.
d) Valideres gennem back-tests, som tager sigte på at  

 vurdere, om der præcist tages højde for den specifikke risiko.
Gennemføres  

 back-tests på grundlag af relevante underporteføljer, skal disse vælges på  

 konsistent vis.
e) Tage højde for navnerelateret basisrisiko, dvs.  

 foreningen skal vise, at modellerne er følsomme over for forskelle mellem  

 ensartede men ikke identiske positioner.
f) Tage højde for risikoen ved uforudsete begivenheder  

 (event risk).
10) Foreningens VaR-modeller skal ved forsigtige skøn  

 indregne risici som følge af mindre likvide positioner og positioner med  

 begrænset prisgennemsigtighed under realistiske markedsscenarier.
Modellerne  

 skal desuden opfylde minimums data- standarder.
Tilnærmede værdier (proxier)  

 skal være passende forsigtige og må kun anvendes, hvor tilgængelige data ikke  

 er tilstrækkelige eller ikke afspejler positionens eller porteføljens reelle  

 volatilitet.
11) I takt med udviklingen af metoder, teknikker og  

 markedspraksis skal foreningen sikre sig, at VaR-modellerne udvikles i  

 overensstemmelse hermed.
Beregning af foreningens positionsrisiko 12) Såfremt foreningen anvender VaR-modeller, udgør  

 positionsrisikoen på de poster, der er omfattet af disse modeller, det  

 dagligt beregnede VaR-tal.
13) Foreningen skal beregne de daglige overskridelser  

 ensartet ved back-tests på grundlag af enten faktiske eller hypotetiske  

 ændringer i værdien af porteføljen, jf. pkt. 5. En overskridelse er en daglig  

 ændring i værdien af porteføljen, der overstiger den hermed forbundne daglige  

 potentielle risiko (VaR-tallet), der er beregnet ved hjælp af foreningens  

 VaR-modeller.
14) For at Finanstilsynet løbende kan kontrollere modellernes  

 pålidelighed, skal foreningen underrette Finanstilsynet snarest, og senest  

 inden for fem arbejdsdage, om overskridelser i de daglige back-tests.
15) Såfremt VaR-modellerne har mange overskridelser, hvilket  

 indikerer, at de ikke er tilstrækkelig nøjagtige, må modellerne ikke anvendes  

 til opgørelse af positionsrisikoen.
Finanstilsynet kan alternativt pålægge  

 foreningen at træffe nødvendige foranstaltninger til at sikre, at  

 VaR-modellerne omgående forbedres.
1)  

 Bekendtgørelsen indeholder bestemmelser, der gennemfører Rådets direktiv  

 85/611/EØF af 20. december 1985 om samordning af love og administrative  

 bestemmelser om visse institutter for kollektiv investering i værdipapirer  

 (investeringsinstitutter) (EF-Tidende nr.
L 375, s. 3), som delvist er ændret  

 ved Europa-Parlamentets og Rådets direktiv 2001/107/EF af 21. januar 2002 med  

 henblik på en regulering af administrationsselskaber og forenklede  

 prospekter,  

 (EF-Tidende nr.
L 41, s 20) og Europa-Parlamentets og Rådets direktiv  

 2001/108/EF af 21. januar 2002 med hensyn til investeringsinstitutters  

 investeringer, (EF-Tidende nr.
L 41, s. 35).
