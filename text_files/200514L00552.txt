Betænkning afgivet af Uddannelsesudvalget den 23. maj 2006 Betænkning over Forslag  

 til lov om uddannelsen til professionsbachelor som lærer i  

  

 folkeskolen [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 5. april 2006 og var til 1.  

 behandling den 2. maj 2006. Lovforslaget blev efter 1. behandling henvist til  

 behandling i Uddannelsesudvalget.
Udvalget anmoder om, at lovforslaget  

 henvises  

 til fornyet udvalgsbehandling efter 2. behandling.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 31. marts 2006 dette udkast til  

 udvalget, jf. alm. del  bilag 340. Den 27. april 2006 sendte  

 undervisningsministeren  

 de indkomne høringssvar samt et notat herom til udvalget.
Henholdsvis den 3.  

 maj  

 og den 15. maj 2006 sendte undervisningsministeren yderligere indkomne  

 høringssvar  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Foreningen af Lærere i Samfundsfag  

 ved Lærerseminarierne, Foreningen af Seminariernes  

 Lærere i Billedkunst, Lærerseminariernes  

 Rektorforsamling, Læreruddannelsens Pædagogiske  

 Fag og Seminariernes Religionslærerforening.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har Lærerseminariernes Rektorforsamling mundtligt over  

 for udvalget redegjort for sin holdning til lovforslaget.
Spørgsmål Udvalget har stillet 12 spørgsmål til undervisningsministeren  

 til skriftlig besvarelse, som denne har besvaret. 4 af udvalgets spørgsmål  

 til  

 undervisningsministeren og dennes svar herpå er optrykt som bilag 2 til  

 betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
 Socialdemokratiets og Det Radikale Venstres medlemmer af  

 udvalget finder det positivt, at lovforslaget vil betyde, at læreruddannelsen  

 bliver bedre til at opfylde folkeskolens behov for linjefagsuddannede lærere,  

 styrker pædagogikken i folkeskolen og højner uddannelsens faglige niveau.
Partierne finder det positivt, at linjefagene får større faglig  

 og pædagogisk tyngde.
Samtidig indeholder lovforslaget to nye væsentlige  

 linjefag: dansk som andetsprog og specialpædagogik.
 Folkeskolernes behov for linjefagsdækning skal opfyldes, og det  

 er vigtigt, at lovforslaget præciserer, at det er et mål, at hovedparten af  

 de  

 lærerstuderende tager tre linjefag.
Partierne er således tilfredse med, at der nedsættes en faglig  

 følgegruppe, at der gennemføres eksterne evalueringer, som løbende skal give  

 tilbagemeldinger om udviklingen af reformen, herunder målet om højere  

 liniefagsdækning, og at det er en hovedregel, at de lærerstuderende tager tre  

 linjefag.
En højere linjefagsdækning er essentiel for det overordnede mål om  

 en  

 bedre folkeskole, og målsætningen om tre linjefag til hovedparten af de  

 lærerstuderende er helt afgørende med den danske skolestruktur med mange små  

 og  

 mellemstore skoler.
Partierne finder det positivt, at den nye læreruddannelse vil  

 styrke samspillet mellem pædagogikken og fagene, da fagdidaktikken bliver et  

 væsentligt element i linjefagene.
De studerende skal ikke blot være dygtigere  

 til fagene, de skal også være dygtigere til at undervise i fagene.
 Partierne hilser det velkomment, at naturfagene styrkes, da  

 linjefagene natur/teknik og fysik/kemi øges fra 0,55 årsværk til 1,2 årsværk,  

 og at idræt bliver et større og bredere linjefag, så sundhed og motion bliver  

 styrket i folkeskolen.
 Socialdemokratiet og Det Radikale Venstre finder det positivt,  

 at lovforslaget generelt hæver læreruddannelsens niveau ved at højne det  

 faglige niveau i læreruddannelsen, stramme op på kravene til de studerendes  

 kvalifikationer  

 ved optagelse på linjefagene, indføre vejledende timetal i læreruddannelsen  

 og  

 forbedre praktikken.
 Socialdemokratiet og Det Radikale Venstre finder det særlig  

 positivt, at læreruddannelsen ikke bliver opdelt i et småbørnsseminarium og  

 et  

 udskolingsseminarium, som det ellers bl.a. fremgår af regeringens oplæg til  

 Globaliseringsrådet,  

 men at der fortsat er en samlet læreruddannelse.
Hverken Socialdemokratiet eller Det Radikale Venstre finder det  

 tilfredsstillende, at der ikke er afsat penge til at udmønte reformen,  

 herunder  

 til markant efter- og videreuddannelse af seminarielærerne.
Partierne vil i  

 forbindelse med finansloven foreslå, at reformen finansieres, så ikke mindst  

 seminarielærerne får det nødvendige kompetenceløft til at kunne undervise i  

 de  

 nye og større linjefag.
 Socialdemokratiet og Det Radikale Venstre efterlyser fortsat en  

 model, der knytter nyuddannede lærere til et seminarium i 1 år efter endt  

 uddannelse for at lette overgangen mellem studium og lærergerning.
Socialdemokratiet og Det Radikale Venstre har i den forbindelse  

 positive forventninger til følgende formulering i lovforslagets bemærkninger:  

 »I  

 reformen skal også indgå, hvorvidt de nyuddannede lærere ved ansættelse i  

 folkeskolen underviser i deres linjefag, og hvorvidt de bevarer tilknytning  

 til  

 uddannelsesinstitutionen via uddannelsesforløb og lign., der kan lette  

 overgangen  

 fra studium til lærergerning.« Udvikling af etablerede landsdækkende videncentre og etablering  

 af nye videncentre for undervisning i engelsk, læsning, matematik og  

 naturfagene er vigtige elementer i lovforslaget.
 Socialdemokratiet og Det Radikale Venstre ønsker at udvikle  

 forskningstilknytningen til seminarierne/CVUerne.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Socialistisk Folkepartis medlem af udvalget frygter, at skolelukninger og  

 svækket faglighed bliver konsekvensen af den nye læreruddannelse.  

  

 De  

 store linjefag på 1,8 årsværk har allerede inden lovforslagets vedtagelse  

 vist  

 sig som et stort problem for både seminarier og folkeskolen.
En ny omfattende  

 rundspørge foretaget af Jyllands-Posten dokumenterer SFs største frygt.  

 Cirka  

 halvdelen af de lærerstuderende vælger et af de nye store linjefag på 1,8  

 årsværk, der giver mulighed for at undervise i dansk, matematik eller  

 naturfag  

 i hele folkeskolen.
Ingen lærerstuderende, der har truffet det valg, vil med  

 det nuværende lovforslag kunne komme ud i folkeskolen med mere end to  

 linjefag.  

 Det samme gælder lærerstuderende, der vælger historie, idræt og engelsk som  

 linjefag.
Problemet med, at flertallet af de ny lærere kommer ud i  

 folkeskolen med to linjefag, er, at de så ikke er i stand til at dække  

 folkeskolens behov.
Stik imod hensigterne i lovforslaget vil et meget stort  

 antal lærere komme til at undervise i fag, de ikke er uddannet til at  

 undervise  

 i.
Samtidig reduceres den fælles kerne i læreruddannelsen, der handler om at  

 gøre lærerne gode til at formidle deres faglige viden.
De pædagogiske fag i  

 form af almen didaktik, psykologi og pædagogik reduceres med over 20 pct.
Den  

 styrkede faglighed, der lægges op til, rammer dermed som en boomerang, når  

 lærere i stort tal skal undervise i andet end de linjefag, der er styrket  

 markant i omfang.
Fagligheden i folkeskolen svækkes naturligvis, hvis lærerne  

 i  

 stor stil kommer til at undervise i fag, de ikke har forudsætninger for.  

 Denne  

 udvikling bliver værre og værre, i takt med at mindre lærerseminarier  

 indskrænker og lukker.
Det er perspektiverne for folkeskolen, hvis flertallet  

 holder fast i udkastet til en ny læreruddannelse.
 Tilbage står tre oplagte muligheder:
   

 	  

 At forringe undervisningen  

 i landets folkeskoler ved at lade et stort antal lærere undervise i fag, de  

 ikke er uddannet i.
   

 	  

 At lukke et stort  

 antal mindre og mellemstore skoler og udvide de største skoler, hvor der er  

 bedst mulighed for, at lærerne kan dække fagene.
   

 	  

 At ændre lovforslaget,  

 så ingen linjefag kommer til at fylde mere end højst 1,2 årsværk og de  

 pædagogiske  

 fag får større vægt.
SF kæmper derfor målrettet for at ændre lovforslaget.
SF kræver en  

 læreruddannelse, der sikrer tilstrækkeligt uddannede lærere med en bred vifte  

 af linjefag, så langt flere børn undervises af lærere med relevante linjefag.  

 SF er med på at styrke fagligheden i samtlige linjefag.
Ved at reducere fra  

 de  

 nuværende fire til tre linjefag kan det gøres, samtidig med at de pædagogiske  

 fag styrkes.
Lærere skal ud over faglighed også være eksperter i at  

 undervise.  

 Det giver den nødvendige faglige styrkelse af folkeskolen.
SF bemærker også, at regeringens ramme for læreruddannelsen er,  

 at den i lighed med bl.a. pædagoguddannelsen ikke må koste flere penge.  

 Flertallet bag lovforslaget er simpelthen ikke villigt til at ofre én eneste  

 krone ekstra for at styrke en uddannelse, der er helt central for Danmarks  

 fremtid.
Det er både bemærkelsesværdigt, forundrende og deprimerende.
SF ønsker at styrke læreruddannelsen og mener, at ekstra midler  

 på udvalgte områder er særdeles gode investeringer.
Det er bl.a. helt  

 centralt,  

 at man som en del af uddannelsen snakker udslusning.
Lærerne skal de første 2  

 år være tilknyttet det CVU, de kommer fra, så de kan få faglig sparring og  

 blive støttet i at komme godt i gang med jobbet.
Derved undgår man at tabe  

 massevis af penge på gulvet, ved at lærerne, som vi i dag ser det mange  

 steder,  

 alt for hurtigt holder op.
I forbindelse med en ny læreruddannelse er det  

 også  

 helt nødvendigt at styrke seminarierne, så de kan blive i stand til at  

 håndtere  

 den nye uddannelse.
SF mener ikke, at aftalen om den nye læreruddannelse er  

 god  

 nok.
Enhedslistens medlem af udvalget tager på det kraftigste afstand  

 fra, at læreruddannelsen opdeles efter klassetrin i folkeskolen, også selv om  

 det foreløbig kun er i to fag, nemlig dansk og matematik.
Opdelingen vil  

 skade  

 det helt centrale kendskab til eleverne, som er forudsætning for, at eleverne  

 kan tilegne sig praktisk viden, og det vil særlig få sociale konsekvenser for  

 de svageste elever, hvor baggrundsviden om eleven og hjemmet kan være  

 afgørende  

 for barnets skolesucces.
Det er særlig problematisk, fordi det rammer  

 klasselærerfunktionen,  

 der typisk varetages af dansk- eller matematiklæreren.
Enhedslisten deler flere af høringsparternes bekymring over, at  

 landets folkeskoler vil få vanskeligheder med at sikre linjefagsdækningen,  

 hvis  

 lærerne kun får to linjefag.
Enhedslisten finder det endvidere problematisk,  

 at  

 lovforslaget skævvrider linjefagene, ved at nogle gøres meget små, mens andre  

 opprioriteres.
Nogle af de fag, der bliver små, er biologi og geografi, og  

 det  

 betyder, at et samarbejde mellem de naturvidenskabelige fag vanskeliggøres.
Enhedslisten frygter, at lovforslaget  i kombination med at  

 man  

 gør det vanskeligere at få lov at læse eksempelvis fysik/kemi ved at kræve,  

 at  

 man har det på B-niveau fra gymnasiet  vil betyde færre studerende på  

 de  

 naturvidenskabelige fag.
Og det betyder dårligere rustede  

 lærere.
Enhedslisten  

 finder det problematisk, hvis folk forhindres i at læse noget bestemt, fordi  

 de  

 ikke foretog de rigtige valg, da de var 15-16 år.
Det praktisk-musiske er ikke indtænkt på anden vis end som et tilbud til de  

 studerende om et kursusforløb.
Enhedslisten mener, at det er vigtigt, at  

 lærerne kan kommunikere med børnene på anden vis end gennem verbal tale.
Enhedslisten mener, at faget skolen i samfundet skal bevares, idet der  

 er brug for, at lærerne kan placere folkeskolen og dens udvikling i en  

 national, historisk, politisk og kulturel kontekst.
Det er ikke nok med en  

 toning af medborgerskab inden for faget kristendom.
Enhedslisten  

 kan derfor ikke støtte lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiitvar  

 på tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 220 Bilagsnr.
Titel 1 Udkast til tidsplan for udvalgets behandling af  

 lovforslaget 2 Henvendelser modtaget før fremsættelsen af lovforslaget 3 Tidsplan for udvalgets behandling af lovforslaget 4 Henvendelse fra Foreningen af Seminariernes Lærere i  

 Billedkunst.
5 Henvendelse af 20/4-06 fra Foreningen af Lærere i Samfundsfag  

 ved Lærerseminarierne 6 Høringssvar og høringsnotat, fra undervisningsministeren 7 Supplerende høringssvar, fra undervisningsministeren 8 Henvendelse af 9/5-06 fra Lærerseminariernes  

 Rektorforsamling 9 Henvendelse af 11/5-06 fra Seminariernes  

 Religionslærerforening 10 Yderligere høringssvar, fra undervisningsministeren 11 Udkast til betænkning 12 Henvendelse modtaget den 22/5-06 fra Læreruddannelsens  

 Pædagogiske Fag 13 Henvendelse af 21/5-06 fra Lærerseminariernes  

 Rektorforsamling Oversigt over spørgsmål og svar vedrørende L 220 Spm.nr.
Titel 1 Spm. om kommentar til henvendelsen fra Foreningen af  

 Seminariernes Lærere i Billedkunst, til undervisningsministeren, og  

 ministerens svar herpå 2 Spm. om kommentar til henvendelsen af 20/4-06 fra  

 Foreningen af Lærere i Samfundsfag ved Lærerseminarierne, til  

 undervisningsministeren, og ministerens svar herpå 3 Spm. om kommentar til henvendelsen af 9/5-06 fra  

 Lærerseminariernes Rektorforsamling, til undervisningsministeren, og  

 ministerens svar herpå 4 Spm. om kommentar til henvendelsen af 11/5-06 fra  

 Seminariernes Religionslærerforening, til undervisningsministeren, og  

 ministerens svar herpå 5 Spm., om der er behov for at ændre på læreruddannelsen,  

 hvis det viser sig, at kun godt 40 pct. af de studerende vælger tre linjefag,  

 inklusive dansk som andetsprog og specialpædagogik, til  

 undervisningsministeren,  

 og ministerens svar herpå 6 Spm., om ministeren er enig i, at en læreruddannelse,  

 hvor over halvdelen af de studerende afslutter uddannelsen med kun to  

 linjefag, gør det umuligt for en lang række skoler at skaffe kvalificerede  

 undervisere inden for centrale områder som miljøforhold, menneskers  

 levevilkår  

 på jorden m.v., til undervisningsministeren, og ministerens svar herpå 7 Spm. om, hvor langt antallet af nye lærere med tre  

 linjefag skal ned, før ministeren mener, at det ikke dækker folkeskolens  

 behov og der derfor er grund til at gribe ind og justere læreruddannelsen,  

 til undervisningsministeren, og ministerens svar herpå 8 Spm. om, hvad ministeren vil gøre for at nå det  

 langsigtede mål, at lærerne kun underviser i deres linjefag, til  

 undervisningsministeren, og ministerens svar herpå 9 Spm. om, hvilke initiativer ministeren vil tage, hvis det  

 viser sig, at ansøgertallet til lærerseminarierne i provinsen falder, og  

 seminarierne dermed kan komme i økonomiske vanskeligheder, til  

 undervisningsministeren,  

 og ministerens svar herpå 10 Spm. om redegørelse for begrebet realkompetencevurdering,  

 herunder hvordan det tænkes anvendt, til undervisningsministeren, og  

 ministerens  

 svar herpå 11 Spm. om kommentar til henvendelse modtaget den 22/5-06  

 fra Læreruddannelsens Pædagogiske Fag, til undervisningsministeren, og  

 ministerens svar herpå 12 Spm. om kommentar til henvendelse af 21/5-06 fra  

 Lærerseminariernes Rektorforsamling, til undervisningsministeren, og  

 ministerens svar herpå Bilag 2 Fire af udvalgets spørgsmål til  

 undervisningsministeren og dennes svar herpå Spørgsmålene og svarene er optrykt efter ønske fra SF.
 Spørgsmål 5:
Er der behov for at ændre på læreruddannelsen, hvis det viser  

 sig, at kun godt 40 pct. af de studerende vælger tre linjefag, inklusiv dansk  

 som andetsprog og specialpædagogik? Svar:
I relation til læreruddannelsen indebærer målet om en bedre  

 linjefagsdækning i folkeskolen som hovedregel, at de lærerstuderende har tre  

 linjefag.
Forligspartierne vil nøje følge linjefagsdækningen i folkeskolen og  

 de studerendes valg af linjefag, herunder hvor mange der vælger to,  

 henholdsvis  

 tre linjefag.
Som det fremgår af lovforslaget nedsættes en faglig  

 følgegruppe,  

 der skal have til opgave at overvåge lovens virkninger, herunder balancen  

 mellem de studerendes valg af linjefag og folkeskolens behov.
Jeg kan i den forbindelse henvise til, at det prøvevalg af  

 linjefag i den foreslåede læreruddannelse, som knapt 400 studerende på  

 Frederiksberg Seminarium i april måned deltog i, viser, at fordelingen af de  

 lærerstuderendes linjefag vil svare nogenlunde til skolens behov.  

 Undersøgelsen, der naturligvis må læses med en række forbehold, herunder at  

 der  

 ikke er tale om reelle linjefagsvalg, er vedlagt Foreningen af Frie  

 Samarbejdende MVU Institutioners høringssvar til lovforslaget, som er sendt  

 til  

 Uddannelsesudvalget den 27. april 2006, jf.
L 220  bilag 6.
Undervisning i folkeskolen af linjefagsuddannede lærere beror på  

 en række forhold udover valg af linjefag i læreruddannelsen.
Det gælder bl.a.  

 forhold som skolernes prioritering i forbindelse med rekruttering af nye  

 lærere, principper for fagfordeling på skolerne og efteruddannelse af lærere.
Regeringen har på Finansloven for 2006 afsat 175 mio. kr. i  

 årene 2006-2009 til en målrettet efteruddannelse af lærere og skoleledere for  

 bl.a. at forbedre efteruddannelsesindsatsen inden for skolens centrale fag  

 dansk, matematik, engelsk og naturfag.
Det forventes, at en del af midlerne  

 skal anvendes til give lærere linjefagskompetence inden for de fag, hvor der  

 er  

 størst behov for at øge linjefagsdækningen.
 Regeringen vil fremlægge en plan for, hvordan og hvornår  

 regeringens langsigtede mål, at lærere for så vidt angår de centrale fag kun  

 kan undervise i deres linjefag, kan realiseres.
 Spørgsmål 6:
Er ministeren enig i, at en læreruddannelse, hvor over halvdelen  

 af de studerende afslutter uddannelsen med kun to linjefag, gør det umuligt  

 for  

 en lang række skoler at skaffe kvalificerede undervisere indenfor centrale  

 områder som miljøforhold, menneskers levevilkår på Jorden, samfundsmæssige  

 forhold, sprogkundskaber, musik og nogle praktiske og kreative fag? Svar:
Der henvises til besvarelsen af spørgsmål nr. 5 stillet af Folketingets  

 Uddannelsesudvalg den 15. maj 2006 i forbindelse med behandlingen af  

 Lovforslag  

 nr.
L 220 af 5. april 2006 om uddannelsen til professionsbachelor som lærer i  

 folkeskolen.
 Spørgsmål 7:
Hvor langt skal antallet af nye lærere med tre linjefag ned, før  

 ministeren mener, at det ikke dækker folkeskolens behov, og der derfor er  

 grund  

 til at gribe ind og justere den læreruddannelse, der i øjeblikket bliver  

 behandlet i Folketinget? Svar:
Der henvises til besvarelsen af spørgsmål nr. 5 stillet af  

 Folketingets Uddannelsesudvalg den 15. maj 2006 i forbindelse med  

 behandlingen  

 af Lovforslag nr.
L 220 af 5. april 2006 om uddannelsen til  

 professionsbachelor  

 som lærer i folkeskolen.
 Spørgsmål 8:
Hvad vil ministeren gøre for at nå det langsigtede mål, at  

 lærerne kun underviser i deres linjefag? Svar:
Der henvises til besvarelsen af spørgsmål nr. 5 stillet af  

 Folketingets Uddannelsesudvalg den 15. maj 2006 i forbindelse med  

 behandlingen  

 af Lovforslag nr.
L 220 af 5. april 2006 om uddannelsen til  

 professionsbachelor  

 som lærer i folkeskolen.
