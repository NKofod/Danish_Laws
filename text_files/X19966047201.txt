Hvornår beder Arbejdsskadestyrelsen om obduktionserklæring Lovgrundlaget for at bede om obduktion er § 21, stk. 2, i lov om  

 forsikring mod følger af arbejdsskade.
Efter denne bestemmelse kan vi anmode  

 om, at der foretages obduktion efter reglerne om lovmæssige obduktioner.
 Hvis de efterladte modsætter sig obduktion, kan det få afgørende betydning  

 for udfaldet af erstatningsspørgsmålet, da erstatningen efter lovens § 28,  

 stk. 2, helt kan bortfalde.
 KOMMENTAR:
I 1995 fik vi 308 anmeldelser af dødsfald.
Det overvejende antal  

 anmeldelser modtog vi fra politiet, sygehuse og læger.
Anmeldelserne førte  

 til, at vi i 151 tilfælde anmodede om obduktion.
 Obduktion kan være nødvendig både i sager, hvor dødsfaldet kan skyldes et  

 ulykkestilfælde i forbindelse med arbejdet og i sager, hvor dødsfaldet kan  

 være en følge af en arbejdsbetinget lidelse (erhvervssygdom).
 Arbejdsskadestyrelsen anmoder kun om obduktion, når det er nødvendigt for  

 at kunne tage stilling til, om den/de efterladte kan få erstatning efter  

 loven.
Hvis den lidelse, som har medført døden, ikke kan have forbindelse med  

 arbejdet, er det overflødigt at obducere.
Det gælder også, hvis det på et  

 tidligt tidspunkt kan konstateres, at der ikke er efterladte, der kan komme i  

 betragtning som erstatningsberettigede.
 Andre end Arbejdsskadestyrelsen kan anmode om obduktion.  

 Arbejdsskadestyrelsen afholder kun udgifter til obduktion, når det er  

 nødvendigt for at kunne afgøre en konkret arbejdsskadesag.
 Yderligere oplysninger kan fås hos kontorchef Karin Holst Jensen.
 Vi udsender hvert kvartal oplysninger om udviklingen i antallet af  

 anmeldte arbejdsskader - se vedlagte bilag.
 Yderligere oplysninger kan fås hos budget- og statistikchef Carl Georg  

 Røser.
