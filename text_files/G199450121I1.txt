Formålet med registeret er at lette kommunens administration ved beregning og udbetaling m.v. af folke- og førtidspension i henhold til lov om sociale pensioner m.m., til beregning af beløb til personlige fornødenheder i henhold til lov om social bistand samt beregning af kildeskat af skattepligtige pensionsbeløb.
Desuden har registeret til formål at lette kommunens administration ved beregning af betaling for ophold på plejehjem og for visse sociale serviceydelser, udbetaling m.m.
af boligstøtte til personer der modtager sociale pensioner og mellemkommunal afregning af den kommunale andel af udgiften til social pension.
Herudover må registeret anvendes til statistiske formål.
Personkreds: Registeret må kun indeholde oplysninger om personer, der modtager eller har modtaget sociale pensioner m.m.
i henhold til gældende lovgivning.
Registeret kan desuden indeholde oplysninger om personer, der har søgt social pension samt oplysninger til brug ved beregning af betaling for ophold på plejehjem.
 Ikrafttrædelsesdato: 31/05/1994. Erstatter tidligere forskrifter.
