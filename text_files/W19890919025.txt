Et kommunalbestyrelsesmedlem vedtog en bøde på 10.000 kr. for  

 overtrædelse af kildeskatteloven ved ikke rettidigt at have indbetalt  

 indeholdt A-skat på 115.480 kr.
Valgbarhedsnævnet fandt, at den pågældende  

 var valgbar.
 I skrivelse af 13. marts 1989 har kommunalestyrelsen i henhold til den  

 kommunale valglovs § 34 a, stk. 2, indberettet, at kommunalbestyrelsesmedlem  

 NN har vedtaget et at Statsskattedirektoratet den 29. juni 1988 meddelt  

 bødeforelæg på 10.000 kr. for overtrædelse af kildeskattelovens § 74, stk. 1,  

 nr. 2 og 3, jf. bekendtgørelse nr. 892 af 22. december 1987, jf.  

 bekendtgørelse nr. 544 af 20. december 1971, § 1, stk. 1.
 Det fremgår af sagen, at den pågældende, der er indehaver af en  

 virksomhed, ikke rettidigt har indbetalt indeholdt A-skat for månederne  

 oktober, december 1986, februar-september, november og december 1987, i alt  

 115.480 kr., hvoraf 107.736 kr. er betalt i tiden indtil den 9. maj 1988. Den  

 pågældende har endvidere ikke rettidigt indsendt redegørelser for månederne  

 august-oktober, december 1986, januar-marts, maj-december 1987 og januar  

 1988.
 I denne anledning skal man meddele, at Valgbarhedsnævnet har fundet, at  

 den begåede forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 2.
 Den pågældende må derfor anses for valgbar.
 (*) I den tidligere lov var bestemmelserne i § 2 og § 34 a, stk. 2.  

 Skrivelsen er optaget i Ministerialtidende.
