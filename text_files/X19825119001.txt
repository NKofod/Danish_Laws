 Et pengeinstitut forhøjede renten på et studielån, fordi låntager ikke  

 var helkunde.
 Tilsynet udtalte, at da der ikke ved etableringen af lånet var stillet  

 betingelse om at være helkunde, stred dette mod loven.
 Tilsynets skrivelse af 24. maj 1982 til flere pengeinstitutter vedrørende  

 pengeinstitutternes forhøjelse af renten på studielån i afviklingstiden under  

 henvisning til, at låntager ikke var helkunde.
Udtalt, at man i almindelighed ikke fandt grundlag for at kritisere, at et  

 pengeinstitut som vilkår for ydelse af lån stiller krav om, at debitor  

 benytter banken som sin eneste forbindelse i bankforretninger.
I de  

 foreliggende sager fandt man imidlertid pengeinstitutternes praksis stridende  

 mod bank- og sparekasselovens § 1, stk. 6 under henvisning til, at det  

 hverken ved forhandlingerne med Statens Uddannelsesstøtte om  

 studielånsordningen eller ved de enkelte låns etablering fra  

 pengeinstitutternes side var nævnt som en forudsætning, at studielåntageren i  

 øvrigt skulle være kunde i pengeinstituttet, og at pengeinstitutterne var  

 bekendt med, at det fra statens side var en forudsætning, at der ved  

 fastsættelsen af renten blev taget hensyn til formålet med lånet og statens  

 garanti.
 Tilsynet ville derimod ikke finde det stridende mod § 1, stk. 6, såfremt  

 pengeinstitutterne som en betingelse for ydelse af favørrente også i  

 afviklingsperioden indføjer i låneaftalen ved lånets etablering, at låntager  

 bliver helkunde og forbliver det, indtil lånet er afviklet, men udtalte, at  

 man ville lægge vægt på, at der forinden blev optaget fornyede forhandlinger  

 med Statens Uddannelsesstøtte herom.
 Til brug ved sagen var der forinden indhentet udtalelse fra Statens  

 Udannelsesstøtte og Forbrugerombudsmanden.
