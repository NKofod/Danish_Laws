Bekendtgørelse om  

 professionsbacheloruddannelsen i  

 økonomi og informationsteknologi I medfør af § 5, stk. 1-3, og § 11, stk. 2 og  

 3, i lov nr. 481 af 31. maj 2000 om mellemlange videregående  

 uddannelser fastsættes:
Kapitel 1 Uddannelsens formål og varighed § 1. Formålet med  

 professionsbacheloruddannelsen i økonomi og informationsteknologi er,  

 at de studerende tilegner sig den teoretiske viden og praktiske erfaring, der  

 er nødvendig for efter endt uddannelse dels at kunne behandle  

 erhvervsøkonomiske, samfundsøkonomiske og  

 informationsteknologiske problemstillinger i private og offentlige  

 virksomheder, dels at kunne indgå i et tværfagligt  

 samarbejde.
 Stk. 2. De studerende skal kvalificere sig til under  

 anvendelse af samfundsvidenskabelige teorier og metoder at:
 1)	Forholde sig praktisk, projektorienteret og tværfaglig til  

 samspillet mellem IT-baseret projektledelse og erhvervsøkonomiske  

 problemstillinger samt opnå kompetencerne til at håndtere dette  

 samspil.
 2)	Udføre økonomiske, datalogiske og  

 ledelsesmæssige arbejdsopgaver.
 3)	Kunne fortsætte i teoretisk og praktisk kompetencegivende  

 videreuddannelse efter afsluttet uddannelse.
 § 2. Uddannelsen foregår ved  

 uddannelsesinstitutioner, der af Undervisningsministeren er godkendt hertil.  

 Uddannelsesinstitutionen er ansvarlig for uddannelsen i sin helhed, hvilket  

 indebærer ansvar for indhold, sammenhæng og koordinering af  

 uddannelsens teoretiske og praktiske uddannelseselementer.
Stk. 2. Uddannelsen er en semesteropdelt uddannelse, der er  

 normeret til 3½ studenterårsværk eller 210 ECTS-point.
Et  

 studenterårsværk er en fuldtidsstuderendes arbejde i 1 år.  

 Et studenterårsværk svarer til 60 point i European Credit  

 Transfer System (ECTS-point). Hvert semester varer 18-24 uger.
§ 3. Uddannelsen giver ret til betegnelsen  

 professionsbachelor i økonomi og informationsteknologi.
Betegnelsen  

 på engelsk er Bachelor of Economics and Information Technology.
Kapitel 2 Uddannelsens tilrettelæggelse og indhold § 4. Uddannelsen tilrettelægges, så  

 der etableres en vekselvirkning og kombination mellem teori og praktisk  

 undervisning.
 Stk. 2. I uddannelsen indgår studieformer, der  

 understøtter den studerendes udvikling af kompetence i forhold til  

 læring, selvstændighed og samarbejdsevne samt kompetence til at  

 skabe faglig fornyelse.
§ 5. Uddannelsen tilrettelægges med  

 progression og kompleksitet gennem forløbet.
Fagenes placering, omfang  

 og indhold prioriteres i forhold til de erhvervsøkonomiske og  

 informationsteknologiske problemstillinger, der er i uddannelsen.
 § 6. I undervisningen inddrages resultater af  

 nationale og internationale forsknings-, forsøgs- og  

 udviklingsarbejder fra områder, der er relevante for professionen og  

 egnede til at bidrage til at udvikle og anvende ny professionel viden.
§ 7. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling samt bidrage til at udvikle deres interesse  

 for og evne til aktiv medvirken i et demokratisk samfund.
 § 8. Uddannelsen omfatter undervisning  

 bestående af obligatoriske fag, valgfag og praktik inden for  

 følgende fag/fagområder:
Samfundsøkonomi 15 ECTS-point Erhvervsøkonomi 60 ECTS-point Redskabsfag 30 ECTS-point Datalogi, obligatorisk 57 ECTS-point Valgfag inden for Datalogi 18 ECTS-point Praktik (virksomhedsophold) 30 ECTS-point I alt 210 ECTS-point Stk. 2. Uddannelsen afsluttes med et bachelorprojekt med et  

 omfang af mindst 15 ECTS-point, der inden for et af institutionen godkendt  

 emne i tilknytning til uddannelsens obligatoriske fag/fagområder  

 dokumenterer, at niveauet for uddannelsen er opnået.
§ 9. Målet med praktikken er at skabe  

 sammenhæng mellem teoretisk og praktisk kundskab og derved sikre  

 professionsbasering og praksisnærhed.
Praktikken tager udgangspunkt i  

 en konkret opgave, og forløbet tilrettelægges i samarbejde  

 mellem praktikstedet, uddannelsesinstitutionen og den studerende med  

 progression i forløbet fra det observerende til det reflekterende og  

 selvstændigt udøvende arbejde.
Stk. 2. Praktikken foregår på en af  

 uddannelsesinstitutionen godkendt virksomhed.
Det påhviler  

 praktikstedet at udarbejde en beskrivelse af det praktiske  

 undervisningsforløb.
Beskrivelsen skal godkendes af  

 uddannelsesinstitutionen.
 Stk. 3. Nærmere regler om praktikken, herunder kriterier  

 for godkendelse af praktiksteder og de studerendes pligt til at deltage i  

 praktikken, fastsættes i studieordningen.
Kapitel 3 Eksamen m.v.
§ 10. Uddannelsen indeholder 7 eksterne  

 prøver, herunder bachelorprojektet. Én prøve placeres  

 ved udgangen af 2. semester.
Placeringen af de andre eksterne prøver  

 og eventuelle interne prøver fastsættes i studieordningen.
Stk. 2. Bachelorprojektet bedømmes ved en mundtlig  

 prøve.
Der gives en samlet karakter for det skriftlige arbejde og  

 præstationen ved prøven.
Prøven er individuel.
Stk. 3. Praktikforløbet skal godkendes af  

 uddannelsesinstitutionen på baggrund af en rapport, som den studerende  

 udarbejder under praktikopholdet, og en udtalelse fra praktikstedet.
Der  

 gives bedømmelsen Bestået/Ikke bestået for  

 praktikopholdet.
 § 11. For eksamen i øvrigt  

 gælder:
 1)	Bekendtgørelse om eksamen ved visse videregående  

 uddannelser under Undervisningsministeriet  

 (eksamensbekendtgørelsen).
 2)	Bekendtgørelse om karakterskala og anden  

 bedømmelse.
 3)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
Kapitel 4 Studieordningen § 12. Institutionen fastsætter inden for  

 bekendtgørelsens rammer nærmere regler for uddannelsen i en  

 studieordning.
 Stk. 2. Studieordningen skal indeholde regler om:
1)	Mål, indhold og tidsmæssigt omfang af de enkelte fag  

 samt fagenes placering og bedømmelse i studieforløbet.
Omfanget  

 af fagområderne fastsættes i ECTS-point.
 2)	Mål, indhold, tidsmæssigt omfang, placering,  

 tilrettelæggelse og bedømmelse af praktikken, jf. § 9.
 3)	Godkendelse af praktiksteder, jf. § 9.
 4)	Obligatorisk deltagelse i praktikken, jf. § 9, stk. 2.
 5)	Undervisnings- og arbejdsformer i uddannelsen, herunder IT i  

 undervisningen, jf. § 1.
 6)	Udarbejdelse af bachelorprojektet, jf. § 8.
 7)	Merit, jf. § 14.
 8)	Internationalisering.
 Stk. 3. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 § 13. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra regler i studieordningen, der alene er fastsat af  

 institutionen.
Stk. 2. Ved udarbejdelse af studieordningen deltager en  

 repræsentant for de studerende og en repræsentant for  

 praktikstederne.
Ved væsentlige ændringer af studieordningen  

 tager institutionen kontakt til aftagerrepræsentanter og indhenter en  

 udtalelse fra censorformandskabet, jf. censorbekendtgørelsen.  

 Studieordningen, herunder væsentlige ændringer i denne,  

 træder i kraft ved studieårets begyndelse og skal indeholde  

 overgangsregler.
 Stk. 3. Gældende studieordninger skal være  

 offentligt tilgængelige på institutionens hjemmeside.
Kapitel 5 Andre regler § 14. Beståede uddannelseselementer ved en  

 institution, der udbyder uddannelsen efter denne bekendtgørelse,  

 ækvivalerer de tilsvarende uddannelseselementer ved de andre  

 institutioner, der udbyder uddannelsen.
Stk. 2. Institutionen kan herudover i hvert enkelt  

 tilfælde eller ved regler fastsat af institutionen godkende, at  

 gennemførte uddannelseselementer fra en anden dansk eller udenlandsk  

 videregående uddannelse, der er bestået efter reglerne herom,  

 træder i stedet for uddannelseselementer eller dele heraf, der er  

 omfattet af denne bekendtgørelse.
Afgørelsen træffes  

 på grundlag af en faglig vurdering af ækvivalensen mellem de  

 berørte uddannelsesdele.
§ 15. Undervisningsministeriet kan godkende  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 § 16. Undervisningsministeriet træffer  

 afgørelse om at dispensere fra bekendtgørelsen, når det  

 er begrundet i usædvanlige forhold, bortset fra de tilfælde, hvor  

 institutionen kan dispensere, jf. §14, stk. 2.
§ 17. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen.
Institutionen videresender klagen til ministeriet  

 ledsaget af en udtalelse.
Institutionen giver klageren lejlighed til inden  

 for en frist af mindst 1 uge at kommentere udtalelsen.
Kommentarerne  

 medsendes til ministeriet.
 Stk. 2. Fristen for at indgive klage er 2 uger fra den dag,  

 afgørelsen er meddelt klageren.
Kapitel 6 Ikrafttræden og overgangsregler § 18. Bekendtgørelsen træder i kraft den 1.  

 september 2001.
