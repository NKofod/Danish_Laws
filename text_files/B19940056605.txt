 I medfør af § 3, stk. 7, i lov nr. 295 af 27. april 1994 om Den Grønne  

 Fond, fastsættes følgende:
 § 1.  Den Grønne Fond kan give økonomisk støtte til  

 enkeltpersoner, sammenslutninger af personer og private foreninger og  

 organisationer i Danmark.
 Stk. 2.  Den Grønne Fond kan ikke give økonomisk støtte  

 til erhvervsvirksomheders miljømæssige initiativer eller deres drift.
 § 2.  Inden for rammerne af lovens formål skal Den  

 Grønne Fond i særlig grad give økonomisk støtte til følgende hovedtyper af  

 aktiviteter og initiativer:
 Stk. 2.  Den Grønne Fond kan udover til de i stk. 1  

 angivne formål også yde økonomisk støtte til andre aktiviteter og  

 initiativer, der har til formål at engagere befolkningen i at fremme en  

 miljøvenlig og økologisk udvikling.
 Stk. 3.  Den Grønne Fond skal sikre, at der opnås en  

 spredning af den samlede støtte på lokale og nationale aktiviteter samt på  

 forskellige typer af aktiviteter.
§ 3.  Den Grønne Fond kan ikke yde støtte til  

 aktiviteter og initiativer, som tillige vil kunne støttes efter anden  

 lovgivning.
Fonden kan dog yde støtte, hvis det kun er mindre dele af  

 aktiviteterne eller initiativerne, der kunne opnå støtte fra anden side,  

 eller ansøgningen i det væsentligste falder uden for hovedsigtet med andre  

 støtteordninger.
 Stk. 2.  Det påhviler i sådanne tilfælde Den Grønne Fond  

 forud for bevilling af støtte at kontakte de myndigheder eller institutioner,  

 der administrerer relevante støtteordninger med henblik på at sikre  

 koordination med disse støtteordninger.
Stk. 3.  I de konkrete tilfælde, hvor de i stk. 2 nævnte  

 myndigheder eller institutioner fremsætter ønske om det, eller det i øvrigt  

 skønnes hensigtsmæssigt, indhentes en udtalelse om ansøgningen fra den  

 pågældende myndighed eller institution.
Fonden kan fastsætte en frist herfor,  

 der ikke må være under 2 uger.
§ 4.  Før der bevilges støtte til projekter, der er af  

 væsentlig betydning for en kommune eller amtskommune, eller der forudsætter  

 kommunal eller amtskommunal medvirken, påhviler det Den Grønne Fond at  

 orientere den kommune eller amtskommune, som projektet planlægges realiseret  

 i, om ansøgningen.
Orienteringen skal indeholde oplysning om, at bemærkninger  

 kan fremsendes til fonden inden for en nærmere angiven frist, der ikke må  

 være under 2 uger.
 Stk. 2.  Orientering efter stk. 1 kan undlades, hvis  

 ansøgningen er bilagt en udtalelse fra kommunen eller amtskommunen.
 § 5.  Bestyrelsen for Den Grønne Fond aflægger senest  

 den 1. marts regnskab og beretning for miljøministeren for fondens virksomhed  

 i det foregående år.
 Stk. 2.  Bestyrelsens regnskab skal oplyse om den  

 udbetalte støtte i regnskabsåret og tilsagnsgivning for efterfølgende  

 finansår for hovedtyperne af støtteberettigede aktiviteter og initiativer,  

 jf. § 2.
 § 6.  Bekendtgørelsen træder i kraft 1. juli 1994.
