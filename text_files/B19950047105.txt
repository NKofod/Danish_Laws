 I medfør af § 4 i lov nr. 354 af 6. juni 1995 om imødegåelse af  

 indlåsningseffekter på inkonverterbare realkreditlån m.v. fastsættes:
Overtagelsesbetingelser § 1.  Kongeriget Danmarks Hypotekbank og  

 Finansforvaltning (Hypotekbanken) kan, jf. § 1 i ovennævnte lov, overtage  

 realkreditlån ydet af institutter omfattet af realkreditloven og ydet af  

 Dansk Landbrugs Realkreditfond samt lån ydet af Kongeriget Danmarks  

 Fiskeribank, der er Stk. 2.  Hypotekbanken kan ikke overtage lån, der er  

 ydet Ansøgning og tilbudsafgivelse § 2.  Ansøgning om gældsovertagelsen skal indgives til  

 det institut, som har ydet det lån, der skal overtages af Hypotekbanken.
 Stk. 2.  Låntager skal have ansøgt om gældsovertagelsen  

 senest den 31. december 2005.
§ 3.  På grundlag af låntagers ansøgning afgiver  

 instituttet på Hypotekbankens vegne et overtagelsestilbud til låntager med  

 angivelse af den overtagelseskurs, låntager skal betale Hypotekbanken for at  

 overtage det inkonverterbare lån, jf. § 5. Hypotekbanken fastsætter  

 overtagelseskursen dagligt.
Overtagelsestilbuddet afgives på grundlag af den  

 på dagen for tilbudsafgivelsen gældende overtagelseskurs.
Stk. 2.  Den i overtagelsestilbuddet angivne kurs er  

 bindende for Hypotekbanken i 4 børsdage fra afgivelsen af tilbuddet.
Ved  

 senere accept sker overtagelsen af lånet til den af Hypotekbanken fastsatte  

 aktuelle dagskurs.
Tilbuddet bortfalder, hvis det ikke er accepteret inden 3  

 uger.
 Stk. 3.  Før afgivelse af tilbud om overtagelse påser  

 instituttet, at de i § 1 nævnte betingelser er opfyldt.
 Stk. 4.  Under ekstraordinære forhold på de finansielle  

 markeder kan Hypotekbanken uanset stk. 1 og 2 midlertidigt bestemme, at lån  

 kun overtages til den af Hypotekbanken fastsatte aktuelle dagskurs, og i så  

 fald indeholder overtagelsestilbud ikke en bindende kurs.
§ 4.  Betaling for overtagelsen skal ske til  

 Hypotekbanken senest 1 måned efter afgivelsen af tilbuddet.
Hvis denne  

 tidsfrist overskrides, bortfalder overtagelsen, og låntager udreder  

 Hypotekbankens omkostninger i denne forbindelse.
Kursfastsættelsen § 5.  Det beløb, som Hypotekbanken skal modtage for at  

 overtage de i § 1 nævnte lån, udregnes på basis af den overtagne  

 obligationsrestgæld og overtagelseskursen, som består af de i stk. 2 og 3  

 nævnte kurselementer, den beregnede kurs og kurstillægget.
Stk. 2.  Den beregnede kurs fremkommer ved at sætte  

 nutidsværdien af ydelserne i den overtagne serie tillagt de bidrag, som  

 Hypotekbanken skal udrede til instituttet, i forhold til  

 obligationsrestgælden.
Nutidsværdien beregnes på grundlag af en effektiv  

 gennemsnitsrente for en kombination af statsobligationer, hvis varighed  

 svarer til den inkonverterbare series.
Hypotekbanken fastlægger ud fra den  

 officielle kursliste, hvilken kombination af statsobligationer der skal  

 anvendes ved beregningen.
 Stk. 3.  Kurstillægget udgør 0,75 kurspoint til dækning  

 af Hypotekbankens administrationsudgifter i forbindelse med gældsovertagelsen  

 samt Hypotekbankens renterisiko som følge af forskelle i betalingsstrømmene  

 på indtægts- og udgiftssiden.
Indberetninger til Hypotekbanken § 6.  Til brug for kursberegningen leverer  

 institutterne ydelsesrækker for hver enkelt fondskode efter anmodning fra  

 Hypotekbanken.
§ 7.  Ved dagens begyndelse sender institutterne  

 Hypotekbanken meddelelse om de den foregående dag accepterede  

 overtagelsestilbud.
Oplysningerne gives på fondskodebasis i en form, som  

 fastsættes af Hypotekbanken.
 Stk. 2.  Institutterne indberetter dagligt om  

 overtagelse af lån og afregning herfor specificeret som fastsat af  

 Hypotekbanken.
 Stk. 3.  Hypotekbanken fastsætter i øvrigt nærmere  

 retningslinier for indberetninger til Hypotekbanken i henhold til denne  

 bekendtgørelse, herunder om afregningen for overtagelse af lån.
§ 8.  Ved hver termin skal institutterne indtil  

 udgangen af år 2005 forsyne Hypotekbanken med ydelsesrækker for overtagne lån  

 i de enkelte fondskoder med oplysning for hver termin om rente, afdrag,  

 bidrag, samlet ydelse samt restgæld efter termin.
Disse oplysninger skal være  

 ledsaget af en revisorerklæring fra instituttets interne eller eksterne  

 revision om opkrævningernes rigtighed.
Erklæringerne bekræftes en gang årligt  

 af den eksterne revision, såfremt de er afgivet af den interne revision.  

 Hypotekbanken kan lempe disse oplysningskrav.
Stk. 2.  Fra år 2006 skal institutterne årligt meddele  

 ydelsesrækker for de overtagne lån forsynet med erklæring fra den eksterne  

 revision.
Hypotekbanken kan i tilfælde af ekstraordinære indfrielser anmode  

 om nye ydelsesrækker.
Ikrafttrædelse § 9.  Bekendtgørelsen træder i kraft den 15. juni  

 1995.
