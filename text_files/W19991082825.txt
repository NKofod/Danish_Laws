Landsskatteretskendelse Slagtermester - værdi af eget vareforbrug Virksomhedsordningen - værdi af fri bil (varebil) A klagede for indkomståret 1995 over, at de stedlige  

 skattemyndigheder havde ansat værdi af eget vareforbrug og værdi  

 af fri bil til hhv. 22.390 kr. og 31.500 kr.
Det var oplyst, at klageren i 1994 påbegyndte selvstændig  

 virksomhed med slagterforretningen i X.
Virksomhedens omsætning og  

 resultat for indkomståret 1995 var selvangivet til henholdsvis  

 1.329.744 kr. og 9.584 kr.
Sideløbende hermed havde klageren i 1995  

 forestået udlejning af en ejerlejlighed, hvor resultatet herved var  

 opgjort til 25.600 kr.
Klageren havde i januar måned 1995 boet i Y, som lå ca. 70 km  

 fra forretningens adresse.
I perioden fra den 1. februar til den 30. juni  

 1995 havde klageren boet i Z, hvor afstanden mellem bopæl og  

 forretningen var ca. 12 km, og i tiden fra den 1. juli til den 31. december  

 1995 har klageren boet i Y, som lå ca. 26 km væk fra  

 virksomheden.
 Det var videre oplyst, at klagerens revisor ved brev af 26. juni 1997  

 havde anmodet om, at klageren blev beskattet efter virksomhedsskatteordningen  

 i 1995, hvilket de stedlige skattemyndigheder havde imødekommet.
Ad ansat vareforbrug Det var oplyst, at klageren i virksomhedens regnskab ikke havde  

 selvangivet nogen værdi af eget vareforbrug, og at udtagelse af varer  

 til eget forbrug ikke fremgik af regnskabsmaterialet.
 Klagerens revisor havde ved brev af 6. marts 1997 oplyst, at det var  

 korrekt, at der ikke i regnskabet var ansat værdi af eget vareforbrug.  

 Revisoren havde imidlertid oplyst, at forbrug af egne varer i forretningen  

 udgjorde kød, hvorfor klagerens selvangivne indkomst skulle  

 forhøjes med beskatning af eget forbrug af kød, 2 * 3.215 kr.,  

 i alt 6.430 kr.
 De stedlige skattemyndigheder havde imidlertid ved en gennemgang af  

 virksomhedens vareforbrug konstateret, at der i vareforbruget foruden  

 kød, løbende var indkøbt mælkeprodukter,  

 øl, vand, vin, morgenmadsprodukter, brød, kaffe/the og frugt og  

 grønt.
De stedlige skattemyndigheder havde ansat værdi af eget vareforbrug  

 til 22.900 kr., jf.
T & S cirkulære 1995-7, hvorefter værdien  

 af eget vareforbrug blev ansat til 11.195 kr. pr. person eller i alt 22.390  

 kr. for 2 personer, og heri indgik varegrupperne kød, brød,  

 mel, gryn, mælk, fløde, ost, æg, frugt, grønt,  

 kaffe, te, mineralvand, øl og vin.
Myndighederne havde herved  

 anført, at forbrug af egne varer var skattepligtig efter  

 statsskattelovens § 4, og værdien var personlig indkomst.
Klagerens revisor havde påstået, at værdien af eget  

 vareforbrug skønsmæssigt skulle nedsættes med 6.000 kr.,  

 svarende til 2 personer a 3.000 kr.
Revisoren havde således  

 anført, at de stedlige skattemyndigheder havde lagt til grund, at  

 værdien af eget vareforbrug ikke kun skulle omfatte de varer, som  

 førtes i slagterforretningen, men tillige varegrupperne, brød,  

 mel, gryn, mælk, fløde, ost, æg, fedtstof, frugt,  

 grøntsager og kartofler.
Revisoren havde i den forbindelse  

 anført, at der i særlige tilfælde anerkendtes en  

 skønsmæssig nedsættelse af værdien af eget  

 vareforbrug, når ikke alle varearter i en varegruppe førtes i  

 forretningen, jf.
Landsskatterettens offentliggjorte kendelse i TfS 1987.325.  

 Det var revisorens opfattelse, at værdien af de af de stedlige  

 skattemyndigheder medtagne varer som brød, mel, gryn, mælk,  

 fløde, ost, æg, fedtstof, frugt, grøntsager og kartofler  

 på i alt 10.230 kr. ikke skulle indgå i eget vareforbrug, hvorfor  

 værdien skulle nedsættes hermed.
De indkøbte varer var  

 alene indkøbt til brug for fremstilling af slagtervarer, men  

 førtes ikke i forretningen.
Landsskatteretten udtalte Ad fri bil Det var oplyst, at klageren i 1995 havde haft en varebil af  

 mærket Toyota Hi-ace H 102, årgang 1991, købt den 24.  

 februar 1994. Varebilen var på gule plader, og var medtaget i  

 virksomhedsordningen.
I virksomhedens regnskab, var udgifter på  

 varevognen fradraget som 100 % erhvervsmæssige, med i alt 35.682  

 kr.
 I følge foreliggende oplysninger var klageren ikke registreret som  

 ejer af andet køretøj i 1995. Klagerens samlever havde i 1995  

 været registreret som ejer af en personbil, Nissan Micra, årgang  

 1988, købt den 15. maj 1994.
Klagerens revisor havde oplyst, at kørslen mellem bopælen og  

 forretningen var sket i virksomhedens varebil, hvor varebilen bl.a. var  

 anvendt til afhentning af kødvarer på slagteriet samt til  

 udbringning af smørrebrød, platter m.v. til kunder.
Der var  

 efter revisorens opfattelse tale om en specialindrettet varebil, som ikke var  

 egnet til privat kørsel, og eventuel beskatning af privat  

 kørsel skulle herefter ske efter ligningslovens § 16, stk. 3, jf.
TfS  

 1994.667, hvorefter en lukket kassevogn med fastmonteret  

 værktøjsindretning blev anset for et  

 specialkøretøj.
Der var videre henvist til Landsskatterettens  

 kendelse af 15. maj 1997, 611-1907-0425, ikke offentliggjort, hvorefter en  

 Mitsubishi Pajero, som anvendtes til transport af værktøj og  

 materialer blev anset for et specialkøretøj.
Revisoren havde  

 videre oplyst, at kontorarbejdet var udført i hjemmet.
De stedlige skattemyndigheder havde fundet, at klageren skulle beskattes  

 af værdi af fri bil i 1995. Myndighederne havde herefter ansat  

 værdi af fri bil til 31.500 kr., jf. virksomhedsskattelovens § 1, stk.  

 3, sidste punkt samt ligningslovens § 16, stk.4, hvorefter værdien  

 skulle ansættes til 21 % af bilens værdi, og mindst 150.000 kr.  

 og højest 400.000 kr.
Efter personskattelovens § 3 var værdien  

 af fri bil personlig indkomst.
Myndighederne havde herved anført, at  

 anvendelsen af firmabilen til transport fra bopælen til et arbejdssted  

 eller omvendt ansås for privat kørsel.
Dette gjaldt også  

 selv om bilen blev anvendt til kørsel til og fra bopælen i  

 forbindelse med kørsel, der i øvrigt var erhvervsmæssig,  

 jf. ligningsvejledningen 1995, afsnit A.B.1.9.2, samt Landsskatterettens  

 kendelse af 28. november 1997, TfS 1998.142.
Myndighederne havde videre anført, at selv om varevognen var  

 indrettet med hylder til transport af kød, fandtes bilen ikke at kunne  

 sidestilles med et specialkøretøj, og nærværende  

 sag fandtes ikke sammenlignelig med TfS 1994.667, idet der i denne  

 afgørelse dels var tale om biler, der var indrettet som  

 værkstedsvogne, udstyret med reservedele og værktøj,  

 ligesom der var tale om servicemontører, der anvendte bilerne i  

 arbejdsgivernes landsdækkende virksomhed med installation, reparation  

 og vedligeholdelse af elevatorer.
Der var derfor heller ikke tale om  

 kørsel mellem bopæl og arbejdssted.
Myndighederne havde fundet, at i nærværende sag måtte  

 det lægges til grund, at selv om bilen i løbet af  

 forretningstiden anvendtes til transport af kød, måtte det  

 forudsættes, at varebilen ved arbejdstids ophør var tømt  

 og rengjort, og dermed uden gener kunne anvendes til privat transport.
Det  

 forhold, at kontorarbejdet blev udført på bopælen  

 ændrede ikke ved, at transporten mellem bopælen og  

 forretningsstedet måtte anses for privat kørsel.
Klagerens revisor havde over for Landsskatteretten påstået, at  

 værdiansættelsen af privatkørsel skulle ske efter reglerne  

 i ligningslovens § 16, stk. 3. Revisoren havde således anført,  

 at der i varebilen var fastmonteret et stativ med hylder, ligesom der var  

 monteret et stort køleelement, hvilket var et lovkrav til biler, der  

 anvendtes til transport af kødvarer.
Bilen var nu afhændet,  

 hvorfor det ikke var muligt at fremlægge fotos af denne.
Revisoren  

 havde imidlertid vedlagt billeder af det omtalte stativ og hylder, samt af  

 køleelementet, idet disse blev afmonteret inden bilen blev solgt.
Revisoren havde videre anført, at den omtalte varebil indgik i  

 virksomhedsordningen, hvorfor det var korrekt, at værdien af den  

 private kørsel skulle ske efter reglerne i ligningslovens § 16, jf.  

 bestemmelsen i § 1, stk. 3, sidste punkt i virksomhedsskatteloven.  

 Værdi af fri kørsel i særlige køretøjer, det  

 vil sige køretøjer, der ikke var egnede som alternativ til en  

 privat bil, skulle imidlertid beskattes efter ligningslovens § 16, stk. 3,  

 hvorefter, der i det omfang en sådan bil alene kunne anvendes til  

 kørsel mellem hjem og arbejdsplads ikke skete beskatning, hvis den  

 pågældende ikke havde foretaget fradrag for befordringsudgifter.  

 Med hensyn til afgrænsningen af særlige køretøjer  

 over for almindelige køretøjer, havde revisoren henvist til TfS  

 1994.667, hvorefter en lukket kassevogn med fastmonteret  

 værktøjsindretning blev anset for et  

 specialkøretøj.
Der var videre henvist til Landsskatterettens  

 kendelse af 15. maj. 1997, 611-1907-0425, (ikke offentliggjort), hvorefter en  

 Mitsubishi Pajero, som anvendtes til transport af værktøj og  

 materialer blev anset for et specialkøretøj.
 Revisoren havde videre oplyst, at kontorarbejdet var foretaget i hjemmet,  

 og at klagerens samlever tillige ejede en bil, og at klageren derudover ejede  

 en motorcykel.
Landsskatteretten udtalte Retten bemærkede videre, at i ligningslovens § 16, stk. 4, var det  

 således særligt fastsat, at den skattepligtige værdi af en  

 bil, der var stillet til rådighed for den skattepligtiges private  

 benyttelse af en arbejdsgiver skulle sættes til 21 % af bilens  

 værdi, dog mindst 150.000 kr. og højest af 400.000 kr.  

 Bestemmelsen fandt alene anvendelse på biler, der efter deres art og  

 fremtræden kunne være anvendelige som alternativ til en privat  

 bil, men ikke på f.eks. lastvogne, kranvogne, indrettede  

 værkstedsvogne og andre specialkøretøjer.
Privat  

 kørsel i sådanne specialkøretøjer skulle  

 værdiansættes efter ligningslovens § 16, stk. 3, jf.  

 cirkulære nr. 202 af 13. december 1993 om beskatning af  

 personalegoder.
Retten fandt herefter, at efter det oplyste om varevognens indretning og  

 anvendelse måtte varevognen anses for at være specielt indrettet  

 og dermed for et specialkøretøj, der ikke var egnet som  

 alternativ til privat bil.
Værdien af den private kørsel skulle  

 derfor ansættes efter ligningslovens § 16, stk. 3, hvorefter  

 værdien efter det oplyste kunne ansættes til 0. Den  

 påklagede ansættelse blev nedsat på dette punkt.
