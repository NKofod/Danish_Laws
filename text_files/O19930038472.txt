Resumé I oktober måned 1993 aflagde sekretariatschefen inspektionsbesøg  

 på Anstalten for Domfældte i Qaqortoq.
Inspektionen gav anledning til bemærkninger om, at de anbragtes  

 fælleslokale var ganske utilstrækkeligt; ombudsmanden henstillede, at  

 fælleslokaliteterne snarest muligt blev forbedret væsentligt.
Ombudsmanden  

 henstillede endvidere, at det snarest muligt blev overvejet under hvilken  

 form,  

 der i anstalten kunne etableres forhold, som gav mulighed for beskæftigelse  

 af  

 anbragte i overensstemmelse med § 103, stk. 1, i den grønlandske kriminallov.
De anbragtes kendskab til de vilkår, der er gældende for deres  

 strafudståelse mv., var særdeles mangelfuldt.
Ombudsmanden henstillede, at  

 der  

 blev taget initiativ til at sikre, at de anbragte modtager den nødvendige  

 information om vilkår mv. under udståelsen af deres straf. (J. nr.  

 1993-2399-629).
 Inspektion af Anstalten for Domfældte i Qaqortoq.
 Den 14. oktober 1993 foretog  

 sekretariatschef Lennart Frandsen inspektion af Anstalten for Domfældte i  

 Qaqortoq/Julianehåb.
 Inspektionen, der skete med  

 hjemmel i bestemmelsen i instruks for Folketingets Ombudsmand § 3, stk. 3,  

 blev  

 foretaget, efter at Direktoratet for Kriminalforsorgen forinden ved skrivelse  

 af 1. oktober 1993 havde modtaget oplysning om den planlagte inspektion.
 Politimesteren i Grønland var  

 ligeledes på forhånd orienteret.
De anbragte i anstalten havde  

 forud for inspektionen modtaget oplysning herom.
De var gjort opmærksom på,  

 at  

 de under inspektionen kunne drøfte generelle forhold ved anstalten med  

 sekretariatschefen, og at hver enkelt anbragt kunne få en samtale med  

 sekretariatschefen om sine egne forhold.
 Vicepolitimester Jørgen  

 Meyer, Politimesteren i Grønland, var til stede under inspektionen.
 Den 14. januar 1994 skrev jeg  

 således til Direktoratet for Kriminalforsorgen og Politimesteren i Grønland:
 "...
 1. Efter bestemmelsen i § 102  

 i den grønlandske kriminallov (lovbekendtgørelse nr. 49 af 13. februar 1979)  

 kan en tiltalt dømmes til anbringelse i anstalt i indtil 10 år, i særlige  

 tilfælde på ubestemt tid.
 Om beskæftigelse i anstalten  

 er bestemt følgende i den grønlandske kriminallov § 103:
"Den dømte skal så vidt  

 muligt beskæftiges med arbejde, hvortil han er egnet, eller i det omfang, det  

 findes formålstjenligt, oplæres i et for ham passende erhverv.
I det omfang,  

 det er foreneligt med hensynet til retssikkerheden og anstaltsordenen og  

 stemmende med hensynet til en hensigtsmæssig behandling, skal det tilstræbes,  

 at beskæftigelsen finder sted uden for anstalten.
Sådan beskæftigelse finder  

 sted under anstaltens ledelse og tilsyn.
Arbejde udføres mod vederlag.
Beløb  

 til dækning af udgifterne ved den dømtes ophold og forplejning kan fradrages  

 i  

 arbejdsvederlaget.
 Stk. 2.  

  

 Når det anses for formålstjenligt og fare for misbrug ikke  

 antages at foreligge, kan der meddeles tilladelse til ophold uden for  

 anstalten  

 til deltagelse i undervisning eller til beskæftigelse hos arbejdsgiver.
Stk. 3.  

  

 Der kan meddeles den dømte udgangstilladelse for et kortere  

 tidsrum, når fare for misbrug ikke antages at foreligge." Efter kriminallovens § 120,  

 stk. 2, og § 124 har Politimesteren i Grønland efter forud indhentet  

 godkendelse fra Justitsministeriet den 19. december 1978 fastsat  

 "bestemmelser om fuldbyrdelser af anstaltsophold".
 Bestemmelserne ... indeholder  

 i § 6, stk. 3, følgende:
"En domfældt, der ikke  

 kan beskæftiges uden for anstalten, skal i almindelighed udføre forefaldende  

 arbejde i anstalten." 2. Programmet for  

 inspektionen var følgende:
- Indledende samtale med  

 ledelsen, - Samtale med talsmænd, - Besigtigelse af celler og  

 fælleslokaler mv., - Samtale med indsatte, der  

 havde fremsat ønske herom, - Afsluttende samtale med  

 ledelsen.
I forbindelse med  

 inspektionen udleverede anstalten rapporter for repræsentative perioder af  

 forskellige  

 forhold i anstalten.
Behandlingen af disse rapporter sker i en særskilt sag.
3. Anstalten for Domfældte i  

 Qaqortoq/Julianehåb er åbnet i 1977. Bygningen, der svarer til den bygning,  

 der  

 rummer Anstalten for Domfældte i Aasiaat/Egedesminde, er i én etage med  

 kælder.  

 Den indeholder seks celler, kontor mv. og anstaltlederens tjenestebolig.
I  

 kælderen findes der et lokale, der anvendes som fælles opholdsrum for de  

 anbragte, sikringscelle, depotlokaler mv.
Bygningen fremtræder udvendig  

 i god stand.
Den er for nylig blevet malet, efter at den i en del år ikke har  

 været vedligeholdt/malet.
Arbejdet er blevet udført af de anbragte.
4. Der er som nævnt seks  

 celler i anstalten.
I de fem celler er der placeret én anbragt.
I den sjette  

 celle er der placeret tre anbragte.
Enkeltcellerne er rimelig  

 store.
De har et stort dobbelt vindue med panserglas.
Det udvendige glas i  

 stort set alle cellerne var itu.
Cellerne er forsynet med en  

 pladeradiator.
Der er linoleumsgulv.
Cellerne er møbleret med en  

 løs briks, madras, stol, bord, klædeskab og et lille skab.
På væggene er der  

 opsat en opslagstavle og et lille reolsystem.
Der er en vask i hjørnet af  

 cellen.
 Der er ikke kighul i døren.
 Der er for nylig opsat  

 røgdetektorer i cellerne.
Den sjette celle, hvori der  

 er anbragt tre personer, er lidt større end to enkeltceller.
Der er tre  

 brikse  

 i cellen, der i øvrigt er indrettet og møbleret på samme måde som  

 enkeltcellerne.
5. Cellerne ligger ud til en  

 gang.
For enden af gangen er der to lokaler.
I det ene er der indrettet et  

 lille tekøkken (to kogeplader, et køleskab mv.). Direkte op til dette lokale  

 er  

 der lokaler med to toiletter og et baderum.
6. I kælderen er der som  

 nævnt et fælles opholdsrum, der anvendes af de anbragte.
Lokalet er godt  

 20 m2  

 stort.
Kælderens gulvplan er  

 beliggende nogenlunde i terræn.
Der er god lystilgang til lokalet gennem tre  

 store vinduer.
Der er linoleumsgulv.
Et  

 stykke fra midten af lokalet findes en bærende søjle.
I et hjørne af lokalet  

 er  

 placeret en udslagsvask.
Vasken anvendes bl.a. i forbindelse med rengøring af  

 containere, hvori mad til de anbragte afleveres til anstalten.
 Vedligeholdelsen af lokalet  

 var mindre god.
Lokalet var møbleret med et  

 spisebord (med en defekt vinyldug), otte slidte spisestuestole, to nyere  

 to-personers sofaer (af spinkel konstruktion); der var nogle få reoler.  

 Fjernsynet var placeret i et hjørne.
Der var desuden et køleskab og en  

 strygerulle.
Fremme stod et mini billardbord.
 I et lille lokale i  

 tilslutning til opholdsrummet var placeret en vaskemaskine og en  

 tørretumbler.
7. I den tilsvarende bygning  

 i Aasiaat/Egedesminde (Anstalten for Domfældte), som sekretariatschefen  

 besøgte  

 den 13. september 1991, har de anbragte deres fælleslokale i tilslutning til  

 cellerne.
De anbragte anvendte det tilsvarende kælderlokale til bordtennis  

 mv.
Det blev oplyst, at der med  

 Direktoratet for Kriminalforsorgen er drøftet konkrete planer om at etablere  

 et  

 nyt yderligere fælleslokale for de anbragte i Anstalten for Domfældte i  

 Aasiaat/Egedesminde.
Lokalet tænkes etableret ved at omdanne et område på ca.  

 20 m2  

 i gården til anstalten, der er  

 dækket med et halvtag til et egentligt lokale.
 Anstaltslederen og  

 vicepolitimesteren fandt, at der kunne ske en væsentlig forbedring af de  

 anbragtes fælleslokaliteter i Anstalten for Domfældte i Qaqortoq/Julianehåb  

 ved  

 at gennemføre en tilsvarende bygningsforandring i denne anstalt.
Det blev senere oplyst over  

 for sekretariatschefen, at det fælles opholdsrum i anstalten i  

 Qaqortoq/Julianehåb oprindelig også lå i lokalet i tilslutning til cellerne.  

 På  

 et tidspunkt blev dette lokale imidlertid overtaget af anstaltslederen og  

 indrettet som kontor for ham.
Efter den tid har de anbragte alene haft  

 kælderlokalet som fælleslokale.
8. I kælderplanet findes der  

 et stort depotrum/værkstedsrum.
Rummet, der er uopvarmet, er meget fugtigt,  

 fordi det delvis som den ene væg har klippen.
 Anstaltslederen oplyste, at  

 der var overvejelser om at indrette en del af dette lokale til et  

 "mindre  

 kondirum".
9. I kælderplanet er  

 endvidere beliggende en sikringscelle.
Cellen er forsynet med en fastboltet  

 seng, der er placeret i midten af lokalet.
Der var ikke seler mv.  

 monteret på sengen.
Det blev oplyst, at disse er anbragt et andet sted.
Der er trykknaptilkald i  

 sikringscellen på væggen.
Der er imidlertid efter det oplyste ikke mulighed  

 for  

 at etablere kald fra sengen.
 10. Alle de anbragte ønskede  

 en samtale med sekretariatschefen.
 En af de anbragte fungerede  

 som tolk under samtalerne.
 Vicepolitimester Jørgen Meyer  

 var til stede under samtalerne.
 De anbragte havde den  

 opfattelse, at udgangsreglerne for anbragte i Anstalten for Domfældte i Nuuk  

 var mere gunstige end de regler, der er gældende for de anbragte i Anstalten  

 for Domfældte i Qaqortoq/Julianehåb.
Vicepolitimesteren  

 præciserede, at det er de helt samme regler, der gælder for de to anstalter,  

 og  

 at de anbragte derfor skal behandles på samme måde med hensyn til udgang i de  

 to anstalter.
Baggrunden for den opfattelse, at der var forskel, kunne  

 eventuelt være, at der gjaldt nogle lidt andre og gunstigere ordninger med  

 hensyn til udgang for de anbragte, der var placeret i annekset i Anstalten  

 for  

 Domfældte i Nuuk.
Vicepolitimesteren gav  

 tilsagn om at undersøge spørgsmålet nærmere.
Han ville overveje at indføre en  

 ordning således, at der for anbragte i anstalten i Qaqortoq/Julianehåb, der  

 ville have opfyldt betingelserne for at blive placeret i annekset i Anstalten  

 for Domfældte i Nuuk, ville kunne få de samme - lidt gunstigere -  

 udgangsforhold, som var gældende der.
 På spørgsmål fra anbragte gav  

 vicepolitimesteren en nærmere redegørelse til de indsatte for reglerne for  

 prøveløsladelse og udstationering mv.
11. (A), der er idømt  

 foranstaltninger i 2½ år, havde en samtale med sekretariatschefen om sine  

 egne  

 forhold.
Den tidligere nævnte anbragte fungerede som tolk.
(A) oplyste, at hun var  

 frataget forældremyndigheden over sine to børn.
Hun ønskede at få  

 forældremyndigheden i hvert fald over det ene af børnene.
 Hun oplyste i øvrigt, at hun  

 efter udståelsen af straffen ikke ønskede at komme tilbage til  

 Ittoqqoormiit/Scoresbysund.
12. Ingen af de anbragte  

 havde på tidspunktet for inspektionen beskæftigelse uden for anstalten.
Det  

 blev oplyst, at der i Qaqortoq/Julianehåb er omkring 300 arbejdsløse.
Det er  

 derfor overordentligt vanskeligt at finde beskæftigelse til de anbragte uden  

 for anstalten.
 Der er ikke i anstalten  

 beskæftigelsestilbud i form af værkstedsfaciliteter eller tilbud om  

 små-håndværk (f.eks. i cellerne). Den eneste beskæftigelse, som de anbragte  

 udfører, er forskelligt rengøringsarbejde mv. i anstalten.
 Jeg skal herefter udtale  

 følgende:
 "  

  

 A.  

  

 Ovenfor er beskrevet det fælleslokale, der stilles til rådighed  

 for de anbragte.
 Efter min opfattelse er dette  

 lokale ganske utilstrækkeligt som fælleslokaliteter for de anbragte.
Jeg har overvejet, om jeg  

 burde iværksætte en nærmere undersøgelse af omstændighederne i forbindelse  

 med,  

 at det tidligere fælleslokale efter det oplyste blev inddraget til  

 anstaltslederens kontor, herunder om Politimesteren i Grønland/Direktoratet  

 for  

 Kriminalforsorgen har været bekendt med og eventuelt godkendt ændringen.
Jeg  

 har imidlertid ikke fundet at have fuld tilstrækkelig anledning hertil.
Efter min opfattelse er der  

 behov for, at fælleslokaliteterne for de anbragte i anstalten i  

 Qaqortoq/Julianehåb snarest muligt forbedres væsentligt.
Det synes  

 nærliggende,  

 at ændre forholdene således, at de i hvert fald kommer til at svare til  

 forholdene i Anstalten for Domfældte i Aasiaat/Egedesminde, efter at den  

 omtalte planlagte inddragelse af et område i gården er gennemført.
Jeg  

 bemærker  

 herved, at det ovenfor omtalte uopvarmede og fugtige depotrum ikke synes at  

 være egnet til overhovedet at afhjælpe de nævnte alvorlige mangler ved  

 tilfredsstillende fælleslokaliteter.
Jeg bemærker endvidere, at det forhold,  

 at  

 det ikke er muligt at beskæftige anbragte uden for anstalten, gør det endnu  

 mere påkrævet, at der stilles tilfredsstillende fælleslokaliteter mv. til  

 rådighed for de anbragte.
 B.  

  

 Efter den ovenfor gengivne bestemmelse i § 103 i den grønlandske  

 kriminallov skal den "dømte så vidt muligt beskæftiges med arbejde,  

 hvortil han er egnet eller i det omfang, det findes formålstjenligt oplæres i  

 et for ham passende erhverv". Som en anvendelig - og foretrukket -  

 mulighed for at opfylde denne forpligtelse er det i kriminalloven nævnt, at  

 beskæftigelse kan ske uden for anstalten.
 Jeg vil i en skrivelse til  

 Direktoratet for Kriminalforsorgen rejse spørgsmål bl.a. om foreneligheden  

 mellem den ovenfor gengivne bestemmelse i § 6, stk. 3, i "Bestemmelser  

 om  

 fuldbyrdelse af anstaltsophold" og kriminallovens § 103.
Som nævnt er de otte anbragte  

 i Anstalten for Domfældte i Qaqortoq/Julianehåb uden beskæftigelse i og uden  

 for anstalten.
Jeg har forstået, at der ikke umiddelbart er udsigt til, at  

 der  

 kan etableres arbejdsforhold uden for anstalten.
 Der er ikke i anstalten  

 etableret nogen form for beskæftigelsestilbud i form af værksteder eller  

 andet.  

 Og de nuværende lokalemæssige forhold udelukker vel også, at noget sådant på  

 en  

 rimelig hensigtsmæssig måde kan etableres.
 Jeg henstiller, at det  

 snarest muligt - formentligt nødvendigvis i forbindelse med gennemførelse af  

 de  

 ovennævnte bygningsarbejder - overvejes, under hvilken form der i anstalten  

 kan  

 etableres forhold, der giver mulighed for at tilbyde beskæftigelse i  

 overensstemmelse med bestemmelsen i kriminallovens § 103, stk. 1.
 C.  

  

 Samtalerne med alle de anbragte - hvorunder vicepolitimesteren  

 redegjorde for reglerne om udgang, udstationering og prøveløsladelse - gav  

 det  

 bestemte indtryk, at ingen af de otte anbragte havde kendskab til selv blot i  

 hovedtræk de gældende regler for prøveløsladelse og udstationering mv.
Senere samtaler med  

 anstaltslederen og vicepolitimesteren kunne ikke afkræfte denne formodning.  

 Anstaltslederen gav udtryk for, at spørgsmålet om information til de anbragte  

 bl.a. om de vilkår, der gælder for deres strafudståelse, hører under den frie  

 kriminalforsorg.
Anstaltslederen fandt ikke, at den frie kriminalforsorg i  

 tilstrækkeligt omfang ydede bistand til de anbragte og oplyste, at det ikke  

 var  

 velset af hensyn til faggrænser, at personalet på anstalten påtog sig opgaven  

 at vejlede de anbragte om vilkår mv.
 Jeg finder ikke i den  

 foreliggende sammenhæng at burde gå nærmere ind på den mulige divergerende  

 opfattelse, der er mellem anstalten og den frie kriminalforsorg om ansvaret  

 for  

 varetagelsen af den helt afgørende opgave, der består i at sikre, at de  

 anbragte har en sikker og tilstrækkelig viden om, under hvilke vilkår de er  

 anbragt, og om, hvilke muligheder der er for prøveløsladelse, udstationering  

 mv.
 Jeg henstiller, at der tages  

 initiativ til, at det sikres, at de anbragte modtager den nødvendige  

 information om vilkår mv. under udståelsen af deres straf.
 Jeg udbeder mig underretning  

 om, hvad der sker i anledning af de ovenfor anførte henstillinger.
 D.  

  

 Jeg beder om at modtage oplysning om, hvad der er sket med  

 hensyn til at ændre udgangsreglerne for anbragte i Anstalten for Domfældte i  

 Qaqortoq/Julianehåb, således at de kommer til at svare til reglerne i  

 anstalten  

 i Nuuk.
