 Den 19. marts 1955 er der i Stockholm undertegnet følgende overenskomst om  

 lempelser af den karantænemæssige kontrol med trafikken mellem Danmark, Norge  

 og Sverige:
 Hans Majestæt Kongen af Danmark, Hans Majestæt Norges Konge og Hans  

 Majestæt Kongen af Sverige, som har besluttet i overensstemmelse med artikel  

 104 i de af Danmark, Norge og Sverige tiltrådt den 25. maj 1951 vedtagne  

 internationale karantænebestemmelser at indgå en overenskomst om lempelser af  

 den karantænemæssige kontrol med trafikken mellem de tre lande, har til deres  

 befuldmægtigede udnævnt:
 Hans Majestæt Kongen af Danmark:
Sin overordentlige og befuldmægtigede Ambassadør i Stockholm, Knud Aage  

 Monrad-Hansen; Hans Majestæt Norges Konge:
Sin overordentlige og befuldmægtigede Ambassadør i Stockholm, Jens Schive; Hans Majestæt Kongen af Sverige:
 Sin Udenrigsminister, Hans Excellence Bo Østen Unden, hvilke behørigt  

 befuldmægtigede er kommet overens om følgende:
 Artikel 1.
For befordringsmidler, personer, bagage eller gods, der ankommer fra et af  

 de kontraherende lande, finder de i ankomstlandet gældende bestemmelser om  

 karantænemæssige foranstaltninger og formaliteter ved ankomst alene  

 anvendelse, forsåvidt der er tale om Artikel 2.
1. Når et skib eller luftfartøj, som omfattes af  

 artikel 1 a) eller b), begiver sig til eller kan antages at ville begive sig  

 til en havn eller lufthavn i et andet kontraherende land, skal  

 karantænemyndigheden i havnen eller lufthavnen (i Danmark  

 karantænekommissionen, i Norge helserådet og i Sverige halsovårdsnamnden)  

 straks underrettes.
Dersom det er uvist, hvilken havn eller lufthavn skibet  

 eller luftfartøjet agter at begive sig til, bør der på hensigtsmæssig måde  

 sørges for, at oplysning om forholdet så vidt muligt kommer samtlige de  

 karantænemyndigheder, som vil kunne berøres deraf, i hænde.
Dersom det er  

 nødvendigt, bør meddelelse i henhold til denne bestemmelse ske med benyttelse  

 af luftfartens sikringstjenestes kommunikationsnet.
 2. Hvis en person, som står under tilsyn af en  

 karantænemyndighed, afrejse til et sted i et andet kontraherende land, skal  

 den karantænemyndighed, som varetager tilsynet, så snart den har fået  

 kendskab til forholdet, underrette vedkommende karantænemyndighed på det sted  

 i det land, hvortil han først begiver sig, og samtidig oplyser grunden til,  

 at han er underkastet tilsyn, og de fastsatte tilmeldingstider.
 3. Får en karantænemyndighed kendskab til, at en  

 person på gennemrejse til et andet kontraherende land (jfr. artikel 1 c))  

 kommer fra et smittet område indenfor inkubationstiden for vedkommende  

 sygdom, og underkastes han ikke tilsyn, skal myndigheden omgående underrette  

 karantænemyndigheden på det sted i det andet land, hvortil han først begiver  

 sig.
 4. Befordres transitgods, der er bestemt til et af de  

 kontraherende lande, uden omladning gennem et andet af disse lande (jfr.  

 artikel 1 d)) og har karantænemyndighederne i transitlandet grund til at  

 antage, at godset kan være smittet med en karantænesygdom eller øvrigt kan  

 være egnet til at sprede sådan sygdom, skal underretning herom omgående  

 sendes til karantænemyndigheden på det sted, hvor godset skal losses.
 5. En karantænemyndighed, der ved undersøgelse af et  

 til et andet kontraherende land bestemt befordringsmiddel iøvrigt får  

 kendskab til forhold af epidemiokologisk interesse, bør underrette  

 vedkommende karantænemyndighed i bestemmelseslandet herom.
 6. Hersker der tvivl om, hvilken karantænemyndighed  

 der i henhold til bestemmelserne i denne artikel bør underrettes, må  

 meddelelse tilstilles vedkommende centrale sundhedsstyrelse (i Danmark  

 Sundhedsstyrelsen, i Norge Helsedirektoratet og i Sverige Medicinstyrelsen).
 Artikel 3.
Hvert lands centrale sundhedsstyrelse skal straks meddele tilfælde af  

 karantænesygdomme i sit eget land til de tilsvarende styrelser i de andre  

 kontraherende lande.
Underretning bør ligeledes gives om andre forhold af  

 særlig epidemilogisk interesse.
 Artikel 4.
 De centrale sundhedsstyrelser skal forhandle indbyrdes om den nærmere  

 anvendelse af de kontraherende landes bestemmelser om beskyttelse mod  

 karantænesygdomme.
 Artikel 5.
Bliver et område indenfor et af de kontraherende lande smittet med en  

 karantænesygdom, skal der finde forhandling sted mellem de kontraherende  

 landes centrale sundhedsstyrelser.
I sådanne tilfælde har en central  

 sundhedsstyrelse, såfremt det anses for uomgængeligt nødvendigt, ret til  

 midlertidigt at suspendere bestemmelserne i artikel 1.
 Artikel 6.
 Overenskomstens bestemmelser omfatter ikke Færøerne og Grønland.
 Artikel 7.
 Overenskomsten træder i kraft den 1. april 1955.
 Artikel 8.
Overenskomsten kan opsiges af enhver af de kontraherende parter til ophør  

 med 6 måneders varsel.
Opsigelse skal ske ad diplomatisk vej overfor  

 regeringerne i de øvrige kontraherende lande og omfatter kun det land, som  

 har foretaget opsigelsen.
 Til bekræftelse heraf har de respektive befuldmægtigede undertegnet denne  

 overenskomst og forsynet denne med deres segl.
Som skete i Stockholm den 19. marts 1955 på dansk, norsk og svensk i et eksemplar, der skal opbevares i det svenske udenrigsdepartements arkiv.
 For Danmark:
K.
Monrad-Hansen.
(L.S.) Udenrigsministeriet, den 22. april 1955.
H.
C.
Hansen.
