 1. Gyldighedsområde.
 1.1 I medfør af § 3, stk. 3, i ministeriet for offentlige arbejders  

 bekendtgørelse nr. 332 af 27. november 1964 om luftfartøjers luftdygtighed  

 m.v. fastsættes følgende regler for flyvehåndbøgers indhold og udformning for  

 så vidt angår luftfartøjer, hvis størst tilladte startvægt overstiger 5700  

 kg.
 2. Almindelige bestemmelser.
 2.1 Ethvert luftfartøj skal have en til luftdygtighedsbeviset knyttet  

 flyvehåndbog, udarbejdet i overensstemmelse med nedenstående.
 2.2 For hvert prototype- og serieluftfartøj, hvis størst tilladte  

 flyvevægt overstiger 5700 kg, skal der foreligge en af luftfartsdirektoratet  

 godkendt flyvehåndbog, udfærdiget i overensstemmelse med nedenstående regler.
 2.3 Et eksemplar af den for et luftfartøj godkendte flyvehåndbog skal -  

 for så vidt luftfartsdirektoratet ikke foreskriver andet - altid medføres om  

 bord under flyvning.
 2.4 En godkendt flyvehåndbog skal holdes a jour og være i brugbar stand.
 2.5 Flyvehåndbogen skal være affattet på dansk eller engelsk.
2.6 Flyvehåndbøger for luftfartøjer fremstillet i udlandet skal bestå af  

 to dele, del I og del II, for så vidt luftfartsdirektoratet ikke foreskriver  

 andet.
Del I skal indeholde informationer godkendt af luftfartsdirektoratet  

 og del II informationer godkendt af fremstillingslandets luftfartsmyndighed.
2.7 I et særligt tillæg til den godkendte flyvehåndbog kan optages sådanne  

 kompletterende oplysninger og anvisninger, som er relevante for det enkelte  

 luftfartøj, dog under forudsætning af, at disse ikke på noget punkt er i  

 strid med de i del I og del II indeholdte informationer.
Oplysningerne skal  

 holdes a jour.
Tillægget skal være adskilt fra håndbogen og således mærket,  

 at det tydeligt fremgår, til hvilken flyvehåndbog det er tillæg.
2.8 Luftfartsdirektoratet kan tillade, at selskaber, på visse nærmere  

 angivne betingelser, jf.
BL 1-8 »Bestemmelser for  

 selskabsflyvehåndbøger«, som alternativ til pkt. 2.3 og 2.7 foran,  

 opretter en egen omarbejdet og udvidet flyvehåndbog.
 3. Indhold og udførelse.
 3.1 En godkendt flyvehåndbog med eventuelle tillæg skal kun indeholde  

 oplysninger, som er relevante med hensyn til luftfartøjets  

 modifikationstilstand og aktuelle udrustning.
 3.2 Flyvehåndbogen skal så vidt muligt være udført i overensstemmelse med  

 og indeholde de oplysninger og anvisninger, som er anført i ICAO Circular  

 65-AN/59, medmindre luftfartsdirektoratet foreskriver andet.
3.3 Del I af flyvehåndbogen for luftfartøjer fremstillet i udlandet skal  

 bestå af titelblad, indholdsfortegnelse for del I og del II samt  

 ændringsfortegnelsesblad for del I.
Del I skal endvidere indeholde  

 oplysninger, som ikke findes i del II, men som ifølge pkt. 3.2 skal indgå i  

 et luftfartøjs godkendte flyvehåndbog, eventuelle ændringer i  

 fremstillingslandets oplysninger samt andre særlige oplysninger, som  

 luftfartsdirektoratet i hvert enkelt tilfælde måtte foreskrive.
 Hvert blad skal indeholde luftfartøjets nationalitets- og  

 registreringsmærker samt typebetegnelse.
 Siderne skal være nummererede.
 3.4 Forsynes flyvehåndbogen med et tillæg i henhold til pkt. 2.7, skal  

 dette være tydeligt adskilt fra håndbogen.
 4. Godkendelse af flyvehåndbog.
4.1 Forslag til flyvehåndbog for et nykonstrueret luftfartøj (prototype),  

 der er fremstillet her i landet, skal sammen med det nødvendige tekniske  

 grundlag forelægges luftfartsdirektoratet til foreløbig godkendelse, før  

 typeprøveflyvning kan påbegyndes.
En komplet flyvehåndbog i to eksemplarer  

 skal forelægges luftfartsdirektoratet til godkendelse, inden  

 typegodkendelsesbevis for et nykonstrueret luftfartøj udstedes.
Denne håndbog  

 er originalhåndbog for den pågældende type.
For hvert senere fremstillet  

 eksemplar af typen skal der udarbejdes en flyvehåndbog, som i hovedsagen er  

 enslydende med originalhåndbogen.
Dette eksemplar indsendes til  

 luftfartsdirektoratet, som efter godkendelse deraf fremsender det til  

 luftfartøjets ejer i forbindelse med udstedelse af luftfartøjets  

 luftdygtighedsbevis.
4.2 For luftfartøjer, der er fremstillet i udlandet, skal den af  

 fremstillingslandets luftfartsmyndighed godkendte flyvehåndbog forelægges  

 luftfartsdirektoratet, som i hvert enkelt tilfælde bestemmer, hvorvidt det  

 tekniske indhold kan godkendes i den foreliggende form.
For selskaber, som  

 importerer flere luftfartøjer af samme type, gælder, at kun et arkiveksemplar  

 (typeeksemplar med angivelse af eventuelle forskelle mellem de enkelte  

 luftfartøjer) skal tilstilles luftfartsdirektoratet.
Samtidig skal forelægges  

 forslag til del I, for så vidt angår de oplysninger, som eventuelt mangler i  

 del II, men som ifølge pkt. 3.2 skal indgå i den godkendte flyvehåndbog samt  

 eventuelle ændringer foranlediget af, at brugeren måtte ønske at anvende  

 luftfartøjet på en måde, som strider mod del II (foranlediget af f.eks.  

 modifikation af luftfartøjet, standardisering af visse procedurer inden for  

 selskabet m.m.). Forslaget skal være bilagt fornødent teknisk grundlag.
Efter  

 vurdering og godkendelse udfærdiger luftfartsdirektoratet del I og tilsender  

 luftfartøjets ejer denne sammen med luftfartøjets luftdygtighedsbevis.
 4.3 I tilfælde, hvor et tillæg til den godkendte flyvehåndbog, jf. pkt.  

 2.7, ønskes anvendt, skal også dette forelægges luftfartsdirektoratet.
 5. Rettelsestjeneste.
 5.1 Rettelser i overensstemmelse med ændringsmeddelelser skal udføres  

 omgående.
 5.2 For luftfartøjer, fremstillet her i landet, skal ved ændring af  

 indholdet af en flyvehåndbog de nye blade indsendes til  

 luftfartsdirektoratets godkendelse.
5.3 For luftfartøjer, fremstillet i udlandet, påhviler det brugeren at  

 fremskaffe gældende revisioner til del II af den godkendte flyvehåndbog (som  

 regel fra luftfartøjets fabrikant) samt at sørge for, at  

 luftfartsdirektoratet får disse tilsendt i et eksemplar direkte fra  

 udgiveren.
Revisioner til del I af samme flyvehåndbog udfærdiges og  

 tilstilles brugeren ved luftfartsdirektoratets foranstaltning.
Det påhviler  

 brugeren at fremkomme med forslag til revisioner til del I.
Brugeren kan gøre  

 anmærkninger i del II for at gøre læseren opmærksom på tillæg eller *  

 ændringer af del II i del I.
5.4 Ændringer til tillæg, jf. pkt. 2.7, skal udfærdiges af brugeren i  

 overensstemmelse med det system, denne selv har fastsat.
Sådanne ændringer  

 tilstilles luftfartsdirektoratet.
 6. Straf.
 Overtrædelse af ovennævnte bestemmelser straffes i medfør af ministeriet  

 for offentlige arbejders bekendtgørelse nr. 332 af 27. november 1964, § 11,  

 med bøde.
