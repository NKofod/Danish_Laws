Klage over forsinket rekvisition af coloskopi Patientklagenævnet fandt grundlag for at kritisere  

 overlægen på organkirurgisk afdeling for hans instruks til afdelingens  

 lægesekretærer omkring håndteringen af henvisninger til  

 koloskopiundersøgelser  

 på baggrund af mistanke om cancer i tyk- og endetarm.
 Patientklagenævnet fandt ikke grundlag for at kritisere  

 en reservelæge på organkirurgisk afdeling for hans henvisning af patienten  

 til  

 en kikkertundersøgelse af tyktarmen.
Patientklagenævnet lagde herved vægt på, at den  

 planlagte kikkertundersøgelse af tyktarmen først blev foretaget næsten to  

 måneder senere.
Reservelægen havde i sin udtalelse imidlertid anført, at han  

 ikke stod for selve visiteringen af kikkertundersøgelsen og havde en  

 forventning om, at undersøgelsen ville ske cirka 2 uger senere, da dette var  

 afdelingens rutine.
Det blev i sagen endvidere oplyst, at reservelægens  

 henvisning af 3. september 2002 først blev skrevet den 1. oktober 2002 på  

 grund  

 af en utilstrækkelig sekretærkapacitet på daværende tidspunkt.
Da  

 henvisningen  

 blev skrevet, gik der yderligere 3 uger før kikkertundersøgelsen blev udført.
Patientklagenævnet oplyste, at patienter med  

 blodmangel, vægttab og træthed må anses for havende en ondartet kræftsygdom,  

 indtil andet er bevist.
Den hyppigste lokalisation af denne kombination af  

 symptomer vil være i højre side af tyktarmen.
Undersøgelsesprogrammet vil  

 derfor specielt rette sig mod denne lokalitet og samtidig mod  

 tilstedeværelsen  

 af spredning.
Der skal derfor foretages ultralydsundersøgelse/CT-scanning af  

 bughulen og en kikkertundersøgelse af tyktarmen.
Patientklagenævnet var videre af den opfattelse, at  

 hvis mistanken om en svulst er stor, så bør man prioritere undersøgelserne i  

 forhold til andre patienter.
Knap 2 måneder fra konstateringen af en mistænkt  

 kræftsvulst i tyktarmen til en yderligere diagnostisk undersøgelse må  

 almindeligvis anes for at være for lang tid.
 Patientklagenævnet var herunder af den opfattelse, at  

 der i det foreliggende tilfælde burde have været udført en fremskyndet  

 koloskopi på grund af en bestyrket mistanke om højresidig tyktarmssvulst.
Patientklagenævnet fandt, at overlægen havde handlet  

 under normen for almindelig anerkendt faglig standard ved sin instruks til  

 afdelingens lægesekretærer omkring håndteringen af henvisninger til  

 koloskopiundersøgelser på baggrund af mistanke om kræft.
Nævnet fandt, at den  

 ledende overlæge burde havde foretaget tiltag til sikring af, at henvisninger  

 til fremskyndet koloskopi, som i det pågældende tilfælde, kunne effektueres  

 af  

 afdelingens lægesekretærer.
