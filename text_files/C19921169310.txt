 Cirkulæreskrivelse om reviderede vejledende retningslinier for  

 honorering af tolke inden for Justitsministeriets område.
 Justitsministeriet har den 10. november 1992 modtaget underretning fra  

 Kulturministeriet om, at taksten for undervisning i henhold til lov om  

 specialundervisning for voksne er ændret til 211,05 kr. pr. påbegyndt time.
 På denne baggrund fremsendes reviderede vejledende retningslinier for  

 honorering af tolke inden for Justitsministeriets område, hvori ovennævnte  

 ændring er indarbejdet.
 Opmærksomheden henledes på, at der i de vejledende retningslinier er  

 indsat et nyt punkt 3.2., hvorefter betaling for den tid, der medgår til  

 transport, beregnes ud fra tolkens samlede tidsforbrug til transport.
 På given foranledning skal Justitsministeriet i øvrigt henstille, at tolke  

 gøres bekendt med de vejledende retningslinier, inden der træffes aftale om  

 tolkning eller oversættelse.
 De nye retningslinier finder anvendelse for tolkeregninger, hvor honorar  

 endnu ikke er udbetalt.
 Justitsministeriets cirkulæreskrivelse af 28. oktober 1992 ophæves.
P.
M.
V.
E.
B.
Peter Carpentier Vejledende retningslinier for honorering af tolke inden for  

 Justitsministeriets område.
 1. Statsaurotiserede translatører og tolke samt andre med en  

 tilsvarende videregående sproglig uddannelse vederlægges efter følgende  

 satser:
 Taksterne er fastsat efter forhandling med Translatørforeningen.
 2.1. Øvrige tolke, herunder tolke, der har gennemgået et kursus  

 for administrationstolke på handelshøjskolen, honoreres efter følgende  

 retningslinier:
 2.2. I særlige tilfælde, f.eks. hvor tolkens kvalifikationer ud  

 fra en konkret vurdering svarer til niveauet for tolke med en videregående  

 sproglig uddannelse, kan tolken honoreres i overensstemmelse med de  

 vejledende takster for tolkning og oversættelse under pkt. 1.
3.1. Der ydes betaling for den tid, der medgår til transport,  

 såfremt afstanden mellem det sted, hvor tolkningen foregår, og tolkens  

 kontorsted overstiger 10 km.
Betalingen udgør halvdelen af de i pkt. 1, a),  

 henholdsvis pkt. 2.1, a) nævnte timetakster.
Under samme betingelser  

 godtgøres dokumenterede udgifter til befordring.
Ved benyttelse af egen bil  

 godtgøres udgiften med den højeste af de af Told- og Skattestyrelsen  

 fastsatte satser for erhvervsmæssig kørsel i egen bil.
Pr. 1. januar 1992  

 udgør satsen 221 øre pr. km.
 3.2. I de tilfælde, hvor der ydes betaling for den tid, der medgår  

 til transport, beregnes vederlaget ud fra tolkens samlede transporttid.
 4. For tolkning inden kl. 8.00 og efter kl. 18.00 samt på lørdage  

 og søn- og helligdage fordobles de i pkt. 1 og pkt. 2.1 nævnte takster.
 5. De vejledende retningslinier udelukker ikke, at der på særlige  

 områder fastsættes særskilte takster for visse ydelser.
 6. Hvis tolken er momsregistreret, skal vederlaget tillægges 25%  

 moms.
P.M.V.
E.B.
