INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE Bilag 1  Protokollat I (lønvilkår for lager- og handelsarbejdere  

 beskæftiget med dyrepasning) Bilag 2  Protokollat II Bilag 3  Protokollat III Bilag 4  Protokollat IV (pensionsaftale) Bilag 5  Protokollat V (lønvilkår for dyreassistentelever i  

 hovedstaden) Bilag 6  Protokollat VI (om deltidsbestemmelsen i  

 organisationsaftalens § 4) Bilag 7  Oversigt over lønninger mv. pr. 1. april 1995 1. Det meddeles hermed, at Finansministeriet med Lager- og  

 Handelsarbejdernes Forbund har indgået medfølgende organisationsaftale.
 Organisationsaftalen udgør sammen med StK-fællesoverenskomsten (* 2) det  

 samlede overenskomstgrundlag.
 Organisationsaftalen afløser overenskomst af 22. september 1993 (* 3) for  

 lager- og handelsarbejdere i hovedstaden.
 Organisationsaftalens dækningsområde.
 2. Organisationsaftalen mellem Finansministeriet og Lager- og  

 Handelsarbejdernes Forbund omfatter de ved nedenstående institutioners  

 arbejdspladser i hovedstadsområdet beskæftigede lager- og handelsarbejdere:
Statens Seruminstitut Københavns Universitet Den kgl.
Veterinær- og Landbohøjskole Statens Husdyrbrugsforsøg Levnedsmiddelstyrelsen Statens Veterinære Serumlaboratorium Statens Filmcentral Told * Skat Nationalmuseet Slots- og Ejendomsstyrelsen Danmarks Turistråd Tøjhusmuseet Kontrollen med den kemiske sammensætning af mejeriprodukter mv.
Statens Skadedyrslaboratorium Institut for Fjerkræsygdomme Landbrugsministeriets Slagteri- og Konserveslaboratorium Danmarks Højskole for Legemsøvelser Københavns Tandlægehøjskole Det Danske Filmmuseum Statens Foderstofkontrol, Lyngby Bemærkninger til de enkelte paragraffer Til § 5, stk. 4.
 3. Opmærksomheden henledes på muligheden for ansættelse af vikarer  

 i forbindelse med afvikling af afspadsering.
 Til § 5, stk. 5.
 4. Det henstilles, at der i videst muligt omfang gives den enkelte  

 medarbejder indflydelse på afspadseringstidspunktet, og at dette fastsættes  

 med et rimeligt varsel.
 Til § 6.
 5. Som led i overenskomstforhandlingerne 1995 blev det i aftalen  

 mellem Finansministeriet og centralorganisationerne om barsel, adoption og  

 omsorgsdage (barselsaftalen) (* 4) indført ret til 10 omsorgsdage som følge  

 af barsel og adoption for ansatte, der bliver forældre efter den nye aftales  

 ikrafttræden.
 I tilknytning hertil er der samtidig åbnet mulighed for, at ansatte,  

 herunder også medarbejdere, der ikke opfylder betingelserne for at opnå  

 omsorgsdage i henhold til barselsaftalen, kan opspare omsorgsdage ved  

 konvertering af eventuel tilgodehavende betaling for overtidstillæg,  

 henholdsvis ikke-afviklet afspadseringsfrihed, der er givet som kompensation  

 for tidligere udført overarbejde.
 Ordningen er frivillig, således at det er den ansatte, der vælger, om  

 overtidstillæg, henholdsvis ikke-afviklet frihed ved afspadseringsfristens  

 udløb, skal honoreres efter reglerne om overarbejdsbetaling eller konverteres  

 til omsorgsdage.
Der kan fastsættes et maksimum for antallet af afspadseringstimer, der kan  

 omdannes til omsorgsdage.
Maksimum fastsættes af ansættelsesmyndigheden, dog  

 således at de ansatte som minimum skal have mulighed for at opspare 10  

 omsorgsdage.
 Cirkulæret har virkning fra 1. april 1995. Samtidig ophæves cirkulære af  

 6. oktober 1993 (APD.nr. 76/93) (* 3) om overenskomst for lager- og  

 handelsarbejdere i hovedstadsområdet.
Finansministeriet Den 18. januar 1996 P.M.V.
 E.B.
Carsten Holm ORGANISATIONSAFTALE FOR LAGER- OG HANDELSARBEJDERE I HOVEDSTADEN Nedennævnte bestemmelser supplerer og/eller fraviger fællesoverenskomsten  

 mellem Finansministeriet og Statsansattes kartel.
§ 1.  Løn Begyndelseslønnen er pr. 1. april 1995: 15.341,96 kr. pr. måned.
 Med virkning fra 1. april 1996 forhøjes begyndelseslønnen til 15.455,80  

 kr. pr. måned.
 Med virkning fra 1. oktober 1996 forhøjes begyndelseslønnen til 15.577,23  

 kr. pr. måned.
 Stk. 2.  Pr. 1. april 1996 foretages der eventuelt en  

 ekstraordinær regulering af begyndelseslønnen i stk. 1 efter reglerne i  

 reguleringsordningen for offentligt ansatte, jf. § 10, stk. 2, i aftale om  

 justering af tjenestemandslønninger mv. pr. 1. april 1995. Månedslønnen  

 afrundes til nærmeste hele kroner.
 Stk. 3.  Der ydes anciennitetstillæg efter følgende  

 regler:
 Stk. 4.  Vedrørende aflønning af lager- og  

 handelsarbejdere, der er beskæftiget med dyrepasning, samt  

 dyreassistentelever henvises til protokollat I og protokollat V til denne  

 organisationsaftale.
 Stk. 5.  Der kan efter godkendelse fra Finansministeriet  

 i ganske særlige tilfælde ydes tillæg for særligt betroet arbejde.
Stk. 6.  I perioden fra 15. november til 15. marts kan  

 det pålægges indtil 4 ad gangen af de i Slots- og Ejendomsstyrelsens  

 fejeafsnit beskæftigede lager- og handelsarbejdere at stå til rådighed uden  

 for normal arbejdstid med henblik på snerydning mv.
Rådighedsforpligtelsen  

 fordeles ligeligt mellem de af ordningen omfattede arbejdere.
 I perioden fra 15. november til 15. marts ydes der de af ovennævnte  

 rådighedsvagtordning omfattede arbejdere et fast månedligt, ureguleret tillæg  

 på 750,00 kr.
 § 2.  Overgang til månedsløn.
 Overgang til månedsløn sker efter 6 måneders beskæftigelse på timeløn.
Den månedlige udbetaling er den til enhver tid gældende begyndelsesløn,  

 hvortil kommer anciennitets- og andre faste tillæg.
Ved kortvarige  

 ansættelser (fx ferieafløsere og lign.) vil der lokalt kunne aftales andre  

 former for lønudbetaling.
 § 3.  Arbejdstid.
Den ugentlige arbejdstid er 37 timer, der kan lægges mellem kl. 06.00 og  

 17.00 med 1/2 times spisepause.
Arbejdstiderne og spisepausens  

 tilrettelæggelse drøftes lokalt.
 Den ugentlige arbejdstid kan, hvis der mellem institutionen og  

 tillidsmanden er enighed herom, tilrettelægges således, at  

 arbejdstidsnedsættelsen opspares til senere afvikling.
 Stk. 2.  Med hensyn til frihed på 1. maj, juleaftensdag,  

 nytårsaftensdag og grundlovsdagen følges de hidtil i de enkelte institutioner  

 gældende regler.
 § 4.  Deltidsansættelse.
 Ansættelse sker som udgangspunkt på fuld tid.
 Stk. 2.  Der kan mellem institutionen og en allerede  

 ansat træffes aftale om overgang til deltidsansættelse.
 Stk. 3.  Før der sker nyansættelse på deltid, skal det  

 undersøges, om de pågældende arbejdsfunktioner lige så hensigtsmæssigt kan  

 udføres af allerede ansatte på deltid, der har de krævede kvalifikationer, og  

 som ønsker at overgå til en højere beskæftigelsesgrad.
 Stk. 4.  Tillidsrepræsentanten orienteres om indgåede  

 aftaler om deltidsansættelse.
 Stk. 5.  Den gennemsnitlige ugentlige arbejdstid for  

 deltidsansatte skal udgøre mindst 15 timer og højst 30 timer, og der ydes  

 forholdsmæssig løn.
 Stk. 6.  Overarbejde i forbindelse med deltidsansættelse  

 bør kun undtagelsesvis finde sted.
 Der henvises i øvrigt til protokollat VI til denne organisationsaftale.
§ 5.  Overarbejde Overarbejde bør i videst muligt omfang undgås.
 For overarbejde betales følgende tillæg:
De første 3 timer efter normal arbejdstids ophør 50 pct. af  

 begyndelses-lønnen.
Derefter ydes 100 pct. tillæg af samme løndel.
 For overarbejde på søn- og helligdage samt fridage betales et tillæg på  

 100 pct. af begyndelseslønnen.
Stk. 2.  Hvis der forlanges overarbejde, skal dette  

 meddeles arbejderen senest 3 timer inden normal arbejdstids ophør, den dag  

 overarbejdet skal udføres.
I modsat fald ydes en godtgørelse på en  

 overarbejdstime a 50 pct.
 Stk. 3.  Ved tilsigelse til overarbejde uden forbindelse  

 med den normale arbejdstid betales på søn- og helligdage og fridage for  

 mindst 7,4 timer, på andre dage for mindst 3,7 timer.
 Søndagsarbejde skal varsles senest dagen før inden normal arbejdstids  

 ophør, i modsat fald ydes en varskotime a 50 pct.
 Stk. 4.  Alt overarbejde afspadseres inden for 6 måneder  

 efter dets udførelse.
 Afvikling af afspadsering kan ske enten i form af afspadsering time for  

 time med udbetaling af overtidstillæg, jf. stk. 1, eller i form af  

 afspadsering med tillæg i tid svarende til de i stk. 1 nævnte satser.
 Stk. 5.  Afvigelser fra den i stk. 4 nævnte ordning kan  

 dog finde sted efter forhandling med tillidsrepræsentanten i den enkelte  

 institution.
 Tidspunktet for afspadsering aftales i øvrigt lokalt mellem den enkelte  

 arbejder og lederen i den enkelte institution, om fornødent med  

 tillidsrepræsentantens medvirken.
§ 6.  Konvertering af overarbejdsbetaling til  

 omsorgsdage Hvis der i medfør af § 5, stk. 4, er truffet beslutning om afspadsering af  

 overarbejde time for time med udbetaling af overtidstillæg, kan den ansatte i  

 stedet for udbetaling af overtidstillægget vælge at få godskrevet tillægget  

 som omsorgsdage/-timer.
 Stk. 2.  Tilsvarende gælder, hvis der i medfør af § 5,  

 stk. 5 er etableret adgang til at yde overarbejdsbetaling for overarbejde,  

 der ikke har kunnet afvikles inden for den angivne frist.
 Stk. 3.  Sådanne omsorgsdage/-timer registreres sammen  

 med eventuelle omsorgsdage, som den ansatte måtte have opnået i forbindelse  

 med barsel og adoption, jf. den mellem Finansministeriet og  

 centralorganisationerne indgåede aftale om barsel, adoption og omsorgsdage (*  

 4). Omsorgsdagene/-timerne afvikles efter anmodning i overensstemmelse med  

 reglerne i kapitel 4 i nævnte aftale.
 Stk. 4.  Afspadseringsfrihed, der efter bestemmelsen i  

 stk. 1 og 2 er konverteret til omsorgsdage/-timer, kan ikke senere  

 tilbageføres og godtgøres med overarbejdsbetaling.
Stk. 5.  Den enkelte ansættelsesmyndighed kan fastsætte  

 et maksimum pr. medarbejder for antallet af overarbejdstimer, der kan  

 konverteres til omsorgsdage/-timer.
Maksimum kan dog ikke fastsættes lavere  

 end et timetal svarende til i alt 10 omsorgsdage.
§ 7.  Skifteholdsarbejde og vagttjeneste Arbejdstiden for 2. og 3. hold er 37 timer ugentlig.
For hver 40 timer,  

 der arbejdes på 2. og 3. skift, opnås der ret til 3 timers betalt frihed, som  

 opspares og gives som hele fridage i det følgende ferieår.
 Ved arbejde på 2. og 3. skift i dele af en uge opspares forholdsmæssig  

 frihed.
 Fridagene lægges efter aftale mellem institutionen og arbejderen samtidig  

 med aftale om ferielægning.
 Stk. 4.  Ved etablering af skiftehold skal der gives 72  

 timers varsel, og varigheden skal mindst andrage 1 uge.
 Stk. 5.  Betaling for overarbejde i forbindelse med  

 holddrift er for alle hold de i overenskomsten fastsatte tillæg for  

 overarbejde i forbindelse med dagarbejde regnet ud fra holdenes normale  

 arbejdstid.
§ 8.  Arbejde på forskudt tid Ved etablering af arbejde på forskudt arbejdstid skal der gives mindst 3  

 dages varsel, således at der efter varslets udløb intet tillæg betales for  

 den tid, der ligger uden for kl. 06.00 til kl. 17.00.
 Stk. 2.  Såfremt varslet ikke er givet, betales indtil  

 varslets udløb efter reglerne om overarbejde for den tid, der falder uden for  

 institutionens normale arbejdstid.
§ 9.  Pension I stedet for fællesoverenskomstens § 6 gælder følgende:
Som bidrag til den ansattes pensionering betaler styrelsen 2,9 pct. af  

 100/98,55 af den pensionsgivende løn, der udgør 91 pct. af grundlønnen efter  

 § 1, stk. 1 og 3. Endvidere tilbageholder styrelsen som eget pensionsbidrag i  

 den ansattes løn et beløb på 1,45 pct. af de samme løndele.
Pensionsbidrag  

 udgør hermed i alt 4,35 pct.
Pr. 1. oktober 1995 betaler styrelsen 6,4 pct. af 100/96,8 af den  

 pensionsgivende løn, jf. ovenfor, og tilbageholder som eget pensionsbidrag i  

 den ansattes løn et beløb på 3,2 pct. af de samme løndele.
Pensionsbidrag  

 udgør herefter i alt 9,6 pct.
 Pensionsbidragene indbetales indtil udgangen af den måned, hvor den  

 pågældende fylder 70 år.
 Vedrørende pensionsbidrag for lager- og handelsarbejdere beskæftiget med  

 dyrepasning henvises til protokollat I.
 Stk. 2.  Pensionsbidraget indbetales til Pensionskassen  

 for Kvindelige arbejdere og Specialarbejdere.
Stk. 3.  Pensionsordningen omfatter ansatte, der ikke er  

 omfattet af anden obligatorisk pensionsordning, hvis den pågældende Med virkning fra 1. oktober 1995 indbetales pensionsbidrag endvidere, hvis  

 den pågældende Stk. 4.  Med virkning fra 1. oktober 1995 gælder  

 følgende:
 For personer, der overgår til ansættelse i staten i stillinger omfattet af  

 organisationsaftalen med mindst 15 timers ugentlig beskæftigelse fra en  

 privat ansættelse, og som under denne har været omfattet af en  

 pensionsordning som led i ansættelsen, udgør pensionsbidraget 2,1 pct. af den  

 pensionsgivende løn på det pågældende løntrin - hvor 1/3 er egetbidraget og  

 2/3 er arbejdsgiverbidraget - indtil de pågældende opfylder betingelserne i  

 stk. 3.
Egetbidraget udgør 0,7 pct. og beregnes som 100/99,3 af den  

 pensionsgivende løn, inkl. procentregulering.
Styrelsens bidrag udgør 1,4  

 pct. af de samme løndele.
 Stk. 5.  Vedtægter/regulativer for pensionsordningen og  

 fremtidige ændringer heri skal godkendes af Finansministeriet.
 Tilbagekøb uden forbindelse med pensionsbegivenhedens indtræden (bortset  

 fra emigration) kan ikke finde sted.
 90 pct. af pensionsbidraget skal anvendes til løbende, livsvarige ydelser.  

 Som overgangsordning kan der aftales undtagelser i tilfælde, hvor løbende,  

 livsvarige ydelser er sikret på længere sigt.
 Stk. 6.  Efter anvisning af pensionsordningen og med  

 Finansministeriets forudgående godkendelse kan bidragene indbetales til en  

 anden pensionsordning, hvis indhold kan godkendes af Finansministeriet.
Stk. 7.  Ud over de nævnte pensionsbidrag har den  

 ansatte ikke nogen ret til pension eller understøttelse fra staten på  

 grundlag af ansættelsen.
Den etablerede overgangsordning for ydelse af  

 supplementunderstøttelse omfattes ikke af denne bestemmelse.
 § 10.  Organisationsaftalens varighed.
 Denne organisationsaftale gælder fra 1. april 1995 og kan af hver af  

 parterne opsiges med 3 måneders varsel til en 31. marts, dog tidligst til den  

 31. marts 1997.
København, den 22. november 1995 Lager- og Handels- Finansministeriet arbejdernes Forbund P.M.V.
 Erik Juel Larsen  E.B.
Karsten Ole Knudsen Bilag 1 PROTOKOLLAT I Lønvilkår for lager- og handelsarbejdere beskæftiget med dyrepasning.
 Med virkning fra 1. oktober 1995 fastsættes følgende lønvilkår:
 1. Lager- og handelsarbejdere med en erhvervsuddannelse som  

 dyreassistent/dyrebruger eller veterinærsygeplejerske, der er beskæftiget med  

 pasning af dyr, aflønnes efter skalatrin 20, 21, 22 og 23 (alle trin er  

 2-årige).
 Indplacering i lønforløbet sker på grundlag af den enkelte ansattes  

 lønanciennitet som faglært dyrebruger/veterinærsygeplejerske, jf. reglerne i  

 fællesoverenskomstens § 5, pkt. 2.
 2. Lager- og handelsarbejdere, der ikke har gennemført de i pkt. 1  

 nævnte erhvervsuddannelser, men som pr. 1. april 1995 har været beskæftiget  

 med pasning af forsøgsdyr i mindst 5 år inden for organisationsaftalens  

 område, aflønnes efter det i pkt. 1 nævnte lønforløb som en personlig  

 ordning.
 Indplacering i lønforløbet sker på grundlag af længden af den periode, den  

 pågældende har været beskæftiget med pasning af forsøgsdyr inden for  

 organisationsaftalens område.
 3. Ansatte, der ikke er omfattet af pkt. 1 eller pkt. 2, aflønnes  

 efter reglerne i organisationsaftalens § 1, stk. 1 - 3.
4. Pr. 1. oktober 1995 betaler styrelsen 6,4 pct. af 100/96,8 af  

 den pensionsgivende løn på det pågældende skalatrin, og tilbageholder som  

 eget pensionsbidrag 3,2 pct af de samme løndele.
Det samlede pensionsbidrag  

 udgør således 9,6 pct.
Pensionbidragets størrelse fremgår af  

 Finansministeriets lønoversigter, tabel 9.1. I øvrigt gælder  

 organisationsaftalens § 9.
København, den 22. november 1995 Lager- og Handels- Finansministeriet arbejdernes Forbund P.M.V Erik Juel Larsen  E.B.
Karsten Ole Knudsen Bilag 2 PROTOKOLLAT II Mellem Finansministeriet og Lager- og Handelsarbejdernes Forbund er der i  

 forbindelse med overenskomsten af d.d. indgået følgende aftale:
1. Det til 4 lager- og handelsarbejdere ved Den kgl.
Veterinær- og  

 Landbohøjskole ydede tillæg for udførelse af nattevagt udgør 418,25 kr. pr.  

 uge (grundbeløb oktober 1984). Tillægget reguleres som tjenestemændenes  

 særlige tillæg.
2. I medfør af Arbejdsministeriets bekendtgørelse af 15. august  

 1980 om hviletid og fridøgn, kapitel 4, § 11, aftales for 1 lager- og  

 handelsarbejder ved afdelingen for fysiologi, endokrinologi og  

 blodtypeforskning ved Den kgl.
Veterinær- og Landbohøjskole, at det ugentlige  

 fridøgn kan omlægges således, at der maksimalt kan være 12 døgn mellem 2  

 fridøgn.
En sådan omlægning vil blive aktuel 5 til 12 gange årlig.
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 22. november 1995 Lager- og Handels- Finansministeriet arbejdernes Forbund P.M.V Erik Juel Larsen  E.B.
Karsten Ole Knudsen Bilag 3 PROTOKOLLAT III Mellem Finansministeriet og Lager- og Handelsarbejdernes Forbund er der i  

 forbindelse med overenskomsten af d.d. indgået følgende aftale:
 I medfør af Arbejdsministeriets bekendtgørelse af 15. august 1980 om  

 hviletid og fridøgn, kap. 4, § 11, aftales for dyrepasserne ved  

 Panuminstituttet, Københavns Universitet, at det ugentlige fridøgn kan  

 omlægges således, at der maksimalt kan være 12 døgn mellem 2 fridøgn.
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 4. november 1983 Lager- og Handels- Finansministeriet arbejdernes Forbund P.M.V.
 Kurt Johansen  E.B.
Agnete Halmind Bilag 4 PROTOKOLLAT IV Pensionsaftale Finansministeriet og Lager- og Handelsarbejdernes Forbund er enige om, at  

 indbetaling af pensionsbidragene for personer ansat i henhold til  

 overenskomsten til pågældendes pensionsordning i pensionskasse eller  

 livsforsikringsselskab forudsætter, at 1. pensionsformålet sikres 2. tilbagekøb i utide ikke finder sted 3. overenskomstparterne sikres et vist indseende med  

 de overenskomstansattes pensionsordning.
Disse forudsætninger vil være opfyldt ved, at - den væsentligste del af pensionsbidraget til pensionsordningen giver ret  

 til løbende, livsvarige alderspension, løbende, livsvarig invalidepension og  

 løbende børnepension længst til det 24. år samt eventuel løbende  

 ægtefællepension, således at den del af pensionsbidraget, der anvendes til  

 sumydelser, ikke overstiger 10 pct. af de samlede bidrag.
Som  

 overgangsordning for enkeltpersoner kan parterne aftale undtagelser i  

 tilfælde, hvor løbende livsvarige ydelser er sikret på længere sigt, - tilbagekøb uden forbindelse med pensionsbegivenhedens indtræden ikke kan  

 finde sted.
Ved emigration kan tilbagekøb dog finde sted efter godkendelse i  

 det enkelte tilfælde, - alle, der efter overenskomsten indbetaler bidrag til pensionsordningen,  

 skal have samme mulighed for at opnå ydelser efter pensionsordninger, - udtrædelsesgodtgørelse/tilbagekøbsværdi ikke uden Finansministeriets  

 forudgående godkendelse kan overføres til anden pensionsordning eller andet -  

 eller omdannet - pensionsinstitut, - parterne forudsætter, at en arbejdsgiverorganisation er repræsenteret i  

 pensionsordningens eventuelle bestyrelse eller lignende, og at  

 pensionsordningen løbende giver parterne mindst samme information om  

 pensionsordningens virksomhed, som pensionsordningens medlemmer modtager, det  

 vil sige årsberetninger, regnskaber, oplæg til generalforsamling og lign.
København, den 22. september 1993 Lager- og Handels- Finansministeriet arbejdernes Forbund P.M.V.
 Erik Juel Larsen  E.B.
Carsten Holm Bilag 5 PROTOKOLLAT V LØNVILKÅR FOR DYREASSISTENTELEVER I HOVEDSTADEN Lønnen udgør pr. 1. april 1995 følgende:
 Stk. 2.  Pr. 1. april 1996 foretages der eventuelt en  

 ekstraordinær regulering af lønnen i stk. 1 efter reglerne i  

 reguleringsordningen for offentligt ansatte, jf. § 10, stk. 2, i aftalen om  

 justering af tjenestemandslønninger mv. pr. 1. april 1995. Ugelønnen afrundes  

 til nærmeste hele kroner.
København, den 22. november 1995 Lager- og Handels- Finansministeriet arbejdernes Forbund P.M.V Erik Juel Larsen  E.B.
Karsten Ole Knudsen Bilag 6 PROTOKOLLAT VI OM DELTIDSBESTEMMELSEN I ORGANISATIONSAFTALENS § 4 Der er enighed om, at stk. 1 skal forstås således:
 Udgangspunktet er ansættelse på fuld tid.
 Nyansættelse på deltid kan finde sted, såfremt det er begrundet i  

 institutionens forhold.
Inden der i konkrete tilfælde sker ansættelse på deltid, drøftes  

 spørgsmålet med tillidsrepræsentanten.
Såfremt der ikke opnås enighed, kan  

 institutionen gennemføre deltidsansættelsen.
Organisationen kan påtale  

 spørgsmålet i henhold til de fagretlige regler, hvis det gøres gældende, at  

 deltidsansættelsen ikke er begrundet i institutionens forhold.
 Der er i øvrigt enighed om:
 Inden den nye deltidsbestemmelse bringes i anvendelse på institutionen,  

 skal der finde en generel drøftelse sted mellem institutionen og  

 tillidsrepræsentanten.
 I tilfælde af, at der ikke er valgt en tillidsrepræsentant, finder  

 ovennævnte drøftelser sted med Lager- og Handelsarbejdernes Forbund.
København, den 22. november 1996 Lager- og Handels- Finansministeriet arbejdernes Forbund P.M.V.
 Erik Juel Larsen  E.B.
Karsten Ole Knudsen Bilag 7 Oversigt over lønninger og pensionsbidrag til lager- og handelsarbejdere i  

 hovedstaden i henhold til § 1 og § 9 i organisationsaftalen mellem  

 Finansministeriet og Lager- og Handelsarbejderenes Forbund.
