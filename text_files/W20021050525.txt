Arbejdstilsynet havde ved besøg på biblioteket konstateret,  

 at bibliotekararbejdspladserne i voksenudlånet var indrettet på  

 to arbejdsborde, og i børneudlånet på et bord.
Alle borde  

 var 70 cm høje og kunne ikke højdereguleres.
Bibliotekarerne  

 befandt sig på disse faste arbejdspladser, når de ikke var ude  

 f.eks. ved reolerne og finde materialerne frem til brugerne.
Bibliotekarerne havde hver dag vagt i udlånsafdelingen ved  

 bibliotekararbejdspladserne.
De havde én ugentlig vagt på 4  

 timer og ellers daglige vagter af  2 eller 3 timer ligeligt fordelt resten af  

 ugen.
Resten af bibliotekarernes arbejdsuge blev tilbragt ved deres faste  

 kontorarbejdspladser.
Arbejdstilsynet vurderede, at der ved bibliotekararbejdspladsernes  

 indretning ikke var taget hensyn til de variationer, som var i  

 bibliotekarernes højde og øvrige kropsdimensioner.
Det blev  

 desuden vurderet, at de ansatte ikke kunne undgå gener i ryg, nakke,  

 skuldre og arme, fordi det ikke var muligt let at højderegulere  

 arbejdsbordene efter de forskellige brugeres proportioner.
 Klager anførte blandt andet, at klager ikke var bekendt med, at de  

 ansatte havde haft de af Arbejdstilsynet anførte gener, at de ansatte  

 brugte en del af arbejdstiden på at fremfinde materiale og lignende, og  

 at de ved dette arbejde ikke sad ved skrivebordene.
 Arbejdsmiljøklagenævnet traf afgørelse om, at  

 bibliotekararbejdspladserne i voksen og børneudlånet skulle  

 indrettes med inventar, så arbejdet kunne udføres sikkerheds- og  

 sundhedsmæssigt forsvarligt.
 Arbejdsmiljøklagenævnet lagde ved afgørelsen  

 vægt på, at de ansatte havde risiko for at få gener i ryg,  

 nakke, skuldre og arme, fordi arbejdsbordene ikke kunne højdereguleres  

 i forhold til medarbejdernes proportioner.
Faste arbejdssteders indretning på  

 bibliotek Arbejdsmiljøklagenævnet har på møde den 25. juni  

 2002 behandlet xxxxx klage over Arbejdstil-synets påbud af 15. marts  

 2002 om, at der skal træffes foranstaltninger til, at  

 bibliotekararbejds-pladserne indrettes sikkerheds- og sundhedsmæssigt  

 fuldt forsvarligt.
Nævnet traf følgende A F G Ø R E L S E Der skal træffes foranstaltninger til, at  

 bibliotekararbejdspladserne i voksen og børneudlånet indrettes  

 og forsynes med inventar, så arbejdet kan udføres sikkerheds- og  

 sundhedsmæssigt fuld forsvarligt.
 Arbejdsmiljøklagenævnet har lagt til grund for  

 afgørelsen, at arbejdsbordene i voksen og børneud-lån er  

 70 cm høje og ikke kan højdereguleres.
 Arbejdsmiljøklagenævnet har desuden lagt til grund, at  

 arbejdsbordene fungerer som faste arbejds-pladser for 3 voksenbibliotekarer  

 og 3 børnebibliotekarer samt en bibliotekar som arbejder på  

 skift i begge afdelinger.
 Arbejdsmiljøklagenævet har yderligere lagt til grund, at hver  

 bibliotekar har en vagt på 4 timer om ugen og ellers 2 eller 3 timers  

 vagter ligeligt fordelt resten af ugen.
 Arbejdsmiljøklagenævnet har lagt vægt på, at  

 Arbejdstilsynet har vurderet, at de ansatte har risiko for at få gener  

 i ryg, nakke, skuldre og arme, fordi arbejdsbordene ikke kan reguleres i  

 forhold til medarbejdernes proportioner.
 Arbejdsmiljøklagenævnet finder, at der ved indretning af  

 bibliotekararbejdspladserne skal tages hensyn til variationerne i  

 bibliotekarernes højde og andre dimensioner, således at  

 bibliotekarar-bejdspladserne er sikkerheds- og sundhedsmæssigt  

 forsvarlige.
 Arbejdsmiljøklagenævnet fastholder således  

 Arbejdstilsynets afgørelse af 15. marts 2002.
 Arbejdsmiljøklagenævnet henviser til lov om  

 arbejdsmiljø, jf. lovbekendtgørelse nr. 784 af 11. oktober  

 1999, § 42 og til Arbejdsministeriets bekendtgørelse nr. 96 af 13.  

 februar 2001 om faste arbejdssteders indretning § 30.
 Nævnets afgørelse skal efterkommes senest den 17. september  

 2002.
 Tilbagemelding skal ske til Arbejdstilsynet senest den 24. september  

 2002.
På klagenævnets vegne Xxx De kan læse om afgørelsens faktiske og retlige grundlag  

 på de følgende sider.
 Kopi til:
Arbejdstilsynet Xxx 1.  Sagsforløb Arbejdstilsynet besøgte xxxxx den 1. november 2001 som led i  

 brancheindsatsen inden for kontor og administration.
 Besøget resulterede i et påbud af 23. november 2001 om, at  

 der skulle træffes foranstaltninger således, at  

 bibliotekararbejdspladserne blev indrettet og forsynet med inventar, så  

 arbejdet kunne udføres sikkerheds- og sundhedsmæssigt fuldt  

 forsvarligt.
 xxxx Kommune klagede den 29. november 2001 over påbudet.
 Arbejdstilsynet ophævede påbudet ved afgørelse af 21.  

 februar 2002, da påbudet efter en revurde-ring ikke fandtes  

 tilstrækkeligt begrundet.
 Arbejdstilsynet foretog herefter fornyet besøg på xxxxxx den  

 8. februar 2002.
Arbejdstilsynet så ved besøget, at  

 bibliotekararbejdspladserne i voksenudlånet var indrettet på to  

 arbejdsborde, og i børneudlånet på et bord.
Alle borde var  

 70 cm høje og kunne ikke højderegu-leres.
 Bibliotekarerne befandt sig på disse faste arbejdspladser, når  

 de ikke var ude f.eks. ved reolerne og finde materialerne frem til  

 brugerne.
 De 3 voksenbibliotekarer og 3 børnebibliotekarer samt en  

 bibliotekar, som var 1/2-tids børnebib-liotekar og ½-tids  

 voksenbibliotekar, arbejdede på skift ved de respektive arbejdsborde.  

 Alle bibliotekarer kunne dog afløse i begge afdelinger, når det  

 af og til var nødvendigt.
 Hver bibliotekar havde hver dag en vagt ved bibliotekararbejdspladserne.  

 Bibliotekarerne havde én vagt på 4 timer om ugen og ellers 2  

 eller 3 timers vagter pr. dag ligeligt fordelt resten af ugen.
Halvdelen af hvert arbejdsbord var indrettet som skærmarbejdsplads.  

 Herfra udførte bibliotekarerne kundebetjening i form af dataopslag og  

 søgning i forskellige databaser og på nettet.
Nogle  

 ekspe-ditioner kunne udføres, uden at bibliotekarerne rejste sig fra  

 pladserne.
Den anden halvdel af arbejdsbordene var indrettet til almindeligt skrive-  

 og læsearbejde.
Her udfør-tes forskellige forefaldende  

 småopgaver som tålte at blive afbrudt, f.eks. orientering i  

 tidsskrifter eller andet nyt materiale.
 Arbejdstilsynet vurderede, at de ansatte ikke kunne undgå gener i  

 ryg, nakke, skuldre og arme.
2. Arbejdstilsynets afgørelse Arbejdstilsynet traf den 15. marts 2002 følgende  

 afgørelse:
"Vurdering Der er ved bibliotekararbejdspladsernes indretning ikke taget hensyn til  

 de variationer, der er i bibliotekarernes højde og øvrige  

 kropsdimensioner.
 Arbejdstilsynet vurderer derfor, at de ansatte ikke kan undgå gener  

 i ryg, nakke, skuldre og arme, fordi det ikke er muligt let at  

 højderegulere arbejdsbordene efter de forskellige brugeres  

 proportio-ner.
 De mindste brugere vil derfor arbejde med løftede arme og skuldre,  

 og de højeste med foroverbøjet ryg og nakke.
Påbud Der skal træffes foranstaltninger til, at  

 bibliotekararbejdspladserne indrettes og forsynes med inventar, så  

 arbejdet kan udføres sikkerheds- og sundhedsmæssigt fuldt  

 forsvarligt.
Hjemmel for påbud - 	Arbejdsministeriets lovbekendtgørelse nr. 784 af 11. oktober  

 1999 af lovo m arbejdsmiljø, som ændret ved lov nr. 331 af 16.  

 maj 2001, § 77, stk. 1 og § 42 - 	Arbejdministeriets bekendtgørelse nr. 96 af 13. februar 2001  

 om faste arbejdspladsers indretning, § 30, stk. 2 Vejledning Påbudet kan f.eks. efterkommes ved, at bibliotekararbejdspladserne  

 let kan  højdeindstilles efter de forskellige brugeres behov.
Som yderligere vejledning vedlægges At-meddelelse nr. 1.01.14  

 Inventar på faste arbejdspladser." 3. Klagen til Arbejdsmiljøklagenævnet xxxxxxx bekræftede den 18. marts 2002 telefonisk overfor  

 Arbejdstilsynet, at xxxxx Kommunes klage af 29. november 2001, også  

 skulle betragtes som en klage over Arbejdstilsynets påbud af 15. marts  

 2002.
 I klagen af 29. november 2001 anførte xxxxxx Kommune  

 følgende:
 "I følge påbudet skal der træffes foranstaltninger til,  

 at arbejdspladserne indrettes og forsynes med inventar, så arbejdet kan  

 udføres sikkerheds- og sundhedsmæssigt forsvarligt.
I vejledningen fremhæves det, at påbudet f.eks. kan  

 løses ved, at bordene let kan højdereguleres.
Vi vil bede  

 Arbejdstilsynet overveje, om denne del af påbudet kan  

 ophæves.
 Begrundelsen for vor anmodning er, at vi ikke i de forløbne  

 år har været præsenteret for problemer fra brugerne af  

 arbejdspladserne, som kan have deres udspring i manglende  

 højderegulering af bordene.
På nuværende tidspunkt har arbejdsbordene således ikke  

 medført kendte gener.
Det kan forklares ud fra arbejdets karakter.  

 Når man har vagt i udlånet og hermed bruger de  

 pågældende arbejdspladser, er der sjældent tale om  

 længere perioder med stillesiddende arbejde.
Arbejdet består af databasesøgning, fremfinding af materialer  

 rundt omkring udlån og magasin, opslag i håndbøger  

 placeret på læsesalen og vejledning i brug af lånerpc'ere.  

 Arbejdet har altså i langt mindre grad karakter af stillesiddende  

 kontorarbejde end det arbejde, der foregår ved  

 kontorarbejdspladserne." 4. Arbejdstilsynets udtalelse Arbejdstilsynet anførte ved oversendelsen af sagen til  

 Arbejdsmiljøklagenævnet den 22. april 2002 følgende:
 "Det er Arbejdstilsynets vurdering, at arbejdspladserne er  

 bibliotekarernes faste arbejdspladser og skal være indrettet, så  

 de passer til eller nemt kan tilpasses de personer, der skal arbejde ved  

 borde-ne, uanset at de i kortere eller længere perioder har andre  

 gående eller stående opgaver andetsteds.
 Ved besøget blev det konstateret, at de ansatte har forskellig  

 højde og kropsdimensioner og alle arbejdsborde har den samme  

 højde.
 Forskelle i højde og kropsdimensioner vil medføre et behov  

 for varierende siddende arbejdshøjde for at modvirke gener som  

 følge af hævede og dermed spændte skuldre, hvis bordet er  

 for højt, og nakke- og ryggener som følge af  

 foroverbøjning af ryggen, hvis bordet er for lavt.
 Når der tilmed skal udføres skæmarbejde, vil der ikke  

 være mulighed for at tilpasse den korrekte synsretning i forhold til  

 skærmen, og et for højt bord vil medføre en  

 bagoverbøjning af nakken ved aflæsning af skærmen.  

 På samme måde vil det ikke være muligt at opnå en  

 hensigtsmæssig arbejdsstilling for armene og hænder ved brug af  

 tastatur/pegeredskab.
 For at arbejdspladsen skal passe til den enkelte, er det  

 nødvendigt, at der er taget højde for variatio-nen i  

 bibliotekarernes forskellige højder enten ved specielt tilpassede  

 borde eller ved højdeind-stillelige borde og stole, der tilgodeser de  

 variationer der er.
 Bestemmelsen i Arbejdsministeriets bekendtgørelse nr. 96 af 13.  

 februar 2001 om faste arbejds-steders indretning, § 30, stk. 2  

 fastsætter, at stole, arbejdsborde og lignende, der anvendes ved  

 skiftende arbejdsopgaver eller af skiftende personale, i fornødent  

 omfang skal være indstillelige.
 Arbejdstilsynet finder af ovennævnte grunde, at det er  

 nødvendigt med indstillelige arbejdsborde på  

 bibliotekararbejdspladserne.
 Vedrørende omfanget af indstillelighed kan Arbejdstilsynet henvise  

 til Atmeddelelse nr. 1.01.14 om inventar på faste arbejdspladser, der  

 indeholder vejledende retningslinier for, hvordan arbejdsborde kan  

 dimensioneres, så varierende arbejdsopgaver kan udføres  

 forsvarligt af personer med forskel-lige kropsmål.
Det fremgår heraf, at et arbejdsbord, der udelukkende anvendes til  

 siddende arbejde, skal kunne reguleres i intervallet 60-90 cm for at kunne  

 anvendes af de fleste." 5. Nyt efter klagen Arbejdsmiljøklagenævnets sekretariat var den 6. juni 2002 i  

 telefonisk kontakt med Arbejdstilsynet, da sekretariatet ønskede  

 yderligere oplysninger om arbejdsforholdene på xxxxxxx Arbejdstilsynet oplyste, at det var Arbejdstilsynets opfattelse, at  

 størstedelen af arbejdstiden blev brugt på  

 bibliotekararbejdspladserne, og at det kun var en begrænset  

 mængde tid, som blev brugt på arbejde, som ikke kunne ske fra  

 bibliotekararbejdspladserne.
 Arbejdstilsynets oplyste yderligere, at det var varierende, hvor mange  

 bibliotekarer der havde vagt samtidig, og at Arbejdstilsynet ikke kunne  

 oplyse om, hvorvidt der kunne være situationer, hvor der var så  

 mange bibliotekarer på arbejde samtidig, at der ikke var en  

 arbejdsplads til rådighed til hver.
 Arbejdstilsynet oplyste afsluttende, at elektriske indstillelige  

 arbejdsborde koster 7-8.000 kr.
****** Sekretariatet var efterfølgende i kontakt med xxxxxxx for at  

 forespørge, hvorvidt Arbejdstilsynets oplysninger gav xxxxxxx  

 anledning til at ville fremkomme med yderligere bemærkninger.
xxxxx oplyste, at alle medarbejdere har faste kontorarbejdspladser, som de  

 benytter, når de ikke arbejder i voksen- og børneafdelingen.
Hun  

 oplyste yderligere, at der altid er en arbejdsplads til hver person, som har  

 vagt i voksen- og børneafdelingen.
 xxxxx oplyste yderligere, at det ikke var muligt at give et svar på,  

 hvor stor en del af arbejdstiden der blev brugt på stillesiddende  

 arbejde, og hvor stor end del af arbejdstiden der blev brugt på at  

 hente materiale og ligende, da dette afhang af, hvor mange brugere  

 biblioteket havde på det konkrete tidspunkt.
 Hun kunne desuden bekræfte, at elektriske indstillelige arbejdsborde  

 koster 7-8.000 kr.
****** Sekretariatet var den 7. juni 2002 i telefonisk kontakt med xxxxxxx, som  

 oplyste, at han ikke havde yderligere bemærkninger til sagen.
6. Regler Lov om arbejdsmiljø, jf. lovbekendtgørelse nr. 784 af 11.  

 oktober 1999 § 42. Arbejdsstedet skal indrettes således, at det sikkerheds-  

 og sundhedsmæssigt er fuldt forsvarligt.
Stk. 2. Anerkendte normer og standarder, som har sikkerheds- eller  

 sundhedsmæssig betydning skal følges.
Arbejdsministeriets bekendtgørelse nr. 96 af 13. februar 2001 om  

 faste arbejdssteders indretning § 30. Der skal på arbejdsstedet findes passende inventar,  

 således at arbejdet kan udføres forsvarligt.
Stk. 2. Stole, arbejdsborde og lignende, der anvendes ved skiftende  

 arbejdsopgaver eller af skiftende personale, skal i fornødent omfang  

 være indstillelige.
Stk. 3. Inventaret skal være fremstillet af materialer, der ikke  

 frembyder sundhedsfare.
Udformning og materialer skal være af en  

 sådan art, at inventaret kan renholdes effektivt på  

 hensigtsmæssig måde over for de forureninger, det udsættes  

 for.
 7. AT-anvisninger, AT-meddelelser m.v.
AT-meddelelse nr. 1.01.14 om inventar på faste arbejdssteder  

 (vedlagt afgørelsen) Ergonomiske forhold ............
 Stole, arbejdsborde og lignende, der anvendes ved forskellige  

 arbejdsopgaver eller af forskellige personer, skal i fornødent omfang  

 være indstillelige.
 ...............
 Ved indretning af arbejdspladsen skal der tages hensyn til de store  

 variationer, der er i menneskers højde og øvrige  

 kropsdimensioner, jævnfør figur 3 og 4.
 Arbejdshøjden ved arbejdsborde og lignende skal passe til  

 arbejdsopgaver og brugere.
Dette skal sikres ved, at inventar og tekniske hjælpemidler passer  

 til de personer, der skal benytte dem, og til arbejdets art.
Dette krav  

 opfyldes bedst og nemmest ved, at der anvendes inventar, der er let at  

 indstille i højden.
 .........
 Ved hyppige skift af arbejdsopgaver eller personer skal inventar  

 være let og hurtigt at indstille.
 Let og hurtig indstilling af inventar forudsætter normalt  

 eljustering, gaspatron eller lignende, mens f.eks. stilleskruer og  

 håndsving ikke kan siges at give let og hurtig indstillingsmulighed.
 I de fleste tilfælde består en arbejdsopgave af mange  

 delfunktioner, således at der normalt er behov for  

 højdeindstilleligt inventar.
