Skriftlig fremsættelse (17. december 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af forskellige skattelove (Rentebeskatningsdirektivet,  

 rente-/royaltydirektivet, koncerninterne lån, fraflytterbeskatning, omregning  

 til helårsindkomst, bruttobeskattede personer) (Lovforslag nr.
L 119).
Lovforslaget går for det første ud at løse problemer med, at  

 danske skatteregler om koncern-interne lån dels er i strid med EU-retten,  

 dels  

 åbner mulighed for skatteplanlægning med udhuling af grundlaget for  

 selskabsbeskatning og kulbrintebeskatning.
Dette anses ikke for i strid med  

 skattestoppet.
De gældende regler om såkaldt tynd kapitalisering medfører,  

 at et selskab ikke har fradrag for renteudgifter af den overskydende gæld til  

 udenlandske koncern-forbundne selskaber (og personer), hvis selskabets gæld  

 overstiger 20 pct. af de samlede passiver.
EF-domstolen har kendt tilsvarende  

 tyske regler i strid med EU-retten, idet de ikke omfatter renter af gæld til  

 indenlandske selskaber.
For at kunne opretholde de danske regler i forhold  

 til  

 udenlandske koncerner foreslås reglerne derfor udvidet, så de også omfatter  

 renter af lån fra danske koncernforbundne selskaber.
På den anden side  

 foreslås  

 reglerne begrænset, så de ikke omfatter gæld til personer, og ej heller  

 omfatter koncernintern gæld mindre end 10 mio. kr.
Samtidig foreslås andre  

 administrative lempelser af reglerne af hensyn de små og mellem store  

 virksomheder.
 Der foreslås en dansk skat på 30 pct. af rentebetalinger fra  

 et dansk selskab (og et udenlandsk selskabs danske faste driftssted) til  

 visse  

 udenlandske finansielle selskaber i lavskatte-lande.
Det foreslås, at et dansk selskab ikke skal have fradrag for  

 betalinger til et udenlandsk selskab, som kontrollerer det danske selskab,  

 hvis  

 betalinger mellem de to selskaber efter udenlandsk skatteret anses som en  

 skattefri overførsel inden for samme enhed, fordi det danske selskab anses  

 for  

 transparent.
Dette sker ved, at det danske selskab anses for transparent ved  

 den danske skattemæssige behandling, når selskabet anses for transparent ved  

 udenlandsk beskatning.
 For det andet går lovforslaget ud på at gennemføre EUs  

 rentebeskatningsdirektiv og rente-/royaltydirektiv som dansk ret.
 For det tredje foreslås en række mindre vigtige ændringer af  

 andre skatteregler, som kan være i strid med EU-retten.
Det foreslås herunder, at personer, som er fuldt  

 skattepligtige i en del af et år, skal kunne vælge at anvende deres faktiske  

 helårsindkomst ved skatteberegningen i stedet for en teknisk beregnet  

 helårsindkomst.
Der skal heller ikke ske helårsomregning for personer, som  

 kun  

 er begrænset skattepligtige i en del af et år, ligesom disse personer ikke  

 skal  

 have personfradrag ved skatteberegningen.
Den sidstnævnte ændring vil betyde  

 en  

 skærpelse af beskatningen, men provenugevinsten vil i et vist omfang  

 kompensere  

 provenutabet ved de førstnævnte ændringer. Ændringen er således ikke i strid  

 med skattestoppet.
Gennemførelsen af rentebeskatningsdirektivet har som  

 udgangspunkt ikke provenumæssige virkninger.
Den samlede virkning ved  

 gennemførelsen af rente-/royaltydirektivet skønnes at være et meget begrænset  

 provenutab.
Forslaget vedr. koncerninterne lån medfører primært, at der  

 stadig er regler mod tynd kapitalisering i forhold til moderselskaber i andre  

 EU-lande, hvilket hindrer et utilsigtet provenutab  ved gæld til  

 selskaber  

 både i EU-lande og andre lande (herunder lavskatte-lande). Justeringen af  

 tynd kapitaliserings-reglerne  

 skønnes at få meget begrænset provenuvirkning.
Forslaget om skattepligt på  

 rentebetalinger til udenlandske selskaber i lavskatte-lande og  

    

  

 forslaget om at ophæve fradragsret for  

 betalinger til selskaber i andre lande, der anser betalingen som intern  

 overførsel, skal imødegå udhuling af grundlaget for selskabsskat og  

 kulbrinteskat.
 De andre foreslåede ændringer skønnes at medføre et  

 provenutab af meget begrænset størrelse.
 Lovforslaget skønnes at medføre engangsudgifter i ToldSkat  

 på 20 mio. kr. til systemtilretninger, især vedr. rentebeskatningsdirektivet.  

 I  

 øvrigt ingen væsentlige administrative virkninger.
 Idet jeg i øvrigt henviser til bemærkningerne i  

 lovforslaget, skal jeg anbefale lovforslaget til folketingets velvillige  

 behandling.
