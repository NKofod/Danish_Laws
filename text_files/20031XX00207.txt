Skriftlig fremsættelse (14. januar 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af forskellige skatte- og  

 afgiftslove og lov om planlægning samt ophævelse af  

 ejerlejlighedsavancebeskatningsloven og frigørelsesafgiftsloven (Forenklinger  

 m.v.) (Lovforslag nr.
L 126).
Formålet med lovforslaget er at forenkle skatte- og  

 afgiftslovgivningen.
Det sker ved at skære ned i antallet af regler og ved at  

 gøre reglerne mere fleksible og klare.
Forslaget indeholder 8 forskellige  

 forenklingsinitiativer.
Forslaget ophæver ejerlejlighedsavancebeskatningsloven og  

 frigørelsesafgiftsloven og overflytter beskatningen efter disse love til  

 ejendomsavancebeskatningsloven,  

 afskrivningsloven og statsskatteloven.
Det betyder, at reglerne for  

 beskatning  

 af fast ejendom bliver væsentlig forenklet.
 Der gives mulighed for inden for to år at modregne et tab  

 fra salg af en del af en ejendom i en tidligere fortjeneste på samme ejendom.  

 Herved opnås samme beskatning, som hvis hele ejendommen var solgt på en  

 gang.
De erhvervsdrivende beskyttes mod uventet beskatning, når de  

 sælger deres ejendomme.
Det sker ved at lovfæste den hidtidige praksis fra  

 det  

 ophævede cirkulære om pristalsregulering af anskaffelsessummer for ejendomme  

 købt før 19. maj 1993.
De skattemæssige konsekvenser i forbindelse med  

 virksomhedsoverdragelse forenkles.
Når ægtefæller handler virksomhed med  

 hinanden gives der nu mulighed for, at ægtefællen kan indtræde i alle  

 rettigheder i virksomhedsordningen.
Dermed fjernes en urimelig hindring og  

 ægtefællers adgang til at overtage virksomhedsordningen samtidig med  

 overtagelse af ejerskab bliver ligestillet med den adgang børn og nære  

 medarbejdere har.
Tinglysningsafgiften forenkles ved at give mulighed for at  

 tilbageføre afgiften på realkreditpantebreve ved konvertering og  

 låneomlægninger og adgangen til at samle flere retsforhold i samme anmeldelse  

 udvides.
Der indføres en hjemmel  

    

  

 til at  

 godtgøre tinglysningsafgiften, når panteudvidelsen er tinglyst som led i en  

 samlet matrikulær ændring.
 Administrationen vedrørende beskatning af børsnoterede  

 aktier ved tilbagesalg til det udstedende selskab forenkles ved at fjerne  

 dispensationsansøgningen i en række tilfælde.
 Der gives aktiebaserede udloddende investeringsforeninger  

 længere tid til at afvikle aktiebeholdningen ved likvidation af foreningen.
 Den eksisterende praksis om adgang til at lade en skattefri  

 aktieombytning efterfølge af en skattefri ophørsspaltning lovfæstes, hvorved  

 lovtekstens betydning tydeliggøres.
 Begrebet bestemmende indflydelse i skattelovgivningen  

 harmoniseres med henblik på at få ensartet begrebsanvendelsen.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
