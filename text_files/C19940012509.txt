 I SD-cirkulære 1987-27 af 12. august 1987 er der givet retningslinier for  

 kommunernes bemyndigelse til at kvittere udlæg i fast ejendom samt til at  

 meddele rykningspåtegning m.v.
 Disse retningslinier har hidtil også været gældende for told- og  

 skatteregionerne for så vidt angår A-skat m.v.
 Som et led i opggaveudlægningen bemyndiges inddrivelsesmyndigheden til:
1. at kvittere tinglyste udlæg i fast ejendom i alle  

 tilfælde, hvor anmodning om kvittering hidtil har skullet forelægges  

 styrelsen.
Dette gælder også sager om salg af fast ejendom til nærtstående og  

 til offentlige myndigheder 2. at meddele rykningspåtegning på tinglyste udlæg i  

 fast ejendom i alle tilfælde.
 3. at meddele tilladelse til relaksation af udlæg i  

 fast ejendom.
Klage over kommunens afgørelse for så vidt angår personskat kan indbringes  

 for told- og skatteregionen.
Klage over told- og skatteregionens afgørelse  

 for så vidt angår moms, A-skat m.v. kan indbringes for Told- og  

 Skattestyrelsen.
 Såfremt der i en ejendom er udlæg for såvel personskat som moms, A-skat  

 m.v., skal regionen og kommunen indbyrdes aftale, hvorledes sagen skal  

 afgøres.
 I tilfælde af uenighed forelægges sagen for Told- og Skattestyrelsen.
 Pkt. 10.4, pkt. 11.3 og pkt. 12 i SD-cirkulære 1987/27 ophæves.
