Ved kgl. resolution af 13. juni 1959 har Danmark  

 ratificeret en under 21. maj 1959 i Oslo undertegnet tillægsoverenskomst  

 mellem Danmark og Norge til overenskomst af 22. februar 1957 til undgåelse af  

 dobbeltbeskatning af indkomst og formue, jfr. bekendtgørelse nr. 43 af 17.  

 september 1957, Lovtidende C.
Overenskomstens ordlyd er som følger:
TILLÆGSOVERENSKOMST til overenskomst af 22. februar 1957 mellem Kongeriget Danmark og  

 Kongeriget Norge til undgåelse af dobbeltbeskatning vedrørende skatter af  

 indkomst og formue.
 Kongeriget Danmark og Kongeriget Norge er, foranlediget af ønsket om at  

 ændre bestemmelserne i aftalen af 22. februar 1957 mellem Kongeriget Danmark  

 og Kongeriget Norge til undgåelse af dobbeltbeskatning vedrørende skatter af  

 indkomst og formue, blevet enige om at afslutte en tillægsoverenskomst til  

 nævnte overenskomst.
 I dette øjemed har til befuldmægtigede udnævnt:
 Hans Majestæt Kongen af Danmark:
Ambassadør Hans Jacob Hansen, Hans Majestæt Norges Konge:
Udenrigsminister Halvard Lange, som efter at have undersøgt hinandens fuldmagter og fundet dem i god og  

 hehørig form er blevet enige om følgende bestemmelser:
 Artikel 1.
 I artikel 11 i overenskomsten af 22. februar 1957 foretages følgende  

 ændringer:
 Som nyt punkt 2 indsættes:
"Hvor arbejdet helt eller hovedsageligt udføres ombord på dansk eller  

 norsk skib skal indkomst af den art, som er omhandlet i punkt 1, kun  

 beskattes i den stat, hvis nationalitet skibet har.
Udenlandsk skib, som  

 befragtes på såkaldt bareboat basis af et foretagende, hvis virkelige ledelse  

 har sit sæde i Danmark eller Norge, sidestilles i denne forbindelse med  

 henholdsvis dansk eller norsk skib." Punkt 2 bliver punkt 3, og får følgende ændrede ordlyd:
"Indkomst som under punkt 1 omhandlet skal dog beskattes  

 overensstemmende med bestemmelsen i artikel 3, punkt 1, i tilfælde Punkt 3 og 4 bliver henholdsvis punkt 4 og 5.
 Artikel 2.
 Denne tillægsoverenskomst skal ratificeres, og ratifikationsinstrumenterne  

 skal snarest muligt udveksles i København.
 Tillægsoverenskomsten træder i kraft med udvekslingen af  

 ratifikationsinstrumenterne, og får anvendelse på skatter af indkomst  

 indtjent i kalenderåret 1960 eller senere kalenderår.
 Tillægsoverenskomsten udgør en integrerende del af overenskomsten af 22.  

 februar 1957 og skal forblive i kraft i overensstemmelse med bestemmelserne i  

 overenskomstens artikel 26.
