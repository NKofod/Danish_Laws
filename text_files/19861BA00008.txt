Nr BSF 8 Forslag til folketingsbeslutning om valutabesparelse ved undladelse af  

 dyre våbenindkøb Fremsat af Thoft (SF) Jes Lunde (SF) Rahbæk Møller (SF) Ebba Strange (SF) den 9. oktober 1986 Folketinget beslutter at udsætte købet af nye missiler indtil videre.
BEMÆRKNINGER TIL FORSLAGET Det nytter ikke at drøfte Danmarks valutamæssige problemer uden også at inddrage de stadigt mere kostbare våbenindkøb i debatten.
Undladelse af købet af ovennævnte missiler vil over nogle år spare statskassen for en valutaudgift på knap 1 mia kr.
Det har hidtil været god latin, at større våbenindkøb kunne kombineres med såkaldte kompensationsordrer, hvorved der skete en valutabesparelse.
Imidlertid viser statsrevisorernes beretning nr.
4 om F 16-købet, at dette ikke er tilfældet.
I omtalte rapport oplyses det, at en leverance fra en europæisk medproducent (f.eks.
Danmark), som ansættes til en leveringspris på 100 enheder, hos hovedleverandøren ansættes til 200 enheder eller muligvis endda derover.
Og det er jo som molboerne, der jager storken ud af kornmarken.
For at spare valuta engagerer vi os i såkaldte kompensationsaftaler, som ikke sparer os for en krone i valuta, og som blot forøger flyets pris.
 Beslutningsforslaget indgår som element i SFs bøftatarpakke.
