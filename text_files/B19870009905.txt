 I henhold til §§ 13, 22, 38, 43, 44, 46, 62 og 63 i lov nr. 310 af 6. juni  

 1973 om levnedsmidler m.m., som ændret ved lov nr. 108 af 29. marts 1978 og  

 lov nr. 250 af 23. maj 1984 samt under hensyn til De Europæiske Fællesskabers  

 direktiv af 30. januar 1978 (78/142/EØF) om indbyrdes tilnærmelse af  

 medlemsstaternes lovgivning vedrørende materialer og genstande, som  

 indeholder monomert vinylchlorid, og som er bestemt til at komme i berøring  

 med levnedsmidler, fastsættes:
 ANVENDELSESOMRÅDE M.V.
 § 1.  Denne bekendtgørelse finder anvendelse på  

 plastvarer af polyvinylchlorid, der er forarbejdet med henblik på at komme i  

 berøring med levnedsmidler, samt på levnedsmidler, der i forbindelse med  

 forarbejdning, emballering m.v. med henblik på salg er eller har været i  

 berøring med plastvarer af polyvinylchlorid.
 Stk. 2.  Med plastvarer af polyvinylchlorid sidestilles  

 i denne bekendtgørelse produkter, hvori polyvinylchlorid indgår.
 § 2.  Det er forbudt at fremstille, sælge, importere  

 eller erhvervsmæssigt anvende plastvarer af polyvinylchlorid, jf. § 1, hvis  

 disse varer indeholder mere vinylchlorid monomer end angivet i § 3.
 Stk. 2.  Reglen i stk. 1 gælder tillige for den  

 plastvare, hvori et importeret levnedsmiddel er emballeret.
 Stk. 3.  I øvrigt henvises til bestemmelserne i  

 bekendtgørelse nr. 28 af 24. januar 1983 om materialer og genstande bestemt  

 til at komme i berøring med levnedsmidler.
 § 3.  Plastvarer af polyvinylchlorid, der sælges med  

 henblik på anvendelse som emballage for levnedsmidler, eller sælges med  

 henblik på at komme i berøring med levnedsmidler på anden måde, (f.eks. som  

 brugsgenstande i private husholdninger eller inventar, redskaber, maskiner  

 m.v. i levnedsmiddelvirksomheder), må ikke indeholde mere end 1 mg  

 vinylchlorid monomer pr. kg. af plastvaren.
 § 4.  Levnedsmidler må ikke sælges, hvis de indeholder  

 mere end 0,01 mg vinylchlorid monomer pr. kg. levnedsmiddel.
 § 5.  Den, der her i landet fremstiller plastvarer,  

 som omfattes af § 1, skal ved fremstillingens begyndelse indsende anmeldelse  

 herom til Levnedsmiddelstyrelsen.
 Stk. 2.  Den, der her i landet løbende eller  

 lejlighedsvis importerer plastvarer, som omfattes af § 1, skal ved importens  

 påbegyndelse indsende anmeldelse herom til Levnedsmiddelstyrelsen.
MÆRKNING § 6.  Plastvarer af polyvinylchlorid, der endnu ikke  

 er bragt i berøring med levnedsmidler, skal være mærket med følgende  

 oplysninger, når de bringes i handelen:
 § 7.  De i § 6 nævnte oplysninger skal være påført på  

 en af følgende måder:
 Den i nr. 3) nævnte mulighed, hvor det drejer sig om en mærkning, som den  

 i § 6, nr. 1), anførte, må kun benyttes, dersom anbringelsen på plastvaren af  

 denne mærkning eller en med mærkningen forsynet etiket ikke kan foretages  

 hverken på fremstillingsstadiet eller på afsætningsstadiet af tekniske  

 årsager.
 Stk. 2.  Såfremt plastvaren bringes i handelen i et  

 tidligere led end detailleddet, er det tilstrækkeligt, at  

 mærkningsoplysningerne i stedet anføres på de relevante handelsdokumenter.
§ 8.  De i bekendtgørelsen nævnte oplysninger skal  

 være anført på dansk.
I stedet for dansk kan andre sprog, der kun ved  

 uvæsentlige forskelle i stavning adskiller sig fra dansk, anvendes.
 Stk. 2.  De foreskrevne oplysninger skal være anført på  

 et iøjnefaldende sted og således, at de er let synlige, let læselige og  

 uudslettelige.
TILSYN OG KONTROL § 9.  Levnedsmiddelstyrelsen kan fastsætte nærmere  

 retningslinier og træffe bestemmelser om gennemførelse af kontrollen med  

 overholdelse af denne bekendtgørelse, herunder prøveudtagning.
 § 10.  Tilsynet med, at reglerne i denne  

 bekendtgørelse og afgørelser truffet i henhold til bekendtgørelsen  

 overholdes, påhviler kommunalbestyrelsen, der kan lade tilsynet udøve gennem  

 vedkommende levnedsmiddelkontrolenhed.
§ 11.  Tilsynsmyndigheden kan pålægge den, der  

 fremstiller, importerer eller sælger plastvarer, som er omfattet af  

 bekendtgørelsen, at give alle oplysninger, herunder om økonomiske og  

 regnskabsmæssige forhold, som har betydning for tilsynets eller kontrollens  

 gennemførelse.
Tilsynsmyndigheden kan endvidere pålægge den pågældende at  

 afgive prøver uden vederlag af råvarer, halvfabrikata og færdigvarer, samt at  

 emballere og forsende prøver efter tilsynsmyndighedernes nærmere bestemmelse  

 og afholde udgifterne herved.
§ 12.  Tilsynsmydigheden kan meddele de påbud eller  

 forbud, der anses for nødvendige for at sikre overholdelse af  

 bekendtgørelsen.
Det kan herunder bestemmes, at varer, der ikke opfylder  

 bekendtgørelsens krav, skal beslaglægges eller tilintetgøres, og at  

 virksomheden skal kalde varen tilbage fra senere omsætningsled.
KLAGE OG DISPENSATION § 13.  Tilsynsmyndighedens afgørelser i henhold til  

 denne bekendtgørelse kan påklages til Levnedsmiddelstyrelsen, hvis afgørelser  

 er endelige.
§ 14.  Levnedsmiddelstyrelsen kan i særlige tilfælde,  

 og når forholdene taler herfor, meddele dispensation fra §§ 6-8 i denne  

 bekendtgørelse.
Levnedsmiddelstyrelsens afgørelser er endelige.
 Stk. 2.  Miljøministeren kan dog tillade, at  

 Levnedsmiddelstyrelsens afgørelser efter denne bestemmelse påklages til  

 ministeren, såfremt afgørelsen er af principiel karakter eller i øvrigt må  

 anses for at være af væsentlig betydning.
STRAFFE- OG IKRAFTTRÆDELSESBESTEMMELSER § 15.  Overtrædelse af denne bekendtgørelse eller af  

 afgørelser truffet i medfør af bekendtgørelsens bestemmelser straffes med  

 bøde i henhold til § 63, stk. 3 og 4, i lov nr. 310 af 6. juni 1973 om  

 levnedsmidler m.m., som ændret ved lov nr. 250 af 23. maj 1984.
Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 16.  Denne bekendtgørelse træder i kraft den 1.  

 april 1987. Plastvarer, der er tilvirket eller indført inden bekendtgørelsens  

 ikrafttræden og som opfylder de hidtil gældende regler, kan sælges indtil 1.  

 oktober 1987.
 Stk. 2.  Samtidig ophæves bekendtgørelse nr. 452 af 8.  

 november 1979 om plastvarer af polyvinylchlorid til anvendelse i forbindelse  

 med levnedsmidler.
