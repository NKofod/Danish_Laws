Taksationskommissionen fandt ikke, at den konstaterede overskridelse  

 af det forudsatte støjniveau på 2-4 DB (a) berettigede ejeren til at kræve  

 ejendommen overtaget af anlægsmyndigheden.
I stedet blev fastsat erstatning  

 for det tab ejeren led ved, at de forudsatte støjgrænser ikke er overholdt.
Kendelse den 3. oktober 1994 Ejeren af ovennævnte ejendom har ønsket efteprøvet den afgørelse om  

 erstatning, der ved kendelse af 4. maj 1990 er afsagt af  

 Ekspropriationskommissionen vedrørende hovedvejsanlæg i Jylland i anledning  

 af stedfunden ekspropriation til anlæg og udbygning af Ringvejen Vejlby-Viby.
Ved besigtigelsen, der fandt sted den 28. august 1991, fremlagdes udskrift  

 af forhandlingsprotokollen for Ekspropriationskommissionen, hæfte 48, brev af  

 26. juni 1990 fra Kommissarius ved Statens Ekspropriationer i Jylland samt  

 ankebegæring.
Endvidere fremlagdes brev af 19. august 1991 fra advokat Torben  

 Brøgger.
 Sagens omstændigheder er følgende:
Ejendommen grænser op til Hasle Ringvej og har afgivet areal til  

 vejanlægget.
Ejeren har modtaget erstatning for arealafgivelsen.
 Som ved andre ejendomme langs Ringvejen er der ud for ejendommen  

 støjafskærmning med det formål at begrænse støjgenerne fra Ringvejen.  

 Ejendommen ligger som følge af nærhed til vejkrydset  

 Hasle-Ringvej-Haslegaardsvej lige i overgangen mellem en jordvold i  

 skillerabat og en betonskærm i ejendomsskel.
 Det udendørs støjniveau på ejendommen var før ringvejsanlægget beregnet  

 til at ligge under 55 dB(A). Ifølge de kontrollerede støjmålinger efter  

 anlæggets ibrugtagning skulle det udendørs støjniveau på stedet ligge omkring  

 55 dB(A).
Ejeren anmodede efter ibrugtagningen af anlægget om at få sagen  

 genoptaget, idet han anførte, at vejstøjen var steget fra nærved 0 til et  

 uudholdeligt niveau.
Han henviste samtidig til, at ejendomsværdien ved den  

 18. almindelige vurdering efter hans klage til Skyldrådet var blevet ændret  

 fra 760.000 kr. til 630.000 kr., hvori indgår nedslag for miljømæssige gener  

 med 23.700 kr.
Ekspropriationskommissionen besluttede at genoptage sagen, men traf ved  

 kendelse af 4. maj 1990 bestemmelse om, at der ikke tillægges ejeren nogen  

 yderligere erstatning.
I kendelsen har Ekspropriationskommissionen detaljeret  

 redegjort for de forudsætninger, der ligger til grund for den udførte  

 støjbeskyttelse langs Ringvejen, og for de beregninger og kontrolmålinger af  

 støjen, der er foretaget.
 I begrundelsen for afgørelsen vedrørende netop denne ejendom har  

 kommissionen anført følgende:
De udførte kontrolmålinger følger de anvisninger, der er indeholdt i  

 Vejstøjudvalgtes betænkning.
Resultatet af målingerne støtter de  

 støjberegninger, der lå til grund for fastlæggelsen af den fornødne  

 støjafskærmning.
Herefter finder kommissionen det godtgjort, at  

 anlægsmyndigheden generelt har gennemført støjbeskyttelse langs Ringvejen,  

 som forudsat under ekspropriationerne til vejanlægget.
Da der ikke er  

 fremkommet oplysninger om særlige forhold for denne ejendom, har kommissionen  

 lagt til grund, at støjforholdene også her er blevet som forudsat i  

 projektet, hvorfor der ikke er grundlag for en ændret erstatningsopgørelse.  

 Kommissionen er ikke herved gået nærmere ind i baggrundelsen for ændringen i  

 ejendomsvurderingen, som kommissionen ikke er bundet af.
 Advokat Torben Brøgger gjorde i sin klageskrivelse til  

 Taksationskommissionen gældende, at de foretagne kontrolmålinger, som  

 Ekspropriationskommissionen har henvist til, ikke er repræsentative for hans  

 klients ejendom, hvor der gør sig særlige forhold gælende.
Under besigtigelsen indvilgede anlægsmyndigheden efter anmodning fra  

 advokaten i at lade udføre supplerende støjmålinger på ejendommen.
Målingerne  

 blev udført den 10. og 11. september 1991 af det rådgivende ingeniørfirma  

 COWIconsult.
Samtidig med målingerne blev foretaget trafiktællinger, således  

 at de målte støjniveauer kan omregnes til årsdøgnsværdier og dermed  

 sammenlignes med de fastsatte støjgrænser.
 Resultatet af målingerne er beskrevet i en støjmålingsrapport fra  

 COWIconsult af oktober 1991.
Der har på ejendommen været målt i tre målepunkter udendørs.
Efter  

 korrektion for trafikintensiteten på måledagene, der ikke var helt den samme  

 som i et gennemsnitsdøgn på årsbasis, er støjniveauet i de tre målepunkter  

 beregnet til en årsdøgnsværdi på henholdsvis ca. 59dB(A), 58 dB(A) og 58  

 dB(A), hvilket er en overskridelse af grænserne fastsat i Vejstøjudvalgets  

 betænkning.
Det indendørs trafik støjniveau er skønnet til svagt at  

 overskride 30 dB(A).
Det anføres i rapporten, at overskridelsen af grænserne fastsat i  

 Vejstøjudlagets betænkning skyldes specielle forhold for ejendommen, primært  

 at betonafskærmningen er udført lavere end først projekteret af hensyn til at  

 begrænse skyggevirkningen af skærmen og sikre udsynsmulighederne for  

 naboejendommen.
Rapporten har været forelagt for sagens parter.
Taksationskommissionen har undersøgt mulighederne for en forligsmæssig  

 løsning af sagen og har i den forbindelse brevvekslet med parterne.
Da det  

 imidlertid ikke har vist sig muligt at finde en forligsmæssig løsning, har  

 kommissionen afsagt nærværende kendelse.
Der er mellem parterne enighed om,  

 at sagen kan afgøres på skriftligt grundlag uden ny besigtigelse.
 For Taksationskommissionen har advokat Torben Brøgger nedlagt følgende  

 endelige påstand:
(Principalt Anlægsmyndigheden tilpligtes at overtage ejerens ejendom mod betaling af  

 kr. 769.000,00, subisidiært et mindre beløb, men ikke under kr. 700.000,00.
Subsidiært Anlægsmyndigheden tilpligtes at betale erstatning til udførelse af de  

 nødvendige foranstaltninger til sikring af det indendørs støjniveau i  

 overensstemmelse med de af Raundahl & Jørgensen A/S, nu TRI-CONSULT A/S,  

 i skrivelse af 6. januar 1992 foreslåede foranstaltninger i alt ca. kr.  

 240.000,00 Mere subsidiært Anlægsmyndigheden tilpligtes at betale erstatning til udførelse af de  

 nødvendige foranstaltninger til sikring af det indendørs støjniveau i  

 overensstemmelse med de af COWIconsult, Rådgivende Ingeniører A/S, i  

 skrivelse af 5. marts 1992 til Vejdirektoratet foreslåede foranstaltninger,  

 anslået til 43.750,00.
 Herudover tilpligtes anlægsmyndigheden at betale erstatning som følge af  

 manglende overholdelse af det udendørs støjniveau.
 I sit skriftlige indlæg har advokaten begrundet sin påstand således:
Vejdirektoratet var ved anlæg af Ringvejen gennem det tætbebyggede  

 Århus Nord forpligtet til at overholde Vejstøjudvalgets betænkning af 1978,  

 hvori anføres, at anlægsmyndigheden skal sikre, at støjniveauet udendørs ikke overstiger  

 55 dB(A), subsidiært et indendørs støjniveau på ikke over 30 dB(A), såfremt  

 støjniveauet i forvejen ikke var over 55 dB(A).
 Vejstøjudvalgets betænkning anbefaler således primært en sikring af det  

 udendørs støjniveau, subsidiært en sikring af det indendørs støjniveau.
Som det fremgår af COWIconsults rapport kunne anlægsmyndigheden  

 sikre det udendørs støjniveau, men af hensyn til naboejendommen har  

 anlægsmyndigheden undladt dette.
Det er dette særlige forhold, der fører til,  

 at der under sagen nedlægges påstand om principalt  anlægsmyndighedens  

 overtagelse af ejendommen, subsidiært en erstatning svarende til  

 omkostningerne ved at etablere de forudsatte udendørs støjforanstaltninger,  

 idet undladelse heraf har medført en direkte besparelse for  

 anlægsmyndigheden, dels besparelsen ved at undlade at etablere de nødvendige  

 støjforanstaltninger, dels givet anlægsmynddigheden mulighed for at  

 videresælge den eksproprierede naboejendom, hvor ved anlægsmyndigheden har  

 opnået en besparelse, som bør komme ejeren tilgode.
 Det er således ejerens standpunkt under sagen, at anlægsmyndigheden kunne  

 opfylde det principale krav i Vejstøjudvalgets betænkning, men af økonomiske  

 grunde har undladt dette, hvilket er i strid med Vejstøjudvalgets betænkning.
Til COWIconsults rapport bemærkes i øvrigt, at det anførte, gennemsnitlige  

 støjniveau på 58-59 dB er et vægtet trafikstøjniveau.
Ved vurderingen af de  

 relle støjgener for Børge Buske Nielsen bør der tages udgangspunkt i de målte  

 støjniveauer på det tidspunkt, hvor støjniveauet har betydning for  

 ejendommens beboere, nemlig uden for nattetimerne.
Som det fremgår af  

 rapporten, side 10, er der i dagtimerne målt støjniveauer, der langt  

 overstiger det vægtede lydtryksniveau.
I perioden mellem kl. 15 og kl. 19 er  

 støjniveauet (Laeg dB) målt til mellem 60,4 og 62,4. De om natten foretagne  

 målinger viser, støjniveauet til tider er nede på 51,0 Laeg dB.
Dette forhold  

 bør indgå i Taksationskommissionene vurdering af anlægsmyndighedens  

 undladelse af at foretage de nødvendige og tidligere planlagte  

 foranstaltninger til sikring af det udendørs støjniveau.
Som Bilag 1 fremlægges vurderingsrapport, udarbejdet af statsaut.  

 ejendomsmægler, valutar MDE Kim Nymark, Århus, på foranledning af mig.
Som  

 det fremgår, har jeg anmodet Kim Nymark om at foretage en vurdering af  

 ejendommen og besvare Spørgsmål 1:
 Ejendommens værdi før og efter anlægget med henblik på opgørelse af den  

 principale påstand.
 Det fremgår af rapporten, at ejendommens værdi i 1993 før anlæg af  

 Ringvejen efter Kim Nymarks skøn andrager kr. 769.000,00 på kontantbasis,  

 jfr. vurderingsrapportens forudsætninger.
 Efter anlæg af Ringvejen andrager ejendommens værdi efter Kim Nymarks  

 vurdering kr. 645.000,00.
 Spørgsmål 2:
 Der ønskes en vurdering af, hvorvidt og i givet fald i hvilket omfang  

 ejendommens pris er påvirket af de støjmæssige forhold, idet der ønskes en  

 vurdering af ejendommens faktiske forhold i dag.
 I besvarelse af dette spørgsmål anfører Kim Nymark, at prisen er påvirket  

 af de støjmæssige forhold, som det fremgår af de ovenfor under spørgsmål 1  

 nævnte prisforskelle.
Afgørende for ejendommens værdiansættelse er således de støjmæssige gener.  

 På baggrund af den indhentede vurdering kan det konstateres, at der er et  

 betydeligt værditab forbundet med den manglende overholdelse af det udendørs  

 støjniveau.
I den forbindelse erindrer jeg om de gener, der konstateredes  

 under Taksationskommissionene besigtigelse den 28. august 1991.
 Som Bilag 2 vedlægges kopi af skrivelse af 6. januar 1992 fra Raundahl  

 & Jørgensen A/S, nu TRICONSULT A/S, vedrørende forslag til reducering af  

 de i COWIconsults rapport nævnte støjniveauer, dels udendørs, dels indendørs.  

 Bilaget har tidligere været fremsendt til Taksationskommissionen.
Som det fremgår, kan det udendørs støjniveau sikres ved etablering af  

 jordstøjvold.
Til skrivelsen fra Raundahl & Jørgensen A/S bemærkes, at  

 anlægsmyndighedens sparede omkostninger ved undladelse af at opføre de  

 nødvendige udendørs støjforanstaltninger anslås til kr. 30.000,00. For at  

 sikre det indendørs støjniveau foreslår Raundahl & Jørgensen A/S  

 betydelig mere indgribende foranstaltninger end de foranstaltninger, som er  

 tilbudt af anlægsmyndigheden, nemlig:
 - Udskiftning af vinduer med lydruder på støjbelastede facader.
 - Opsætning af ekstra gipsplader på vægge i rum mod de belastede facader.
 - Opsætning af ekstra gipsplader på loft i rum mod de belastede facader.
 - Udskiftning af lette facadepartier til tung væg på belastede facader.
 - Udførelse af ventilationsanlæg med lydsluser til ventilation af rum mod  

 belastede facader.
 De samlede omkostninger inklusive ovennævnte omkostninger til etablering  

 af jordstøjvold andrager i alt kr. 280.000,00 inklusive moms.
 Som Bilag 3 til nærværende processkrift fremlægges den til  

 Taksationskommissionen for anlægsmyndigheden fremsendte skrivelse af 5. marts  

 1992 fra COWIconsult, indeholdende COWIconsults forslag til støjreducerende  

 foranstaltninger vedrørende ejendommen samt forslag til skærmforøgelse til  

 reduktion af det udendørs støjniveau.
Det fremgår af rapporten fra COWIconsult, at omkostningerne ved at  

 reducere det udendørs støjniveau til de i Vejstøjdvalgets betænkning  

 fastsatte grænseværdier for udendørs støjniveau efter COWIconsults opfattelse  

 vil andrage ca. kr. 75.000,00 incl. moms.
Derved sikres samtidig overholdelse  

 af det indendørs støjniveau.
På baggrund af COWIconsults beregninger kan det  

 fastslås, at anlægsmyndigheden har opnået besparelse på minimum kr. 36.250,00  

 incl. moms ved at undlade at sikre det udendørs støjniveau, og at den  

 manglende opfyldelse heraf og i øvrigt opfyldelse af den forudsatte,  

 projekterede støjafskærmning er sket udelukkende af hensyn til den af  

 anlægsmyndigheden eksproprierede naboejendom.
Ved vurderingen af de gener og  

 økonomiske konsekvenser, denne ændring af den oprindelige støjafskærmning har  

 medført for Børge Buske Nielsen, kan henvises til den som Bilag 1 fremlagte  

 vurderingsrapport.
Det fremgår af vurderingsrapporten, at de støjmæssige  

 gener har en betydelig negativ effekt på ejendommens pris og ifølge  

 vurderingsrapporten betinger den betydelige difference å ca. kr. 125.000,00  

 mellem ejendommens værdi med og uden Ringvejen.
I den forbindelse erindrer  

 jeg om Taksationskommissionens besigtigelse i august 1991 og de betydelige  

 forskelle, der kunne konstateres under besigtigelsen.
 Anbringender:
Til støtte for den principale påstand gøres det således gældende, at anlægsmyndigheden har ændret på den oprindelige planlagte  

 betonafskærmning, at denne ændring er sket udelukkende af hensyn til naboejendommen og  

 anlægsmyndighedens mulighed for at videresælge denne efter ekspropriation, at anlægsmyndigheden derved uberettiget påfører ejeren et værditab og  

 gener i et omfang, der må sidestilles med et ekspropriativt indgreb, hvorfor  

 anlægsmyndigheden er forpligtet til at overtage ejendommen, at overtagelse skal ske snarest muligt på baggrund af den indhentede  

 vurdering og i overensstemmelse med den prinipale påstand.
til støtte for den subsidiære og mere subsidiære påstand gøres det  

 gældende, at anlægsmyndigheden af økonomiske grunde har ændret den oprindelig  

 planlagte betonafskærmning, at anlægsmyndigheden derved har opnået en uberettiget besparelse, idet  

 denne besparelse, som anført af COWIconsult i bilag 3, som minimum andrager  

 kr. 31.250,00, at anlægsmyndigheden endvidere har forfulgt økonomiske hensyn på ejerens  

 bekostning, idet anlægsmyndigheden som følge af ændringerne på den oprindelig  

 planlagte betonafskærmning, som udelukkende skete med det formål at begrænse  

 skyggevirkningerne for naboejendommen, har kunnet videresælge naboejendommen,  

 eller sælge denne på bedre vilkår, hvorved anlægsmyndigheden har opnået en  

 uberettiget fortjeneste på ejerens bekostning, at der i det hele taget ved vurdering af de foranstaltninger, der kræves  

 til sikring af det indendørs støjniveau, skal tages hensyn til de gener,  

 ejeren påføres som følge af den ændrede udendørs afskærmning.
Eksempelvis bør  

 dette føre til, at der tilkendes et beløb til dækning af ventilationsanlæg  

 med lydsluser til ventilation af rum mod belastede facader, at anlægsmyndigheden er forpliget til under de nævnte omstændigheder at  

 sikre det indendørs støjniveau ved optimale foranstaltninger, som foreslås i  

 rapporten fra Raundahl & Jørgensen A/S, idet de indendørs gener for  

 ejeren og dennes familie er forøget som følge af anlægsmyndighedens  

 beslutning om at ændre den planlagte sikring af det udendørs støjniveau som  

 overfor anført, at anlægsmyndigheden under alle omstændigheder er forpligtet til at  

 foretage de foranstaltninger, der er foreslået af COWIconsult i COWIconsults  

 skrivelse af 5. marts 1992 (Bilag 3).
at den manglende overholdelse af det udendørs støjniveau som følge af  

 anlægsmyndighedens ændring af den oprindeligt projekterede, udendørs  

 støjafskærmning herudover har påført ejeren et værditab på ejendommen, og at anlægsmyndigheden derfor under de ovenfor nævnte omstændigheder er  

 forpligtet til at betale en erstatning, svarende til anlægsmyndighedens  

 umiddelbart sparede omkostning samt herudover en erstatning for det skønnede  

 værditab, som anlægsmyndigheden uberettiget har påført ejeren som følge af  

 manglende ovrholdelse af det udendørs støjniveau, idet anlægsmyndigheden ikke  

 som anført i Vejstøjudvalgets betingelser pricipalt sikrer det udendørs  

 støjniveau, selv om anlægsmyndigheden havde mulighed herfor.
 Såfremt Taksationskommissionen alene måtte tilkende ejeren erstatning i  

 overensstemmelse med den mere subsidiære påstand bemærkes, at ejeren ønsker  

 at udførelse af de af COWIconsult forslåede foranstaltninger til sikring af  

 det indendørs støjniveau udføres for anlægsmyndighedens regning, således at  

 anlægsmyndigheden bærer risikoen for de af COWIconsult skønnede omkostninger  

 er korrekte og i overensstemmelse med de gældende priser på  

 udførelsestidspunktet.
 Vejdirektoratet har under sagens behandling - som led i en forligsmæssig  

 løsning - erklæret sig villig til at afholde udgifterne til de  

 foranstaltninger, som COWIconsult i et brev af 5. marts 1992 har peget på  

 sikring af et indendørs støjniveau på 30 dB(A). Der er tale om bl.a.  

 udskiftning af de eksisterende termoruder med termolydruder i vinduer og  

 havedør samt etablering af støjdæmpende friskluftventiler i 4 rum.  

 Foranstaltningerne er af COWIconsult anslået til at koste max. 35.000 kr.  

 eksklusive moms.
En reduktion af det udendørs støjniveau på ejendommen til under 55 dB(A)  

 ved en forøgelse af skærmhøjden med 1 m er af COWIconsult anslået til at  

 koste max. 60.000 kr. eksklusive moms.
Hermed vil kravet til det indendørs  

 støjniveau samtidig blive overholdt.
Ifølge Vejdirektoratet vil forøgelse af skærmhøjden med 1 m i samme  

 materiale som den nuværende betonskærm medføre væsentlige skyggegener for  

 naboejendommen.
En forøgelse af skærmhøjden med et gennemsigtigt materiale  

 som f.eks. plexiglas eller hærdet glas vil kunne gennemføres inden for det  

 angivne beløb, men Vejdirektoratet vurderer det ud fra et æstestisk synspunkt  

 vanskeligt at tilpasse dette materiale til den nuværende skærm.
Hertil kommer  

 risikoen for, at skærmen vil friste eventuelle grafittimalere.
Der er således  

 fordele og ulemper, uanset hvilken løsning der i givet fald vælges.
 Vejdirektoratet har i sit afsluttende indlæg til Taksationskommissionen  

 gentaget tilbudet om at afholde udgifterne til de foranstaltninger, der af  

 COWIconsult anses for nødvendige for at sikre et indendørs støjniveau på max.  

 30 dB(A). Vejdirektoratet har samtidig henvist til et notat af 19. november  

 1993 fra COWIconsult, hvori bl.a. er anført følgende:
 Støjforholdene omkring anlæg af Hldv. 405, Ringvejen i Århus, blev som  

 det første vejanlæg behandlet i henhold til Vejstøjudvalgets betænkning nr.  

 844 (1978).
 Betænkningen omhandler side 103-106 forholdene i forbindelse med:  

 »Anlæg af veje i bebyggede og endelig planlagte områder«, som det  

 er tilfældet her.
 På side 104 finder udvalget:
 »at vejbestyrelsen må være forpligtet til - som udgangspunkt - at  

 sikre, at støjniveauet udendørs ikke overstiger 55 dB(A), subsidiært et  

 indendørs støjniveau på ikke over 30 dB(A)».
 Skærmhøjderne langs Ringvejen blev fastlagt ud fra strækningsvis æstetiske  

 og tekniske helhedsvurderinger, og ikke ud fra lydtrykniveauet ved den  

 enkelte ejendom, idet dette ville medføre, at skærmhøjden skulle være  

 forskellige for hver enkelt ejendom.
 I det konkrete tilfælde er den valgte skærmhøjde ændret som følge af  

 skyggevirkninger for naboejendommen.
 I henhold til vore tidligere skrivelser i sagen, sidst 1992-03-05, er det  

 udendørs lydtrykniveau ved ejendommen Hasle Ringvej 17 ca. 58 dB(A), og det  

 indendørs lydtrykniveau er 30-32 dB(A). Før anlæg af Hldv. 405, Ringvejen i  

 Århus, var lydtrykniveauet ved ejendommen under 55 dB(A).
 Lydtrykniveauerne, såvel udendørs som indendørs, overstiger de i  

 betænkningen foreslåede grænser: 55 dB(A) udendørs og 30 dB(A) indendørs.
 Det afgørende punkt er, om Vejbestyrelsen i anlægsloven blev forpligtet  

 til at følge Vejstøjudvalgets betænkning nr. 844 (1978).
Hvis dette er tilfældet kan forpligtelsen overfor ejeren af ejendommen  

 indløses, som anført i vor skrivelse af 1992-03-05, - enten ved skærmforhøjelse - eller ved lydisolering af vinduer og døre.
 Sidstnævnte løsning må dog, jfr. tidligere vurderinger omkring  

 skyggevirkning, være at foretrække.
Taksationskommissionen har til brug ved sagens behandling indhentet  

 oplysninger om den offentlige vurdering af den omhandlede ejendom siden 1981,  

 altså før Ringvejsanlæggets påbegyndelse.
Pr. 1. april 1981 var ejendommen  

 vurderet til 430.000 kr.
Efter Ringvejsanlæggets påbegyndelse blev ejendommen  

 omvurderet pr. 1. april 1985 til 600.000 kr.
Ved 18. alm. vurdering pr. 1.  

 januar 1986 blev ejendommen vurderet til 760.000 kr., men vurderingen blev  

 efter klage fra ejeren nedsat til 630.000 kr., idet Skyldrådet godkendte  

 nedslag for miljømæssige gener - for beliggenhed tæt ved lysreguleret kryds  

 og ulemper fra belysning af 10 m høje master - på 23.700 kr.
Ved den 19. alm.  

 vurdering pr. 1. januar 1992 er ejendommen vurderet til 660.000 kr.
Der er  

 ved denne ansættelse også godkendt miljønedslag på 30.099 kr.
 Taksationskommissionen har ligeledes indhentet oplysninger om  

 handelsprisen for ejendomme beliggende i 1. række til Ringvejen, der er solgt  

 i perioden 1986 til medio 1992, sammenholdt med ejendomsværdierne.  

 Oplysningerne giver efter Taksationskommissionens opfattelse ikke noget klart  

 billede af, hvorledes Ringvejsanlægget generelt har påvirket udviklingn i  

 vurderinger og salgspriser.
 I bemærkningerne til anlægslovforslaget for Ringvejen ved Århus er bl.a.  

 anført følgende:
 Miljøministeriet har kunnet tiltræde forslaget, idet det dog i  

 støjmæssig henseende har peget på, at der som led i anlægsarbejderne bør  

 træffes foranstaltninger til en rimelig støjbeskyttelse af bestående boliger.
Et af nærværende ministerium nedsat udvalg med bl.a. repræsentanter fra  

 Miljøministeriet påregner i løbet af foråret 1978 at afgive betænkning om  

 bl.a. støjafskærmning og den økonomiske ansvarsfordeling i forbindelse hermed  

 ved nye vejanlæg.
I overensstemmelse med de beslutninger, der måtte blive  

 truffet på grundlag af udvalgsarbejdet, vil støjafskærmning selvsagt også  

 blive gennemført ved dette anlæg.« Vejstøjsudvalget afgav i 1978 sin betænkning, men betænkningen resulterede  

 ikke i nye bindende regler om pligt for vejmyndighederne til at gennemføre  

 støjdæmpende foranstaltninger i forbindelse med anlæg af nye veje.
 Efter det for Taksationskommissionen oplyste blev Vejdiretoratet  

 imidlertid - uanset at Vejstøjudvalgets betænkning ikke blev gennemført - af  

 Ministeriet for offentlige arbejder instrueret om at overholde udvalgets  

 rekommandationer ved anlægget af Ringvejen gennem det tæt bebyggede Århus  

 Nord.
 For ejendommen Hasle Ringvej 17, der før Ringvejsanlægget var belastet af  

 et udendørs støjniveau på under 55 dB(A), følger det af Vejstøjudvalgets  

 betænkning og ministeriets instruktioner, at anlægsmyndigheden skulle sikre,  

 at støjniveauet udendørs ikke overstiger 55 dB(A) subsidiært, at indendørs  

 støjniveauet ikke overstiger 30 dB(A).
 De foretagne støjmålinger viser imidlertid, at der på ejendommen er et  

 udendørs støjniveau på 58 dB(A)-59dB(A), mens det indendørs støjniveau  

 skønnes at ligge på 30-32 dB(A).
Taksationskommissionen finder ikke, at den konstaterede - relativt  

 beskedne overskridelse af det forudsatte støjniveau - berettiger ejeren til  

 at kræve ejendommen overtaget af anlægsmyndigheden.
Betingelsen herfor er  

 efter ekspropriationsproceslovens § 16, at ejendommen ikke kan udnyttes på  

 rimelig måde.
Ved stillingtagen til ejerens subsidiære påstande om ersatning må  

 udgangspuntet tages i det forhold, at grunden til, at støjgrænserne ikke  

 fuldstændigt er overholdt, er, at de støjdæmpende foranstaltninger ud for  

 netop denne ejendom af hensyn til naboejendommen er udført på en sådan måde,  

 at de ikke er fuldt effektive.
Ejeren har derfor efter  

 Taksationskommissionens opfattelse krav på erstatning for det tab han har  

 lidt ved, at de forudsattte støjgrænser ikke er overholdt.
 Da det ikke under Taksationskommissionens behandling af sagen er lykkedes  

 parterne at blive enige om foretagelse af bestemte afværgeforanstaltninger,  

 må erstatningen fastsættes i penge.
Som grundlag for fastsættelsen af en sådan erstatning foreligger for  

 Taksationskommissionen dels oplysninger om de forventede omkostninger ved  

 gennemførelse af afværgeforanstaltninger, dels en udtalelse fra en  

 ejendomsmægler vedrørende ejendommens værdi før og efter vejanlægget.
Skønnet  

 over omkostningerne til afværgeforanstaltninger svinger mellem ca. 43.000 kr.  

 for indvendige støjforanstaltninger og ca. 75.000 kr. for nedbringelse af  

 både det udvendige og indvendige støjniveau (COWIconsult) og 240.000 kr.  

 (Raundahl & Jørgensen A/S) afhængig af hvor omfattende  

 afværgeforanstaltninger, der gennemføres.
Ejendomsmæglerens skøn vedrørende  

 ejendommens værdiforringelse lyder på 125.000 kr.
 På dette grundlag finder Taksationskommissionen, at erstatningen for  

 værditabet passende kan sættes til 100.000 kr.
 Beløbet forrentes med 8 1/4% p.a. fra et tidspunkt, som  

 Taksationskommissionen med hjemmel i ekspropriationsproceslovens § 22 under  

 hensyn til sagens og sagsforløbets særlige omstændigheder har fastsat til den  

 6. oktober 1993, svarende til datoen for ejerens fremsættelse af sit endelige  

 erstatningskrav overfor Taksationskommissionen.
 For udgifter til sagkyndig bistand for Taksationskommissionene tillægges  

 der ejerne et beløb af 12.000 kr.
