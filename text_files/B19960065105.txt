 I medfør af § 25, § 26, stk. 3, § 27, § 28, § 32 og § 42, stk. 2 i lov om  

 saltvandsfiskeri, jf. lovbekendtgørelse nr. 798 af 29. september 1993, som  

 ændret ved lov nr. 1082 af 22. december 1993, fastsættes:
Anvendelsesområde § 1.  Bekendtgørelsen finder anvendelse på følgende  

 områder:
Regulering af visse redskaber § 2.  Fiskeri i Ringkøbing Fjord med ruseredskaber,  

 herunder bundgarn, dog bortset fra kasteruser, er forbudt i perioden 15.  

 marts til 31. maj, begge dage inklusive.
 Stk. 2.  Erhvervs- og bierhvervsfiskere kan efter  

 anmeldelse til fiskerikontrollen, i perioden nævnt i stk. 1, fiske med  

 ruseredskaber, herunder bundgarn, når overkanten af bundgarnshovedet og ved  

 pæleruser uden hovedgarn, radgarnet, sænkes mindst 30 cm under den til enhver  

 tid værende vandoverflade.
 Stk. 3.  Erhvervsfiskere kan uden at foretage den i stk.  

 2 nævnte sænkning af dele af redskabet efter anmeldelse til  

 fiskerinspektoratet, i Ringkøbing Fjords nordlige del, mellem Strandgaard i  

 vest og Hebol Toft i øst, fiske med bundgarn fra kysten og 200 meter ud, i  

 perioden 15. marts til 15. april, begge dage inclusive, jf. dog § 6.
 Stk. 4.  Erhvervsfiskere kan efter anmeldelse til  

 fiskerikontrollen i perioden nævnt i stk. 1, uden at foretage den i stk. 2  

 nævnte sænkning af dele af redskabet fiske med sildebundgarn, såfremt  

 fiskeren har anmeldt og fået tildelt pladser senest i 1996. Der kan maksimalt  

 anmeldes 15 sildebundgarn.
 Stk. 5.  Retten til en bundgarnsplads i henhold til  

 andre regler kan ikke fortabes i perioden nævnt i stk. 1, på grund af der  

 ikke sættes fiskende garn.
 § 3.  Det er forbudt at anvende nedgarn, flydegarn og  

 lignende garnredskaber med en maskestørrelse mindre end 40 mm (halvmaske) i  

 perioden 15. marts til 31. maj.
Fredning af laks og ørred § 4.  Det er forbudt at fiske efter, lande, opbevare,  

 sælge, udbyde til salg eller på anden måde omsætte mod eller uden vederlag,  

 laks og ørred fra Ringkøbing Fjord, Stadil Fjord og Von Å.
Stk. 2.  Fangede laks og ørred skal straks genudsættes i  

 frit vand, så vidt muligt i levende tilstand.
Udsætningen skal ske på en  

 sådan måde, at de ikke genfanges af redskabet.
Fredningsbælter § 5.  Ved udløbet af Ringkøbing Fjord i Nordsøen  

 fastsættes et udvidet fredningsbælte indenfor en afstand af 750 m fra udløbet  

 af Hvide Sande kanalen mellem Nordre og Søndre ledemole.
 Stk. 2.  Den i saltvandsfiskerilovens § 25, stk. 1, 2.  

 pkt, nævnte gennemgangsstrækning fastsættes ikke for fredningsbæltet i stk.  

 1.
§ 6.  Ved Von Å's udløb i Ringkøbing Fjord fastsættes  

 et udvidet fredningsbælte, der i bredden ved åens udløb er 400 m og efter en  

 længde på 1.500 m er 200 m i bredden.
Fredningsbæltet begrænses af følgende  

 retningslinier:
 Stk. 2.  Båkerne består af gule pæle med gule kryds.
 Stk. 3.  Den i saltvandsfiskerilovens § 25, stk. 1, 2.  

 pkt, nævnte gennemgangsstrækning fastsættes ikke for fredningsbæltet i stk.  

 1.
 Stk. 4.  En kortskitse visende fredningsbæltet er trykt  

 som bilag 1.
§ 7.  Ved Von Å's udløb i Stadil Fjord fastsættes et  

 ændret fredningsbælte, der i bredden ved åens udløb er 300 m og efter en  

 længde af 1.200 m er 200 m i bredden.
Fredningsbæltet er begrænset af  

 følgende retningslinier:
 Stk. 2.  Båkerne består af gule pæle med gule kryds.
 Stk. 3.  Den i saltvandsfiskerilovens § 25, stk. 1, 2.  

 pkt, nævnte gennemgangsstrækning fastsættes ikke for fredningsbæltet i stk.  

 1.
 Stk. 4.  En kortskitse visende fredningsbæltet er trykt  

 som bilag 2.
 § 8.  Ved Skjern Å's udløb i Ringkøbing Fjord  

 fastlægges et fredningsbælte afgrænset af følgende retningslinier:
Stk. 2.  Båkerne består af gule pæle forsynet med gult  

 kryds.
En kortskitse visende fredningsbæltet er trykt som bilag 3.
 Stk. 3.  Den i saltvandsfiskerilovens § 25, stk. 1, 2.  

 pkt, nævnte gennemgangsstrækning fastsættes ikke for fredningsbæltet i stk.  

 1.
 § 9.  Det er forbudt at fiske i de i §§ 5-8 nævnte  

 fredningsbælter.
 Stk 2.  Det er dog tilladt i det i § 5 nævnte  

 fredningsbælte at anvende stang og snøre i perioden 1. marts til 1. oktober.  

 Laks og ørred er i dette område fredet efter reglerne i § 4.
 § 10.  Øvrige fredningsbælter der eksisterer i henhold  

 til de generelle regler i saltvandsfiskeriloven og vedtægt for fiskeri i  

 Ringkøbing og Stadil fjorde, er fortsat gældende.
Straf og ikrafttrædelse § 11.  Overtrædelse af § 2, stk. 1-4, § 3, § 4 og § 9  

 straffes med bøde.
 § 12.  Denne bekendtgørelse træder i kraft den 1.  

 september 1996 og gælder indtil den 30. september 2001.
 Stk. 2.  Samtidig ophæves bekendtgørelse nr. 466 af 15.  

 september 1983 om et ændret fredningsbælte ved Von Å's udløb i Ringkøbing  

 fjord og bekendtgørelse nr. 467 af 15. september 1983 om et ændret  

 fredningsbælte ved Von Å's udløb i Stadil Fjord.
 Stk. 3.  Det i § 8 nævnte fredningsbælte træder i kraft  

 den 1. oktober 1996.
