Manglende identifikation af patienten Patientklagenævnet fandt, at sikring af en patients  

 identitet er grundlæggende for sikkerheden i behandlingen, hvorfor der  

 påhviler sundhedspersoner et særligt ansvar ved mærkning af  

 journaler, ordinationer m.v.
Nævnet fandt herefter, at 1.  

 reservelægen burde have sikret sig, at patientens egne oplysninger om  

 navn og cpr.nr. var identiske med navn og cpr.nr. på journal,  

 anæstesijournal og håndledsmærkning.
For så vidt  

 angår sygeplejersken burde denne have sikret sig, at oplysningerne i  

 journalen om patientens blodtype (som var anført på  

 blodtypesvaret) var identiske med de på blodportionerne  

  anførte.
Byretten idømte 1. reservelægen en  

 bøde på 1.000 kr.
Det fremgår af dommen, at straffen blev  

 fastsat under normalt niveau under hensyntagen til, at 1. reservelægen  

 begik fejlen i forbindelse med, at han i øvrigt gjorde en særlig  

 indsats for kvinden.
Retten frifandt sygeplejersken, hvis uagtsomhed ikke  

 fandtes at kunne betegnes som en grovere forsømmelse.
Der henvistes  

 til, at hun som udgangspunkt burde have kontrolleret patientens identitet,  

 men at hun imidlertid havde haft grund til at tro, at 1. reservelægen  

 havde foretaget denne kontrol, og at hun kontrollerede, at oplysningerne  

 på blodproduktet svarede til oplysningerne på blodtypesvaret  

 på transfusionsskemaet og på det af 1. reservelægen  

 udfyldte anæstesiskema.
