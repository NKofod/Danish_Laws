 Et selskab, der er registreret for salg af maskiner, har anskaffet en  

 kapsejladsbåd, som anvendes til reklameformål (udlejning af reklameplads).  

 Kapsejladsbåden er indrettet således, at den udelukkende kan sejles af  

 professionel besætning, og den kan således ikke anvendes til privat brug.
Selskabet har indgået en sponsoraftale, som forventes at indbringe  

 selskabet en betydelig momspligtig indtægt.
Den reklamemæssige værdi af  

 sponsoraftalen har endvidere betydet nye og større ordrer samt en ekstra  

 rabat fra leverandøren.
 Nævnet har truffet afgørelse om, at selskabet har fuld fradragsret for den  

 indgående moms af såvel anskaffelsen som driften af kapsejladsbåden i henhold  

 til lovens § 16, stk 1.
