 I medfør af §§ 28-30 og § 40 i værgemålsloven, jf. lov nr. 388 af 14. juni  

 1995, og i medfør af § 2, stk. 1, i lov om borteblevne, jf. lovbekendtgørelse  

 nr. 587 af 1. september 1986, som ændret ved § 15 i lov nr. 389 af 14. juni  

 1995, fastsættes:
Almindelige bestemmelser § 1.  Tilsynet med værgen føres af det statsamt, hvor  

 den, der er under værgemål, har bopæl.
Har denne ingen bopæl her i landet,  

 føres tilsynet der, hvor vedkommende har ophold.
Er intet statsamt kompetent,  

 føres tilsynet af Københavns Overpræsidium.
 Stk. 2.  Værgen skal på begæring give de oplysninger,  

 der er nødvendige for tilsynet, og skal efterkomme pålæg fra statsamtet,  

 forvaltningsafdelingen og Civilretsdirektoratet.
 Stk. 3.  Bliver statsamtet gennem en henvendelse eller  

 på anden måde opmærksom på forhold, som må antages at stride mod interesserne  

 for den, der er under værgemål, skal statsamtet iværksætte en undersøgelse af  

 forholdene.
 § 2.  Reglerne i kapitel 2-6 gælder for værgemål for  

 umyndige og for økonomiske forhold omfattet af andre værgemål for voksne  

 efter værgemålslovens kapitel 1 og 2.
 Stk. 2.  Reglerne i kapitel 2 og 6 gælder tillige for  

 særlige værgemål efter lovens §§ 47-49 i det omfang, det er foreneligt med  

 værgemålets midlertidige karakter.
 Stk. 3.  Reglerne i kapitel 2-6 gælder tillige for  

 båndlagte midler, der er omfattet af et værgemål.
 Stk. 4.  Reglerne i kapitel 3-6 gælder tillige for  

 borteblevnes formue.
Værgens pligter Registrering, notering og tinglysning § 3.  Ved værgemålets begyndelse skal værgen udarbejde  

 en fortegnelse over samtlige aktiver og passiver, der er omfattet af  

 værgemålet.
Det samme gælder, hvis der senere i medfør af værgemålslovens § 9  

 træffes beslutning om at udvide værgemålet til at omfatte yderligere aktiver  

 og passiver.
 Stk. 2.  Løsøre skal dog kun medtages, hvis det er  

 særlig værdifuldt.
 Stk. 3.  Fortegnelsen skal indsendes til statsamtet  

 eller forvaltningsafdelingen sammen med det første regnskab.
 Stk. 4.  Reglerne i stk. 1-3 gælder ikke, hvis forældre  

 er værger for deres mindreårige hjemmeboende børn.
 § 4.  Forvalter værgen et kontant beløb, der ikke skal  

 bestyres i en godkendt forvaltningsafdeling, skal beløbet indsættes på en  

 konto i et pengeinstitut oprettet i navnet på den, der er under værgemål.  

 Værgen skal lade kontoen påtegne om, at den er inddraget under værgens  

 forvaltning.
Stk. 2.  Forvalter værgen fondsaktiver, der ikke skal  

 bestyres i en godkendt forvaltningsafdeling, og er de registrerede i en  

 værdipapircentral, skal værgen lade registrere, at aktiverne er inddraget  

 under værgens forvaltning.
Fondsaktiver, bortset fra obligationer, skal  

 tillige så vidt muligt noteres på navn med oplysning om, at aktiverne  

 forvaltes af værgen.
 Stk. 3.  Forvalter værgen værdipapirer, der foreligger i  

 fysisk form, og som ikke skal bestyres i en godkendt forvaltningsafdeling,  

 skal værgen lade papirerne påtegne om, at de er inddraget under værgens  

 forvaltning, og skal så vidt muligt lade dem notere på navn.
Stk. 4.  Forvalter værgen pantebreve i fast ejendom,  

 skal værgen, ud over den påtegning, der er nævnt i stk. 3, lade pantebrevene  

 påtegne om, at meddelelser i henhold til retsplejelovens kapitel 51 og andre  

 meddelelser, der ifølge loven skal tilgå pantekreditor, fremtidig skal sendes  

 til værgen.
Påtegningen skal tinglyses.
 § 5.  Værgen skal lade en dom efter værgemålslovens §  

 6 om fratagelse af den retlige handleevne tinglyse i personbogen.
 Stk. 2.  Hvis den umyndige ejer eller erhverver fast  

 ejendom, skal værgen lade umyndigheden tinglyse på ejendommen i den  

 retskreds, hvor denne er beliggende.
 Stk. 3.  Anmeldelsen til tinglysning skal ske straks  

 efter dommen eller erhvervelsen af ejendommen.
Godkendelse af særlige dispositioner § 6.  Værgen skal have statsamtets godkendelse til at § 7.  Værgen skal have statsamtets godkendelse til at  

 stifte gæld udover, hvad der sædvanlig kræves til fyldestgørelse af  

 fornødenhederne for den, der er under værgemål.
§ 8.  Værgen skal have statsamtets godkendelse til at  

 yde gaver af indtægten.
Godkendelse kræves dog ikke, hvis gaven har en  

 ubetydelig værdi.
Er den, der er under værgemål, over 15 år, kan gaven kun  

 gives med den pågældendes samtykke, medmindre denne ikke forstår sagens  

 betydning.
§ 9.  Værgen skal have statsamtets godkendelse til at  

 afslå en gave eller give afkald på arv eller legat.
Godkendelse kræves dog  

 ikke, hvis gaven, arven eller legatet har en ubetydelig værdi.
 § 10.  Værgen skal i øvrigt have statsamtets  

 godkendelse til enhver usædvanlig disposition.
Stk. 2.  Værgen kan dog indgå forlig uden statsamtets  

 godkendelse, hvis Stk. 3.  Har en mindreårig 2 værger skal begge tiltræde  

 forliget.
 Stk. 4.  Reglerne i stk. 2 og 3 gælder også for forlig,  

 der indgås for Tvistighedsnævnet, jf. lov om erhvervsuddannelser.
 § 11.  Reglerne i §§ 6-10 finder også anvendelse under  

 skiftebehandling af dødsboer, hvor en person under værgemål er arving eller  

 legatar.
Værgens regnskabsaflæggelse § 12.  Modtager værgen indtægter for den, der er under  

 værgemål, skal værgen føre regnskab over sin administration af disse  

 indtægter (indtægtsregnskab). Regnskabsåret er kalenderåret.
 Stk. 2.  Indtægtsregnskabet skal indeholde oplysninger  

 om indtægter og udgifter, oplysning om indestående på den konto, der er nævnt  

 i § 37, stk. 1, samt oplysning om et eventuelt overskud, som er overført  

 eller skal overføres til formuen.
 § 13.  Forvalter værgen midler, der ikke skal bestyres  

 i en godkendt forvaltningsafdeling, skal værgen føre et regnskab over denne  

 del af formuen (formueregnskab). Regnskabsåret er kalenderåret.
 Stk. 2.  Formueregnskabet skal indeholde en opgørelse af  

 de forvaltede midler med angivelse af årets tilgang og afgang.
 § 14.  Indtægtsregnskabet, jf. § 12, og et eventuelt  

 formueregnskab, jf. § 13, skal indsendes til den forvaltningsafdeling, der  

 bestyrer midlerne.
 Stk. 2.  Bestyres der ikke midler i en godkendt  

 forvaltningsafdeling, skal indtægtsregnskabet og et eventuelt formueregnskab  

 indsendes til statsamtet.
 Stk. 3.  Regnskabet skal indsendes inden 1. juni det  

 følgende år.
 § 15.  Formueregnskabet skal kun indsendes, såfremt  

 midlerne, som værgen forvalter, er på 60.000 kr. eller derover.
Stk. 2.  Indtægtsregnskabet for mindreårige skal kun  

 indsendes i kalenderår, hvor den indtægt, som værgen har modtaget, overstiger  

 48.000 kr.
Det er dog en betingelse, Stk. 3.  Reglen i stk. 2 gælder også for værgemål for  

 voksne hjemmeboende børn.
 Stk. 4.  Statsamtet kan tillade, at reglen i stk. 2  

 anvendes, selvom værgen ikke er en af den mindreåriges forældre.
 § 16.  Faste og andre professionelle værger skal med  

 hensyn til regnskaber og bogføring iagttage god regnskabs- og bogføringsskik.
 Stk. 2.  Advokater, der virker som faste eller andre  

 professionelle værger, er i deres behandling af midler underlagt  

 bogføringsloven og Advokatrådets vedtægt om advokaters pligter med hensyn til  

 behandling af betroede midler, som godkendt af Justitsministeriet i medfør af  

 retsplejelovens § 127, med de tilføjelser, der følger af denne  

 bekendtgørelse.
 § 17.  Statsamtet kan, uanset reglerne i § 15, til  

 enhver tid pålægge en værge at indsende regnskab, hvis der skønnes at være  

 særlig grund dertil.
 § 18.  Ved værgemålets ophør skal værgen aflægge  

 regnskab over for den, der var under værgemål, eller den pågældendes dødsbo.  

 Overgår værgemålet til en ny værge, aflægges regnskab over for denne.
 § 19.  Forvaltningsafdelingen eller statsamtet skal  

 revidere de regnskaber, som værgen indsender i medfør af reglerne i § 14.  

 Gennemgangen og den fornødne bilagsmæssige kontrol afpasses efter beløbenes  

 størrelse og omstændighederne i øvrigt.
Begrænsning af udbetaling af indtægter § 20.  Statsamtet kan helt eller delvist standse  

 udbetalingen af indtægter til værgen, såfremt værgen ikke indsender regnskab,  

 eller der i øvrigt foreligger særlige omstændigheder.
Anbringelse Almindelige bestemmelser § 21.  Reglerne i dette kapitel gælder for Anbringelse i aktiver, der giver betryggende sikkerhed § 22.  Midler, der ikke er anbragt som kontant  

 indskud, skal anbringes i aktiver efter nedenstående regler.
Stk. 2.  Højst halvdelen af midlerne, jf. dog § 25, stk.  

 2, § 27, stk. 2, og § 29, kan anbringes i § 23.  Anbringelse kan ske i obligationer, hvis disse  

 er udstedt i et EU/EØS-land, i en EU/EØS-møntenhed og noteret på en fondsbørs  

 i et EU/EØS-land.
 Stk. 2.  Anbringelse kan ikke ske i præmieobligationer.
 Stk. 3.  Reglerne i § 28, stk. 1 og 2, finder  

 tilsvarende anvendelse ved anbringelse i erhvervsobligationer og konvertible  

 obligationer.
§ 24.  Obligationer må ikke erhverves til en pris, der  

 overstiger deres pålydende.
Obligationer, der udtrækkes med tillæg af en vis  

 procent af deres pålydende, kan dog erhverves til en pris, der ikke  

 overstiger udtrækningsbeløbet.
 § 25.  Midlerne kan anbringes i andele i  

 udbyttegivende investeringsforeninger eller afdelinger af sådanne, der er  

 omfattet af lov om investeringsforeninger eller tilsvarende  

 EU/EØS-lovgivning.
 Stk. 2.  Alle midlerne kan, uanset reglen i § 22, stk.  

 2, anbringes i investeringsforeningsandele, hvis investeringsforeningen efter  

 sin vedtægt alene kan investere i obligationer, der opfylder betingelserne i  

 § 23, stk. 1, hvis der efter vedtægten højst kan investeres 50 pct. i  

 erhvervsobligationer, og hvis der ikke kan investeres i præmieobligationer og  

 konvertible obligationer.
 § 26.  Midlerne kan anbringes i sparekassers beviser  

 for garantikapital eller andelskassers beviser for andelskapital, hvis  

 beviserne ifølge sparekassens eller andelskassens vedtægter er omsættelige.
 Stk. 2.  Reglerne i § 28, stk. 1 og 2, finder  

 tilsvarende anvendelse.
 § 27.  Midlerne kan anbringes i aktier, hvis disse er  

 udstedt i et EU/EØS-land, i en EU/EØS-møntenhed og noteret på en fondsbørs i  

 et EU/EØS-land.
Stk. 2.  Ved aktieudvidelse kan den tegningsret, der er  

 knyttet til aktierne, benyttes, selvom den grænse, der er fastsat i § 22,  

 stk. 2, overskrides, og selvom aktierne ikke er børsnoterede.
Det samme  

 gælder ved modtagelse af fondsaktier.
§ 28.  Der må i et selskab højst erhverves aktier  

 svarende til 15 pct. af selskabets aktiekapital.
Endvidere må der kun  

 erhverves aktier, der i hvert af de sidste 3 regnskabsår før erhvervelsen har  

 givet udbytte på mindst 5 pct., jf. dog stk. 4.
 Stk. 2.  Højst 15 pct. af midlerne kan anbringes i  

 aktier i et selskab.
 Stk. 3.  Reglerne i stk. 1 og 2 finder ikke anvendelse  

 på fondsaktier eller aktier, der ved aktieudvidelsen erhverves ved benyttelse  

 af den tegningsret, der er knyttet til aktierne.
Stk. 4.  Ved sparekassers eller andelskassers omdannelse  

 til aktieselskab efter kapitel 12 b og 12 c i lov om banker og sparekasser  

 m.v. kan sparekassens beviser for garantikapital eller andelskassens  

 andelsbeviser, uanset stk. 1, 2. pkt., ombyttes til aktier efter § 52 d, stk.  

 2, og § 52 l, stk. 2, i den nævnte lov.
Oprettes der ved omdannelsen et  

 holdingselskab, der skal videreføre sparekasseaktieselskabet eller  

 andelskasseaktieselskabet, kan beviserne, uanset stk. 1, 2. pkt., ombyttes  

 til aktier i holdingselskabet.
I de første 3 år efter omdannelsen kan  

 midlerne, uanset stk. 1, 2. pkt., endvidere anbringes i de nævnte aktier.  

 Finder anbringelsen sted, efter at der er afsluttet et eller flere  

 regnskabsår, er det dog en betingelse, at aktierne i hvert af de afsluttede  

 regnskabsår har givet et udbytte på mindst 5 pct.
 § 29.  Beløb, der fremkommer ved afhændelse af  

 erhvervsobligationer, konvertible obligationer, andele i  

 investeringsforeninger, sparekassers eller andelskassers beviser for garanti-  

 eller andelskapital samt aktier, kan genanbringes i tilsvarende aktiver, som  

 de hidtil har været anbragt i, uanset om grænsen i § 22, stk. 2, overholdes.
§ 30.  Ved erhvervelse af aktiver sker beregningen af  

 grænserne i § 22, stk. 2, og § 28, stk. 2, på grundlag af kursværdien af de  

 midler, der bestyres i en forvaltningsafdeling på det tidspunkt, hvor de  

 yderligere aktiver erhverves.
I mangel af officiel kursfastsættelse lægges  

 den seneste kurs til grund, som skattevæsenet har godkendt.
 Stk. 2.  Forvalter værgen midler efter værgemålslovens §  

 35, stk. 2, nr. 2, lægges værdien af disse midler på det tidspunkt, hvor de  

 yderligere aktiver erhverves, til grund ved beregningen efter stk. 1.
 § 31.  Anbringelse kan ske mod tinglyst pant i fast  

 ejendom, hvis pantebrevet sammenlagt med foranstående prioriteter omregnet  

 til kontantværdi har sikkerhed inden for 70 pct. af den seneste offentlige  

 kontantvurdering, og hvis bygningerne er behørigt brandforsikret.
 Stk. 2.  Pantebreve må ikke erhverves til en pris, der  

 overstiger restgælden.
 § 32.  Anbringelse mod pant i fast ejendom, der  

 tilhører værgen, kræver statsamtets godkendelse.
Stk. 2.  Anbringelse mod pant i fast ejendom, der varigt  

 er indrettet med særlig erhvervsvirksomhed for øje, kræver statsamtets  

 godkendelse.
Det samme gælder anbringelse mod pant i bygninger, der tilhører  

 en anden end grundens ejer.
 § 33.  Civilretsdirektoratet kan tillade, at midler  

 anbringes på anden måde end bestemt i dette kapitel, hvis særlige  

 omstændigheder taler herfor.
Forvaltning Almindelige bestemmelser § 34.  Midler på 60.000 kr. eller derover skal  

 bestyres i en godkendt forvaltningsafdeling, jf. værgemålslovens § 35, stk.  

 1.
 Stk. 2.  Midler under 60.000 kr. skal bestyres i en  

 godkendt forvaltningsafdeling, hvis der i forvejen bestyres midler der, eller  

 midlerne må antages senere at blive bragt op på 60.000 kr. eller derover.
 Stk. 3.  Hvis midlerne senere bringes under 60.000 kr.  

 og ikke kan antages igen at blive bragt op på 60.000 kr. eller derover,  

 udleverer forvaltningsafdelingen på begæring midlerne til værgen.
 Stk. 4.  Består midlerne helt eller delvis i en fordring  

 mod værgen, skal midlerne altid bestyres i en godkendt forvaltningsafdeling.
§ 35.  Værgen forvalter midler, der ikke efter § 34,  

 stk. 1, skal bestyres i en forvaltningsafdeling.
Statsamtet kan dog, hvis  

 særlige omstændigheder taler herfor, bestemme, at sådanne midler, der  

 forvaltes af værgen, skal bestyres i en forvaltningsafdeling.
 § 36.  Midler, der skal bestyres i en  

 forvaltningsafdeling, kan ikke bestyres i flere forvaltningsafdelinger.
Stk. 2.  Værgen bestemmer, i hvilken  

 forvaltningsafdeling midlerne skal bestyres.
Dette gælder dog ikke, hvis der  

 i testamente eller gavebrev er truffet bestemmelse om bestyrelse i en bestemt  

 forvaltningsafdeling.
Har en arvelader eller en gavegiver truffet sådan  

 bestemmelse, kan værgen kun kræve midlerne overført til en anden  

 forvaltningsafdeling, hvis Civilretsdirektoratet samtykker.
 Stk. 3.  Forvaltningsafdelingen skal med 3 måneders  

 varsel overføre midlerne til bestyrelse i en anden forvaltningsafdeling.
 Stk. 4.  En forvaltningsafdeling, der har modtaget  

 midler til bestyrelse, kan kun med Civilretsdirektoratets samtykke opsige  

 bestyrelsesforholdet.
§ 37.  Værgen kan af indtægterne, uanset om en  

 eventuel formue forvaltes af værgen eller bestyres i en forvaltningsafdeling,  

 lade et beløb på op til 15.000 kr., eller hvad der derudover må anses for  

 nødvendigt til løbende udgifter, stå på en særskilt konto i et pengeinstitut  

 tilhørende den, der er under værgemål.
Værgen skal lade kontoen påtegne om,  

 at den er inddraget under værgens forvaltning.
 Stk. 2.  Værgen kan endvidere, uanset reglerne i kapitel  

 3, hos sig have en kontantbeholdning på op til 1.000 kr., hvis dette må anses  

 for nødvendigt.
Midlernes indlevering til en forvaltningsafdeling § 38.  Offentlige myndigheder, forsikringsselskaber,  

 pensionskasser og pengeinstitutter, der udbetaler løbende ydelser til værgen,  

 skal give Civilretsdirektoratet meddelelse herom.
Meddelelsen skal indeholde  

 oplysninger om værgens navn og adresse, navn, adresse og personnummer på den,  

 der er under værgemål, samt størrelsen af den månedlige bruttoydelse på det  

 tidspunkt, hvor meddelelsen gives.
 Stk. 2.  Civilretsdirektoratet skal ikke have meddelse  

 om pensionsydelser, der udbetales i henhold til lov om social pension.
§ 39.  Forinden eller samtidig med, at midlerne  

 indleveres til bestyrelse i en godkendt forvaltningsafdeling, skal den, der  

 indbetaler midlerne, indlevere en forvaltningsmeddelelse til  

 forvaltningsafdelingen.
Kopi af eventuelt testamente, gavebrev eller anden  

 dokumentation vedlægges.
Endvidere vedlægges dåbs- eller fødselsattest og  

 dokumentation for personnummer for den, der er under værgemål.
Er værgen  

 beskikket, vedlægges værgebeskikkelsen.
§ 40.  Forvaltningsmeddelelsen skal indeholde  

 oplysning om Stk. 2.  Hvis midler, der er omfattet af værgemålet, er  

 båndlagt, skal forvaltningsmeddelelsen indeholde de oplysninger, der er nævnt  

 i stk. 1, og oplysning om § 41.  Når kontoen er oprettet, eller der senere  

 indleveres midler i forvaltningsafdelingen, underretter  

 forvaltningsafdelingen Civilretsdirektoratet herom.
Meddelelsen skal  

 indeholde oplysninger om § 42.  Forvaltningsafdelingen skal påse, at de midler,  

 der ifølge forvaltningsmeddelelsen skal indleveres til  

 forvaltningsafdelingen, bliver indleveret.
Stk. 2.  Tvangsinddrivelse af midler kan normalt kun ske  

 med værgens samtykke.
Meddeler værgen ikke samtykke, og finder  

 forvaltningsafdelingen, at dette må anses for stridende mod interesserne for  

 den, der er under værgemål, forelægges spørgsmålet for Civilretsdirektoratet.  

 Det samme gælder, hvis forvaltningsafdelingen i øvrigt anser værgens  

 dispositioner for stridende mod interesserne for den, der er under værgemål.
 § 43.  Bestyrer forvaltningsafdelingen midler, skal  

 den foretage den registrering, notering og tinglysning, der er nævnt i § 4,  

 for midler, der bestyres i forvaltningsafdelingen med angivelse af, at  

 midlerne er inddraget under forvaltningsafdelingens bestyrelse m.v.
Forvaltningsafdelingens administration § 44.  Forvaltningsafdelingen skal indsætte kontante  

 midler på opsigelse til højeste almindelige indlånsrente eller på værgens  

 begæring på anfordring.
Når der fremkommer beløb ved udtrækning, indfrielse  

 eller på anden måde, skal forvaltningsafdelingen underrette værgen herom med  

 anmodning om at oplyse, hvorledes genanbringelsen skal ske, medmindre der er  

 truffet særlig aftale herom.
Stk. 2.  Overstiger det beløb, der står på anfordring  

 60.000 kr., skal forvaltningsafdelingen skriftlig orientere værgen herom og  

 opfordre værgen til at træffe beslutning om beløbets anbringelse.
Værgen skal  

 samtidig underrettes om, at hvis forvaltningsafdelingen ikke inden 2 måneder  

 har modtaget en begæring om en bestemt anbringelse, anbringes det kontante  

 indestående til opsigelse på højeste almindelige indlånsrente.
 Stk. 3.  Reglerne i stk. 2 finder dog ikke anvendelse,  

 såfremt forvaltningsafdelingen er bekendt med, at beløbet vil blive bragt ned  

 på eller under 60.000 kr. i løbet af kort tid.
 § 45.  Forvaltningsafdelingen skal påse, at  

 genanbringelse sker i overensstemmelse med værgemålslovens § 36 og denne  

 bekendtgørelses kapitel 3.
§ 46.  Forvaltningsafdelingen kan normalt kun med  

 værgens samtykke sælge aktiver, opsige pantebreve og gældsbreve, udnytte  

 eller bortsælge tegningsrettigheder eller aktieretter og anbringe kontante  

 midler.
Dispositionen kan foretages uden værgens samtykke, hvis værgens  

 erklæring ikke kan indhentes, eller dispositionen er nødvendig for at bevare  

 kapitalen.
Stk. 2.  Begæring om retslige skridt på grundlag af  

 bestyrede værdipapirer kan normalt kun indgives med værgens samtykke.
Er  

 værgen debitor ifølge værdipapiret, kan en sådan begæring kun indgives med  

 statsamtets godkendelse.
 Stk. 3.  Reglerne i § 42, stk. 2, 2. og 3. pkt., finder  

 tilsvarende anvendelse på de dispositioner m.v., der er nævnt i stk. 1 og 2.
§ 47.  Forvaltningsafdelingen skal godkende forandring  

 af sikkerheden for eller forpligtelsen ifølge værdipapirer, herunder  

 gældsovertagelse.
Afgørelsen kræver normalt værgens samtykke.
Reglerne i §  

 42, stk. 2, 2. og 3. pkt., finder tilsvarende anvendelse.
 Stk. 2.  Er værgen debitor i følge værdipapiret, kræver  

 forandringer efter stk. 1 statsamtets godkendelse.
 Stk. 3.  Forvaltningsafdelingens underskrift træder i  

 stedet for værgens ved bestyrede midler.
 § 48.  Forvaltningsafdelingen skal ved bestyrelse af  

 pantebreve og andre værdipapirer, der er udstedt i henhold til  

 Justitsministeriets bekendtgørelse om ydelse af henstand med ubetaling af  

 umyndige livsarvingers arv påse, at værdipapirets vilkår om betaling af rente  

 og andre særlige vilkår opfyldes.
§ 49.  Stemmeretten i henhold til bestyrede midler  

 tilkommer værgen, medmindre andet er bestemt.
Forvaltningsafdelingen skal  

 tiltage sig stemmeretten, hvis forvaltningsafdelingen bliver opmærksom på, at  

 det må anses for nødvendigt af hensyn til formuens bevarelse eller sikring af  

 dens fremtidige afkast.
 Stk. 2.  Tilkommer udbyttet en anden end kapitalejeren  

 tilkommer stemmeretten altid forvaltningsafdelingen, medmindre andet er  

 bestemt.
 § 50.  Forvaltningsafdelingen skal i øvrigt påse, at  

 midlerne bestyres betryggende, herunder at værdipapirer ikke forældes.
 § 51.  Forvaltningsafdelingen skal påse, at udbetaling  

 af formuen eller dele deraf kun sker efter godkendelse fra statsamtet, jf.  

 værgemålslovens § 39.
 Stk. 2.  Indgiver værgen ansøgning om frigivelse af  

 formue til forvaltningsafdelingen, videresender forvaltningsafdelingen  

 ansøgningen til statsamtet med oplysning om formuens størrelse og  

 sammensætning og eventuelle supplerende oplysninger.
 § 52.  Forfaldne renter udbetales til værgen på  

 begæring indtil 12 måneder efter forfaldstid, jf. dog stk. 2.
Stk. 2.  Forvaltningsafdelingen kan bestemme, at renter  

 kun delvis kan udbetales, hvis den samlede indtægt må antages åbenbart at  

 overstige, hvad der er nødvendigt til dækning af behovene hos den, der er  

 under værgemål.
Forvaltningsafdelingen kan bestemme, at værgen skal aflægge  

 et budget over forbrug af indtægter.
 § 53.  Såfremt værgen skal indsende regnskab til  

 forvaltningsafdelingen, skal forvaltningsafdelingen underrette  

 Civilretsdirektoratet herom med oplysning om kontohavers navn og  

 personnummer.
 Stk. 2.  Såfremt forvaltningsafdelingen udleverer midler  

 til værgen i medfør af § 34, stk. 3, skal den underrette statsamtet herom.
§ 54.  Ved værgemålets ophør skal midlerne uden  

 opsigelse stilles til rådighed for den, der var under værgemål, eller den  

 pågældendes dødsbo.
Forvaltningsafdelingen skal underrette  

 Civilretsdirektoratet herom.
Båndlagte midler bestyres fortsat i  

 overensstemmelse med bestemmelser i testamente, gavebrev m.v.
Tilsyn med forvaltningsafdelingerne § 55.  Civilretsdirektoratet fører tilsyn med  

 forvaltningsafdelingerne.
Direktoratet kan afkræve forvaltningsafdelingerne  

 enhver oplysning, der har betydning for tilsynet.
 § 56.  Forvaltningsafdelingernes afgørelser kan  

 indbringes for Civilretsdirektoratet.
 § 57.  Ansatte i forvaltningsafdelingerne har  

 tavshedspligt med hensyn til, hvad de erfarer vedrørende bestyrelse af  

 midler.
 Ikrafttræden m.v.
 § 58.  Bekendtgørelsen træder i kraft den 1. januar  

 1997.
 Stk. 2.  Følgende bekendtgørelser ophæves:
 § 59.  Reglerne i denne bekendtgørelse finder  

 anvendelse på regnskaber for 1996 og senere.
 Stk. 2.  Sager, som inden den 1. januar 1997 er under  

 behandling i det statsamt, hvor værgen bor, færdigbehandles der efter  

 reglerne i denne bekendtgørelse, jf. dog værgemålslovens § 54, stk. 2.
Stk. 3.  Er en person under værgemål arving i et dødsbo,  

 hvor dødsfaldet har fundet sted inden den 1. januar 1997, anvendes de hidtil  

 gældende regler for værgens optræden på skifte.
Reglerne i denne  

 bekendtgørelse finder dog anvendelse på skifte af uskiftet bo, når den  

 længstlevende ægtefælle dør efter den 1. januar 1997, eller der anmodes om  

 skifte i den længstlevendes live efter dette tidspunkt.
 Stk. 4.  Anbringelse kan fortsat ske i værdipapirer, der  

 er omfattet af den tidligere ophævede bekendtgørelse nr. 475 af 17. september  

 1981 om anbringelse af umyndiges midler.
