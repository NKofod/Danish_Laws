Fremsat den 1. april 2016 af Rasmus Nordqvist (ALT), Josephine Fock (ALT) og René Gade (ALT) Forslag til folketingsbeslutning om oprettelse af Center for Socialøkonomisk Iværksætteri, Virksomhed og Vækst Folketinget pålægger regeringen inden den 1. januar 2017 at oprette Center for Socialøkonomisk Iværksætteri, Virksomhed og Vækst.
Bemærkninger til forslaget Det er afgørende for socialøkonomien, at viden, ekspertise og rådgivning på området fastholdes, fornyes og formidles.
Med nedlæggelsen af Vækstcenter for Socialøkonomiske Virksomheder i 2015 mangler Danmark en central aktør, der kan agere samlingspunkt for socialøkonomiens fremgang.
Alternativet foreslår derfor at oprette et nyt, uafhængigt viden- og innovationscenter inden for socialt iværksætteri og socialøkonomiske virksomheder.
Centeret skal have et stærkt nordisk perspektiv, da Danmark med fordel kan samarbejde med ikke mindst Sverige og Norge om at oparbejde socialøkonomiske løsninger på en række økonomiske og sociale samfundsudfordringer.
Der er i forvejen en god tradition for at samarbejde om socialøkonomisk virksomhed i Norden, men der mangler et systematisk samarbejde.
 Centeret bør blandt andet beskæftige sig med:
  En hotline til sociale iværksættere, socialøkonomiske virksomheder, kommuner, civilsamfundsorganisationer og virksomheder m.v.
  Kapacitetsudvikling til lokale erhvervsråd, væksthuse m.v.
  En inspirationsbank målrettet til kommuner, civilsamfundsorganisationer, erhvervslivet m.v.
  Fortalervirksomhed og markedsføring af socialt iværksætteri og socialøkonomiske virksomheder.
 Forslaget er fremsat som en del af Alternativets iværksætterpakke »Et entreprenant Danmark  færre forhindringer, flere muligheder«.
Økonomiske konsekvenser Forslaget vil medføre en udgift på anslået 8 mio. kr. til lønninger, rejser, formidlingsaktiviteter m.v.
Skriftlig fremsættelse Rasmus Nordqvist (ALT):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om oprettelse af Center for Socialøkonomisk Iværksætteri, Virksomhed og Vækst.
(Beslutningsforslag nr.
B 134) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
