Lovgivning I følge § 4, stk. 5 i Sundhedsstyrelsens bekendtgørelse nr. 49 af 8.  

 januar 1987 om lægemidlers kvalitet skal ændringer i en specifikation for et  

 lægemiddel eller en råvare (lægemiddelstof, virksomme bestanddele, hjælpestof  

 eller emballage), som ikke eller kun delvis udgøres af en standard optaget i  

 en gældende udgave af en farmakope, godkendes af Sundhedsstyrelsen.
Hvornår kan ansøgning undlades? Som det fremgår ovenfor, skal man ikke ansøge om ændring, såfremt der som  

 specifikation henvises til en farmakope, og ændringen består i skift til en  

 nyere udgave af denne.
Man skal heller ikke ansøge om skift fra egen  

 specifikation til en ny-introduceret monografi i den Europæiske Farmakope,  

 men det forudsættes, at man i sådanne tilfælde sikrer sig, at de mulige  

 urenheder i den aktuelle råvare kontrolleres med farmakopemonografien.
 I forbindelse med ændringer i analysemetoder og grænser (indsnævringer),  

 som skyldes almindelig opdatering i overensstemmelse med udviklingen inden  

 for kvalitetsnormer m.v., ønsker Lægemiddelstyrelsen først at modtage disse  

 reviderede specifikationer, når Lægemiddelstyrelsen i forbindelse med  

 stikprøvekontrollen eller i anden anledning rekvirerer opdaterede  

 specifikationer.
Hvornår kræves ansøgning om ny markedsføringstilladelse? I tilfælde af at komposition og specifikationer for et præparat er ændret  

 væsentligt, kan dette føre til en nyregistrering.
For vitamin- og  

 mineralpræparater gælder, at en ny ansøgning kræves ved skift af  

 salt/kompleks for den anvendte vitamin- eller mineralkilde, ved  

 styrkeændring, herunder ændring fra flerdosis til enkeltdosisformulering  

 (eks. mikstur), ved ændring af lægemiddelform samt ved tilføjelse eller  

 fjernelse af et eller flere lægemiddelstoffer for multivitamin- og  

 mineralpræparater.
For naturlægemidler gælder, at en ny ansøgning kræves ved  

 styrkeændring, herunder ændring fra flerdosis til enkeltdosisformulering  

 (eks. mikstur), ved ændring af lægemiddelform samt ved tilføjelse eller  

 fjernelse af en eller flere aktive bestanddele for flerkomponentpræparater.
Ansøgningen En ansøgning om ændring i specifikationer for en farmaceutisk specialitet  

 skal udgøres af udfyldt ansøgningsskema og tilhørende nødvendig dokumentation  

 og indsendes til Lægemiddelstyrelsen Lægemiddelkontrollen Frederikssundsvej 378 2700 Brønshøj Telefon 4488 9111, lokal 282 eller 274. Telefax 4494 3676 Ansøgningsskemaer kan rekvireres sammesteds.
 Ændringer i specifikationer kan omfatte en eller flere ændringer i:
 1. Lægemidlets, bulkvarens eller råvarens oprindelse,  

 sammensætning og/eller fremstillingsmåde.
 2. De anvendte afprøvningsmetoder med tilhørende  

 grænser.
 3. Opbevaringsforhold eller opbevaringstid.
 Ansøgning om en ændring skal angive typen af ændring og skal tydeligt  

 beskrive, hvori ændringen består i forhold til den tidligere specifikation.  

 Ansøgningen skal begrundes og dokumenteres svarende til det omfang, der  

 kræves ved registrering af lægemidlet.
Kompositionsskema I forbindelse med ansøgning om ændringer i sammensætningen af et  

 lægemiddel ønskes fremsendt et opdateret kompositionsskema.
Markedsføring af lægemidler med ændret specifikation For visse ændringer gælder der som hovedregel følgende  

 overgangsbestemmelser ved markedsføring af lægemidler med ændret  

 specifikation.
Ændret sammensætning Der skal fremsendes meddelelse til Lægemiddelstyrelsen om tidspunktet for  

 markedsføring af præparat med ændret sammensætning.
 Ved mindre ændringer i et lægemiddels sammensætning accepteres det, at  

 begge sammensætninger er på markedet samtidig i en periode på 6 måneder.  

 Perioden starter, når første nye pakning introduceres.
 Medfører ændringen, at lægemidlets udseende eller smag er forandret, skal  

 det ændrede lægemiddel i overgangsperioden forsynes med hjælpeetiket, hvoraf  

 det fremgår, at udseendet eller smagen er forandret, men indholdet i øvrigt  

 uforandret.
Ændret opbevaringstid Ved ændring i et lægemiddels opbevaringstid skal det hidtidige lægemiddel  

 trækkes tilbage fra markedet, såfremt den hidtil anvendte udløbstid er  

 længere end den nye.
Som hovedregel bør overklæbning ikke finde sted.
