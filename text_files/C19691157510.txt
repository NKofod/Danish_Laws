 I.
 I tilslutning til den for nogle dage siden udsendte underretning om de af  

 højesteret (U 69.828, 831 og 833) afsagte domme i narkotikassager skal jeg  

 meddele følgende::
 1.
 Det må anses for fastslået, at salgsprovenuet uden fradrag af indkøbspris  

 ikke kan anses som udbytte, medmindre særlige omstændigheder foreligger.  

 Dette forbehold kan tænkes at tage sigte på den situation, at salgssummen  

 findes i behold.
 2.
 Uanset at højesterets flertal ikke direkte har taget stilling til, om der  

 var grundlag for konfiskation af det indkomne salgsbeløb efter § 75, stk. 3,  

 jfr. stk. 2, nr. 3) (værdien af corpus delicti), må det antages, at der ikke  

 under påberåbelse af denne bestemmelse kan opnås konfiskationsresulteter, der  

 går videre end nævnt under 1.
 3.
Når flertallet ikke har fundet grundlag for konfiskation i sagen mod Jan  

 Arthur Christensen og har begrænset konfiskationsbeløbet til 400 kr. i sagen  

 mod Bennhøft, må det formodes at have sammenhæng med, at højesteret ikke har  

 kompetence til at foretage bevisbedømmelse.
Af dommene kan der således næppe  

 drages den slutning, at der ikke bør konfiskeres et beløb, der ligger udover,  

 hvad der bevisligt udgør fortjenesten.
 II.
 Under henvisning til de af højesteret afsagte domme opstilles følgende  

 retningslinier for anklagemyndighedens konfiskationspåstande:
A.
Såfremt stoffet er i behold, påstås konfiskation af stoffet i medfør af  

 § 77 a.
B.
Såfremt salgssummen for stoffet helt eller delvis er i behold, påstås  

 konfiskation af salgssummen efter § 75, stk. 1, subsidiært § 75, stk. 3,  

 sammenholdt med § 75, stk. 2 nr. 3).
C.
I det omfang konfiskation ikke kan ske efter det under A. og B.  

 anførte, påstås konfiskation af et til udbyttet svarende beløb i medfør af  

 straffelovens § 75, stk. 1. Udgangspunktet for beregningen af udbyttet er det  

 beløb, som er kommet ind ved salget med fradrag af indkøbsprisen.
Betaling  

 for medvirken ved salget fradrages ikke, og konfiskeres således eventuelt  

 dobbelt.
Kan oplysningerne om indkøbspris og salgspris ikke sandsynliggøres,  

 påstås konfiskation af et skønsmæssigt beløb, der med sikkerhed må antages at  

 dække fortjenesten.
Det beløb, der påstås konfiskeret, anføres i  

 anklageskriftet.
I anklageskriftets forholdsbeskrivelse angives omfanget af  

 forholdet såvidt muligt ved mængde, subsidiært salgspris, idet en afgivelse  

 af både indkøbs- og udsalgspris kan virke præjudicerende, hvis der bliver  

 spørgsmål om konfiskation af et større beløb end differencen.
Under  

 efterforskningen må opmærksomheden være henvendt på at tilvejebringe  

 oplysninger af betydning for skønnet over den formodede fortjeneste, herunder  

 oplysninger til bekræftelse eller afkræftelse af sigtedes forklaring om  

 fortjenesten.
D.
Tidligere domfældte, hos hvem der er sket konfiskation af den fulde  

 salgssum, har ikke krav på regulering efter straffelovens § 3, stk. 2. Rejser  

 nogen spørgsmål om nedsættelse, henvises der til at søge eftergivelse ved  

 benådning, jfr. straffelovens § 97 c, og fremkommer andragende om benådning,  

 bør anklagemyndigheden ikke udtale sig imod nedsættelse af  

 konfiskationsbeløbet til et beløb, der skønnes at svare til den indvundne  

 fortjeneste.
 III.
Af hensyn til strafudmålingen vil det være af betydning at skaffe  

 oplysninger, der kan vise, om tiltalte helt eller delvis har levet af handel  

 med euforiserende stoffer.
Der må tillige lægges vægt på at søge sagernes  

 behandling - herunder behandlingen ved retterne - fremskyndet.
