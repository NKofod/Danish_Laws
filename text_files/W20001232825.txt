Klage over manglende opfølgning  

 på blodprøvesvar Nævnet lagde til grund, at patientens egen læge først  

 blev orienteret om blodprøvesvarene den 27. marts 1998.
 Nævnet fandt blandt andet, at speciallægen havde udvist  

 manglende omhu og samvittighedsfuldhed ved ikke at sikre opfølgning og  

 behandling af fundene den 15. og den 18. december 1997. Nævnet fandt  

 således, at en patient, som var mistænkt for at lide af en  

 nervebetændelse, og som havde svært forhøjet blodsukker,  

 uden unødig ventetid burde udredes for sukkersyge.
 Nævnet lagde ved afgørelsen vægt på, at  

 speciallægen ved sin undersøgelse af patienten vurderede, at  

 denne kunne have en begyndende nervebetændelse, og at en  

 blodprøve viste, at patienten havde et forhøjet blodsukker.
 Det forhold, at speciallægen orienterede patienten om  

 blodprøveresultaterne den 18. december 1997, fandt nævnet ikke  

 ændrer dette.
 Nævnet lagde herved vægt på, at en patient ikke kunne  

 formodes selvstændigt at følge op på et  

 blodprøvesvar eller fortolke betydningen heraf, og nævnet fandt  

 herefter, at speciallægen ikke havde levet op til almindelig anerkendt  

 faglig standard, idet han først efter tre måneder orienterede  

 egen læge om patientens mulige sukkersyge.
