Voldsrisiko i forbindelse med arbejdets udførelse Denne At-meddelelse oplyser om vold og trusler om vold, røveri og lignende  

 overgreb mod de ansatte i forbindelse med arbejdets udførelse.
Der vejledes  

 om, hvilke foranstaltninger der kan iværksættes for at reducere og forebygge  

 sådanne typer hændelser.
At-meddelelsen omhandler såvel fysisk vold, der kan indebære en direkte  

 eller indirekte trussel mod de ansattes sikkerhed og sundhed.
Det indbefatter  

 både ansatte, som direkte bliver udsat for vold, og ansatte, der er vidne til  

 sådanne overgreb.
Ved fysisk vold  er der tale om aktivt påført vold som fx slag,  

 spark, bid, kvælningsforsøg og knivstik.
Der kan også være tale om, at de  

 ansatte bliver involveret i voldsomme hændelser, fx i forbindelse med et  

 røveri.
 Psyksisk vold omfatter episoder, hvor de ansatte bliver udsat for  

 verbale trusler, krænkelser, truende adfærd, systematisk fornedrelse,  

 ydmygelse eller lignende.
 Begge typer af vold kan være rettet direkte mod den ansatte eller  

 indirekte, hvor den ansattes familie, venner eller andre nærstående personer  

 er genstand for vold eller trusler om vold.
Særligt udsatte erhvervsgrupper Vold og trusler om vold forekommer hyppigst inden for følgende  

 erhvervsgrupper:
Erhver hvor ansatte administrerer eftertragtede værdier, fx penge,  

 medicin eller lignende.
Det gælder arbejde i pengeinstitut eller ved  

 pengetransport, arbejde i posthus, på tankstation, i døgnkiosk, i lægepraksis  

 eller apotek og ved taxakørsel.
 Erhver hvor de ansatte i kraft af deres stilling forbindes med en  

kontrol- eller magtfunktion.
 Det gælder arbejde i fængsler, kommunal administration, skoler,  

 psykiatriske institutioner, flygtningecentre, politiet samt udøvelse af  

 kontrol i offentlige transportmidler.
Voldsrisikoen optræder hyppigt i situationer, hvor den ansatte gennem sit  

 arbejde bliver nødt til at nægte en bruger (klient, kunde o.l.) noget,  

 vedkommende gene vil have, eller hvor der stilles krav om en bestemt adfærd  

 hos brugeren, som denne ikke accepterer.
Den voldelige udtryksform kan være  

 udtryk for, at brugeren reagerer i frustration eller fordi vedkommende føler  

 sig provokeret.
Den voldelige reaktion kan også være udtryk for, at brugeren  

 føler sig presset eller oplever manglende respekt og omsorg.
 Erhverv som indebærer en særlig risiko for konfrontation med muligt  

 aggressive eller voldsomt udadreagerende personer.  Det gælder fx arbejde  

 i institutioner for psykisk udviklingshæmmede eller senil demente personer,  

 psykiatriske afdelinger, socialforvaltninger, krisecentre, butikscentre,  

 offentlige transportmidler, restauranter/diskoteker eller arbejde på  

 skadestuer.
Volden er her ofte udtryk for afmagt, frustration og fortvivlelse fra  

 patientens eller brugerens side, fx fordi vedkommende oplever, at han/hun  

 bliver overhørt eller ikke forstået.
Voldssituationer kan ligeledes opstå på  

 grund af påvirkning af alkohol, medicin eller andre stoffer.
Særligt sårbare grupper I arbejdsmiljølovgivningen er der fastlagt specielle regler for særligt  

 sårbare grupper.
 Ved arbejde, der indebærer en særlig risiko for vold, må unge under 18 år  

 ikke beskæftiges, medmindre den unge arbejder sammen med en person over 18  

 år.
Endvidere skal gravide og ammende ansatte beskyttes mod farer, som for dem  

 er særlig alvorlige.
På arbejdspladser med særlig voldsrisiko må det derfor  

 vurderes, hvornår der er behov for at træffe særlige foranstaltninger til  

 beskyttelse af den gravide, jf.
At-anvisning nr. 4.0.0.2/oktober 1996 om  

 gravide og ammendes arbejdsmiljø.
Reaktioner under og efter en voldsepisode Udsættelse for voldsepisoder kan medføre død, legemsbeskadigelse,  

 kropslige, følelsesmæssige reaktioner, ændret opmærksomhed/koncentration samt  

 adfærdsmæssige reaktioner.
 Følgende reaktioner kan opstå under og efter en voldsepisode:
Kropslige reaktioner som utilpashed, urolig mave, tendens til  

 opkastning, rysten på hænder og vanskeligheder med at styre sine bevægelser,  

 svedtendens eller kuldefornemmelse, hjertebanken, svimmelhed og tendens til  

 besvimelse.
Ca. 1-7 dage efter episoden kan der endvidere forekommer  

 reaktioner som søvnproblemer, herunder opvågning med mareridt,  

 træthedsfornemmelser, overfølsomhed over for pludselige lyde samt angst for  

 mørke.
Følelsesmæssige reaktioner som vrede, skyldsfølelse, angst,  

 nedtrykthed samt panikreaktioner fx præget af handlingsmæssig blokering eller  

 magtesløshed.
Ca. 1-7 dage efter episoden kan der forekomme reaktioner som  

 tilsyneladende umotiveret gråd, følelsesmæssig tilbagetrækning,  

 irritabilitet, vredesudbrud, tibagevendende stærk genoplevelse af episoden  

 (»flashbacks«), oplevelse af stærkt ubehag ved udsættelse for  

 omstændigheder, der minder om episoden samt svækket selvtillid og tendens til  

 selvbebrejdelser og skyldfølelse.
Ændret opmærksomhed/koncentration/tænkning hvor både egne og  

 andres bevægelser opleves som unaturligt langsomme.
Afstandsbedømmelsen kan  

 forvrænges, så omgivelserne enten opleves meget tæt på eller langt væk.  

 Ligeledes kan tidsopfattelsen forvrænges, så få minutter opleves som en  

 væsentlig længere periode, eller tiden opleves, som om den næsten er gået i  

 stå.
Endvidere kan der optræde uvirkelighedsfornemmelse, nedsat  

 opmærksmhed/koncentration og hukommelsesbesvær.
Adfærdsmæssige ændringer i form af overdreven eller formålsløs  

 aktivitet eller formålsløs aktivitet.
Reaktionen kan også være passivitet,  

 nedsat bevægelsestempo eller overdreven pjattet adfærd eller sort humor.
Ca.  

 1-7 dage efter episoden kan der optræde tendens til at isolere sig fra andre  

 eller frygt for at være alene.
 Ovennævnte reaktioner på en voldsepisode kan betragtes som  

 advarselssignaler, som virksomheden bør være opmærksom på, når behovet for  

 iværksættelse af hjælp og støtte til den voldsramte skal vurderes.
En del af de personer, som udsættes for vold eller trusler om vold, vil  

 gennemløbe et reaktionsmønster, som omfatter flere af ovennævnte reaktioner.  

 Reaktionerne vil kunne optræde med meget forskellig styrke fra person til  

 person.
Ligeledes kan tidspunktet for reaktionernes indtræden variere fra  

 person til person.
 Følgende forhold kan have indflydelse på personens oplevelser af og  

 reaktioner på en voldsepisode:
 Personens erfaringer med tilsvarende voldsepisoder og den måde, de er  

 blevet bearbejdet på.
 Voldsepisodens alvorlighed, om den fx var livstruende, dens tidsmæssige  

 udstrækning og personens rolle og placering under episoden.
 Arbejdsforholdene generelt: En voldsepisode kan opleves mere alvorligt,  

 hvis arbejdsforholdene er præget af en viden om, at en risiko for vold er til  

 stede, specielt ved alenearbejde, ligesom manglende åbenhed og accept i  

 virksomheden i forhold til voldsrisikoen kan forstærke de psykiske  

 belastninger.
Som oftest vil førnævte reaktioner gradvist forsvinde efter 1-2 ugers  

 forløb.
I løbet af 1-2 uger efter voldsepisoden vil nogen ansatte dog i  

 perioder fortsat kunne opleve nogle af ovennævnte symptomer ved begivenheder,  

 der minder personen om voldsepisoden.
Eller personen kan i perioder opleve  

 stærk modvilje mod at gå på arbejde.
For de flestes vedkommende vil sådanne  

 periode blive kortere, som tiden går, og der vil gå længere tid imellem, at  

 de indtræder.
 I nogle tilfælde kan reaktionerne dog få et kronisk forløb (posttraumatisk  

 belastningsreaktion).
I forhold til arbejdspladsen kan reaktionen efter en voldsepisode vise sig  

 som en svækket faglig selvtillid, forringet konfliktløsningsevne og frygt for  

 at gå ind i fremtidige voldssituationer.
Evnen til at kunne gøre dette, vil  

 ofte være påkrævet i visse erhverv.
Forebyggelse af vold på arbejdet I nogle erhverv vil arbejdets udførelse altid indebære en vis risiko for  

 vold.
Ofte vil risikoen for vold dog kunne reduceres betydeligt eller endda  

 fjernes helt gennem passende foranstaltninger.
 På arbejdspladser, hvor der forekommer voldsepisoder, skal  

 sikkerhedsorganisationen drøfte mulige foranstaltninger til forebyggelse af  

 vold og risiko for vold, og informere de ansatte om planlagte og trufne  

 foranstaltninger.
Vurdering af voldsrisikoen i forbindelse med arbejdets udførelse skal  

 udgøre en del af arbejdspladsvurderingen.
Vedlagte skema side 8 indholder  

 vejledende retningslinjer for forebyggelse af vold, som kan tilpasses den  

 enkelte arbejdsplads.
 Arbejdsgiveren skal sørge for, at hver enkelt ansat, uanset  

 ansættelsesforholdets karakter og varighed, får en tilstrækkelig og  

 hensigtsmæssig oplæring og instruktion i at udføre arbejdet på farefri måde.
Ved arbejde med kendt voldsrisiko er det især vigtigt med tilpasset  

 instruktion, uddannelse og information om forhold, som har betydning for  

 voldsrisiko i forbindelse med arbejdets udførelse.
Nyansatte har et særligt  

 behov for instruktion.
 Derudover kan - afhængig af erhverv - en eller flere af følgende  

 foranstaltninger være nødvendige:
Tekniske foranstaltninger som fx personbårne alarmsystemer, alarm-  

 og kaldesystemer, TV-overvågning o.l.
Ved særlig risiko for voldssituationer  

 kan personligt sikkerhedsudstyr være nødvendig.
Indretningsmæssige foranstaltninger i form af indretning af  

 arbejdspladsen, hvor hensynet til såvel brugeren som den ansatte tilgodeses,  

 så risikoen for vold reduceres mest muligt.
Dette kan bl.a. ske ved, at  

 lokalet udformes og indrettes på en måde, der giver brugeren et roligt og  

 venligt indtryk og som giver den ansatte sikkerhed og tryghed.
Risikofyldt  

 arbejde bør flyttes til egnede lokaler.
 Etablering af flugtveje og fysisk afskærmning mellem den ansatte og kunden  

 fx i form af skranke eller splintfri glas bør ligeledes overvejes.
 Såfremt brugeren bor og lever på stedet, fx sygehus eller institution, kan  

 eneværelse og god lokaleindretning have en forebyggende effekt i forhold til  

 voldsrisiko.
Arbejdsorganisatoriske foranstaltninger i form af en organisering  

 af arbejdet, som mest mulig forebygger aggressiv adfærd og vold.
Dette kan  

 bl.a. ske ved at sikre korte ventetider for brugeren og ved at undgå  

 skiftende sagsbehandlere.
Endvidere bør de ansattes sikkerhed inddrages og  

 vurderes i tilknytning til fx visitering og vagtplanlægning.
Endvidere kan  

 omrokering af personale eller tilførsel af personale ved visse typer  

 risikofyldt arbejde være en løsning.
Klare retningslinjer for hvordan de ansatte forholder sig i  

 forbindelse med vold eller ved trusler om vold, herunder procedurer for,  

 hvordan man kommer nødstedte kolleger til hjælp.
Udarbejdelse af  

 retningslinjer i forbindelse med evt. hurtig tilkaldelse af hjælp fra fx  

 vagtberedskab eller politi.
 Uddannelsesmæssige foranstaltninger i form af bl.a. særskilt  

 uddannelse af ansatte hvad angår klienters/patienters tilstand og adfærd samt  

 information om andre forhold, som har betydning for voldsrisiko i forbindelse  

 med arbejdets udførelse.
I erhverv med kendt voldsrisiko kan det endvidere være hensigtmæssigt med  

 uddannelse i samtaleteknik, konfliktforebyggelse og konfliktløsning.  

 Endvidere kan træning i frigørelses- og fastholdelsesteknik være  

 hensigtsmæssig.
Endelig bør de ansatte have kendskab til psykisk krisehjælp.
Når skaden er sket Det er vigtigt, at der på arbejdspladsen er etableret procedurer, som  

 sikrer anmeldelse og opfølgning ved episoder med vold og trusler om vold.  

 Følgende elementer kan indgå i en sådan procedure:
Både den skadelidte og evt. arbejdskolleger, som har været med ved  

 hændelsen, kan have behov for kollegial psykisk førstehjælp og bør gives  

 støtte og mulighed for at tale ud om sine oplevelser.
Det er vigtigt, at  

 skadelidte ikke efterlades alene de første timer efter hændelsen.
 Ansatte, som har været udsat for stærkt chokerende hændelser, bør hurtigst  

 muligt tilbydes lægelig og psykologisk behandlig efter behov.
 Arbejdsgiver, arbejdsleder eller anden aftalt person informeres, så de  

 nødvendige tiltag kan igangsættes.
 Sikkerhedsorganisationen informeres med henblik på undersøgelse af  

 hændelsen og drøftelse af forebyggende foranstaltninger.
Arbejdsulykker som følge af vold og trusler om vold skal anmeldes til  

 Arbejdstilsynet efter gældende regler om arbejdsulykker, jf.
At-meddelelse  

 nr. 6.02.1 om anmeldelse af arbejdsulykker og forgiftningstilfælde.
 Ved mere alvorlige voldsepisoder er det vigtigt, at de ansatte informeres,  

 så de indbyrdes og sammen med lederen kan drøfte den stedfundne voldsepisode  

 med henblik på at forebygge usikkerhed og rygtedannelse samt  

 individualisering af hændelsen.
Tabel Vejledende retningslinjer for forebyggelse af vold på arbejdspladsen Vedlagte tabel gengiver forskellige faser, som kan indgå i en systematisk  

 forebyggelse af vold og voldsrisiko.
For hver fase er angivet de tilhørende  

 aktiviteter.
Der er tale om et cyklisk forløb, hvor det kan vise sig, at  

 overvågningsfasen (fase 5) giver anledning til nyvurdering af een af de  

 tidligere faser.
Informer altid de ansatte om resultaterne af de forskellige  

 fasers aktiviteter med henblik på at fastholde opmærksomheden på problemet.
 BAGGRUND:
 - Bekendtgørelse nr. 867 af 13. oktober 1994 om arbejdets udførelse.
 Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
