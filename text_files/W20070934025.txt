Landsskatteretskendelse vedr.
Gaveafgift af gaveoverdragelse Sagen drejer sig om gaveafgift af  

 gaveoverdragelse af nominelt 324.000 kr.
A-aktier og nominelt 12.000 kr.  

 B-aktier i B A/S (herefter benævnt selskabet). Gavegiver er gavemodtagers  

 far.
Klagen vedrører  

 værdiansættelsen af aktierne.
Gavegiver og gavemodtager har opgjort værdien  

 til  

 19.552.000 kr. svarende til kurs 5.819. ToldSkat har ansat værdien til  

 42.201.600 kr. svarende til kurs 12.560 og har under hensyntagen dertil  

 opgjort  

 gaveafgiftsberegningen således (før renter):
Gavebeløb nom. 336.000 kr.  

 til kurs 12.560 42.201.600 kr.
Afgiftsfrit bundbeløb 51.500 kr.
Passivpost 6.326.040 kr.
Afgiftsgrundlag 35.824.060 kr.
Gaveafgift heraf er 15 % 5.373.609 kr.
Landsskatterettens afgørelse Gaveafgiften ansættes  

 således:
Gavebeløb nom. 336.000 kr.  

 til kurs 12.514 42.047.646 kr.
Afgiftsfrit bundbeløb 51.500 kr.
Passivpost 6.302.947 kr.
Afgiftsgrundlag 35.693.199 kr.
Afgiftsgrundlag 35.693.199 kr.
Sagens oplysninger ToldSkat modtog den 26. maj  

 2004 gaveanmeldelse af 25. maj 2004 om gaveoverdragelse af nominelt 336.000  

 kr.  

 aktier i selskabet svarende til ca. 46 % af aktiekapitalen i selskabet fra C (gavegiver) til sønnen A  

 (gavemodtager). Værdien af de overdragne aktier, passivposten og gavebeløbet  

 var i gaveafgiftsanmeldelsen opgjort til henholdsvis 18.610.000 kr.,  

 3.716.400  

 kr. og 14.842.100 kr.
Værdien af de overdragne aktier var opgjort på grundlag  

 af en aktiekurs på 5539. Gaveafgiften til betaling blev under henvisning  

 hertil  

 opgjort til 2.226.315 kr. svarende til 15 % af 14.842.100 kr.  

 Gaveafgiftsgrundlaget var opgjort efter fradrag af bundfradrag for 2004.  

 Værdien af de overdragne aktier blev i gavebrevet beregnet efter cirkulære  

 nr.  

 185 af 17. november 1982 ved anvendelse af hovedaktionærselskabs-reglen.
 Klagerens repræsentant har  

 efterfølgende oplyst, at der i det endelige resultat for selskabet skete en  

 regulering af udskudt skat i relation til tonnageskatteordningen, således at  

 indre værdi af aktierne skulle nedsættes fra 106.673.000 kr. til 106.496.000  

 kr., jf. bilag 1 og 2 til gaveafgiftsanmeldelsen.
 Selskabet havde i henhold til  

 årsregnskabet for indkomståret 2003 en egenkapital på ca. 148 mio. kr.
 Selskabets aktiebesiddelser i  

 datterselskaber udgjorde i 2003 ca. 47 % af balancesummen og bestod, udover  

 aktiebesiddelsen i datterselskabet D A/S, også af aktier i de 50 % ejede  

 selskaber, E A/S, F og G Ltd.
 Selskabets likvide  

 beholdninger og værdipapirer udgjorde samme år ca. 24 % af balancesummen.
Selskabet ejede i år 2003 tre  

 udlejningsejendomme med en værdi svarende til ca. 21 % af den samlede  

 balancesum.
To af ejendommene, en kontorejendom og en lagerejendom, var  

 udlejet  

 til D A/S.
 De sidste 8 % af selskabets  

 balancesum udgjorde tilgodehavender hos tilknyttede virksomheder, andre  

 værdipapirer og andre tilgodehavender.
Selskabet havde i 2003 et  

 resultat på ca. 21 mio. kr.
Resultatet af kapitalandele i tilknyttede  

 virksomheder  

 er medregnet i dette resultat med ca. 22 mio. kr. svarende til resultatet i  

 det  

 100 % ejede datterselskab, D A/S.
Omsætningen i B-gruppen var  

 på ca. 580 mio. kr., hvoraf ca. 576 mio. kr. hidrørte fra D A/S og  

 tilknyttede  

 selskaber.
Lejeindtægten fra udlejningsejendommene udgjorde ca. 3 mio. kr.,  

 heraf ca. en tredjedel fra udlejning til datterselskabet.
ToldSkats afgørelse Gaveafgiften er ansat til  

 5.373.609 kr. svarende til 15 % af 35.824.060 kr.
Værdien er beregnet efter  

 cirkulære nr. 185 af 17. november 1982 ved anvendelse af 90 % -reglen  

 (holdingselskaber). Værdien af de overdragne aktier, passivposten og  

 gavebeløbet er af ToldSkat opgjort til henholdsvis 42.201.600 kr., 6.326.040  

 kr. og 35.824.060 kr.
Værdien af de overdragne  

 aktier i selskabet er opgjort til 90 % af selskabets indre værdi, da  

 selskabet  

 er anset for at være et holdingselskab.
Der er herved lagt vægt på, at  

 aktiviteten i selskabet ifølge årsregnskabet for år 2003 bestod i  

 aktiebesiddelse i dattervirksomheden D A/S samt i de 50 % ejede selskaber, E  

 A/S, F og G Ltd. og i udlejning af 3 ejendomme.
Indtægten i selskabet bestod  

 væsentligst i resultaterne af kapitalandelene i de tilknyttede virksomheder.
Selvom selskabet har spredt  

 sin aktivitet ud over flere typer af investeringer, findes hovedaktiviteten  

 at  

 bestå i ejerskabet til dattervirksomheden D A/S, ligesom hovedparten af  

 selskabets indtægter hidrørte netop fra denne dattervirksomhed.
De øvrige  

 investeringer var typisk passive investeringer, som hver for sig  

 ville  

 medføre, at selskabet skulle opgøre sin værdi til (minimum) 90 % af indre  

 værdi.
Klagerens påstand og argumenter Klagerens repræsentant har  

 fremsat påstand om, at gaveafgiften nedsættes.
Værdien af de overdragne  

 aktier udgør 19.552.000 kr. svarende til kurs 5.819 ved anvendelse af  

 hovedaktionærselskabs-reglen.
Kursen er beregnet på baggrund af de  

 regnskaber,  

 der er afsluttet senest forud for gavetidspunktet den 25.maj 2004.  

 Repræsentanten er enig i selve opgørelsesprincippet ved beregningen af  

 gaveafgiften inklusive ejertidsnedslag ved beregning af passivposten.
 Gaveoverdragelsen af aktierne  

 i selskabet skal værdiansættes efter hovedaktionærselskabs-reglen, fordi  

 selskabet dels driver egentlig erhvervsvirksomhed med drift og udlejning af  

 ejendomme dels besidder andele i andre selskaber uden at have majoriteten af  

 aktierne i disse selskaber, når der ses bort fra aktiebesiddelsen i  

 datterselskabet D A/S.
90 % - reglen om  

 holdingselskaber skal ikke anvendes, fordi selskabet ikke kan anses for at  

 være  

 et holdingselskab.
Holdingselskaber er efter den almindelige definition  

 typisk  

 aktieselskaber, der ikke selv driver erhvervsvirksomhed, men som ved at eje  

 aktiemajoriteten i et eller flere andre selskaber udøver kontrol med disses  

 ledelse.
Selskabet har på ingen måde kontrollen med de selskaber, der ejes  

 andele i.
 En opgørelse af værdien af  

 aktierne i selskabet, på grundlag af en regel der sigter mod inaktive  

 selskaber,  

 afspejler derfor ikke den korrekte værdi af aktierne i selskabet på  

 gavetidspunktet.
Landsskatterettens bemærkninger og begrundelse En gaves værdi fastsættes i  

 henhold til boafgiftslovens § 27, stk. 1 til dens handelsværdi på tidspunktet  

 for modtagelsen.
Der er i cirkulære nr. 185 af 17. november 1982  

 (værdiansættelsescirkulæret) fastsat nærmere retningslinjer for  

 værdiansættelse  

 af aktiver og passiver i dødsboer m.m. og ved gaveafgiftsberegningen.
Der er  

 i  

 værdiansættelsescirkulærets pkt. 17 blandt andet anført følgende vedrørende  

 værdiansættelsen af unoterede aktier:
Værdiansættelsen for  

 unoterede aktier skal ske efter aktiernes handelsværdi.
Ofte vil der ikke  

 kunne  

 fremskaffes oplysninger om handelsværdien ud fra stedfundne omsætninger,  

 eller  

 omsætninger har fundet sted under forhold, som bevirker, at den anvendte  

 overdragelseskurs er uegnet som udtryk for handelsværdien.
I så fald vil en  

 kurs udregnet efter de af Ligningsrådet fastsatte retningslinier for  

 beregning  

 af formueskattekursen kunne anvendes ved værdiansættelsen. Ligningsrådet har fastsat  

 retningslinjer for beregning af formueskattekursen ved holdingselskaber  

 således:
 E. 90 pct.-selskaber Ved kursberegningen for  

 følgende selskaber bortses der fra indtjeningsevne og deklareret udbytte.  

 Kursen beregnes til 90 pct. af den indre værdi.
Dette gælder: 1) Selskaber,  

 der  

 er trådt i likvidation, 2) selskaber, hvis virksomhed hovedsageligt består i  

 at  

 eje aktier i et eller flere andre selskaber i et sådant omfang, at disses  

 virksomhed kan kontrolleres af det aktieejende selskab og hvis indtægt  

 væsentligst består i udbytte fra andre selskaber (holdingselskaber), 3)  

 selskaber, hvis aktiver hovedsageligt består i bankindestående, værdipapirer  

 o.l., når indtægterne fortrinsvis hidrører fra afkastet af aktiverne. B A/S anses som et  

 holdingselskab ved værdiansættelsen af aktierne.
Der er herved lagt vægt på,  

 at  

 selskabet i 2003 havde sin hovedaktivitet i form af aktiebesiddelser i  

 tilknyttede virksomheder og sin væsentligste indtjening fra kapitalandelene i  

 de samme virksomheder.
Selskabet har tillige haft bestemmende indflydelse med  

 ejerandele på 50 % i alle de tilknyttede virksomheder.
Kursberegningen skal  

 derfor foretages i overensstemmelse med Ligningsrådets anvisninger om  

 beregning  

 af formueskattekursen på aktier i et holdingselskab.
 Selskabets aktivitet ved  

 udlejning af ejendomme er af så beskedent omfang, at det ikke kan anses som  

 erhvervsvirksomhed af betydning i forhold til selskabets holdingvirksomhed,  

 specielt  

 selskabets ejerskab af datterselskabet D A/S.
 Det er derfor med rette, at  

 værdien af de overdragne aktier er ansat til en kursværdi svarende til 90 %  

 af  

 selskabets indre værdi.
Opgørelsen  

 af selskabets indre værdi foretages med udgangspunkt i ToldSkats opgørelse  

 med  

 regulering for senere foretagne rettelser vedrørende værdien af udskudt  

 tonnageskat.
Kursværdien af aktierne fastsættes på det grundlag til  

 42.047.646  

 kr. svarende til kurs 12.514.
