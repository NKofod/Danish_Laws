Nr BSF 138 Forslag til folketingsbeslutning om frivillig mammografi for kvinder  

 mellem 50 og 69 år Fremsat af Jørgen Winther (V) Henriette Kjær (KF) Jan Køpke Christensen  

 (FP) Addi Andersen (CD) Pia Kjærsgaard (DF) den 29. april 1997 Folketinget pålægger regeringen at fremsætte lovforslag, der giver alle kvinder mellem 50 og 69 år ret til mammografi hvert andet år.
Bemærkninger til forslaget Brystkræft er den hyppigste kræftsygsom hos kvinder.
 Danske kvinder har den største hyppighed af brystkræft i hele Vesteuropa,  

 og danske kvinder har den største dødelighed som følge af brystkræft i hele  

 Vesteuropa.
 Ca. 3.200 kvinder får hvert år konstateret brystkræft, og i 1992 døde  

 1.400 kvinder af brystkræft.
 Det betragtes i dag som en kendsgerning, at man ved at tilbyde  

 mammografiscreening til kvinder i alderen 50-69 år vil opnå en reduktion af  

 dødeligheden som følge af brystkræft på 29 procent i den screenede gruppe.  

 Denne viden har den danske Sundhedsstyrelse haft i flere år.
 Mange andre lande som for eksempel Storbritannien, Holland, Island,  

 Finland og Sverige har i flere år haft nationale screeningsprogrammer med  

 gode resultater.
 Det er paradoksalt, at Danmark er det land i hele Vesteuropa, der har den  

 største hyppighed i brystkræft, og samtidig er det land, der stadig er meget  

 tilbageholdende med at tilbyde mammografiscreening.
 Forslagsstillerne ønsker derfor, at alle kvinder mellem 50 og 69 år får  

 ret til røntgenundersøgelse af brystet - mammografi - hvert andet år.
Forslagsstillerne er vidende om, at der allerede i dag er etableret  

 regelmæssig screening for brystkræft i Fyns Amt, Frederiksberg Kommune og  

 Københavns Kommune.
Her indkaldes alle kvinder pr. brev til mammografi, og  

 hvis kvinden udebliver, får hun tilsendt nyt brev med et nyt tilbud om  

 mammografi.
 Forslagsstillerne kan ikke anbefale et sådant screeningsprogram, idet vi  

 finder dette anmassende over for den enkelte kvinde.
Vi ønsker derimod etableret en »frivillig mammografi«, forstået  

 på den måde, at den enkelte kvinde fra det fyldte 50. år kan tilmelde sig et  

 mammografiscreeningsprogram.
Hvis den enkelte kvinde ikke på eget initiativ  

 tilmelder sig dette program, vil hun selvfølgelig heller ikke blive indkaldt  

 til undersøgelse.
 Når først den enkelte kvinde har tilmeldt sig programmet, vil hun blive  

 indkaldt til mammografi hvert andet år.
Forslagsstillerne er vidende om, at en landsdækkende mammografiscreening  

 kræver grundig forberedelse og planlægning.
Forslagsstillerne ønsker derfor  

 at præcisere, at de enkelte amter først skal iværksætte mammografiscreening,  

 når det kan etableres på fuldt lægefagligt forsvarlig vis.
Der er mange fordele ved mammografiscreening.
Lægerne finder kræftknuderne  

 på et tidligere tidspunkt.
De er derfor mindre og kan ofte fjernes med mindre  

 kirurgiske indgreb, så det ikke er nødvendigt at fjerne hele brystet.
Ligeledes kan en hel del kræftknuder findes på et så tidligt tidspunkt, at  

 der endnu ikke er kommet metastaser (døtresvulster). I så fald kan kvinden  

 undgå en ubehagelig kemokur.
Men vigtigst af alt: Dødeligheden som følge af  

 brystkræft reduceres med næsten 30 procent hos de kvinder, der tilmelder sig  

 mammografiscreeningen.
 Med hensyn til økonomien har Sundhedsstyrelsen opgjort udgiften pr.  

 undgået dødsfald ved mammografiscreening i 1994 således:
For de 50-59-årige 420.000 kr. pr. undgået dødsfald For de 60-69-årige 220.000 kr. pr. undgået dødsfald Forslagsstillerne foreslår, at de økonomiske konsekvenser af frivillig  

 mammografiscreening aftales nærmere mellem regeringen og Amtsrådsforeningen.
Skriftlig fremsættelse Jørgen Winther (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om frivillig mammografi for kvinder  

 mellem 50 og 69 år.
Beslutningsforslag nr.
B 138).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
