Vejledning om normalregulativ for kommunale  

 vandforsyninger Indhold 1 INDLEDENDE BESTEMMELSER 2 VANDFORSYNINGENS STYRELSE 3 RET TIL FORSYNING MED VAND 4 FORSYNINGSLEDNINGER 5 STIKLEDNINGER 6 OPRETHOLDELSE AF TRYK OG FORSYNING 7 VANDFORSYNING TIL BRANDSLUKNING 8 VANDINSTALLATIONER 8.1 GENERELT VEDRØRENDE VANDINSTALLATIONER 8.2 VANDINSTALLATIONER M.V.
I JORD 8.3 VANDINSTALLATIONER I BYGNINGER 9 AFREGNINGSMÅLERE 10 VANDSPILD 11 EFTERSYN AF VANDINSTALLATIONER OG OPLYSNINGSPLIGT 12 ANLÆGSBIDRAG 13 DRIFTSBIDRAG 14 BETALING AF ANLÆGS- OG DRIFTSBIDRAG 14.1 ANLÆGSBIDRAG OG DRIFTSBIDRAG PÅ EJENDOMSNIVEAU 14.2 DRIFTSBIDRAG FOR EJENDOMME SOM ER OMFATTET AF § 2 I BEKENDTGØRELSE  

 OM INDIVIDUEL AFREGNING EFTER MÅLT FORBRUG 15 STRAFFEBESTEMMELSER 16 IKRAFTTRÆDELSE 1 Indledende bestemmelser 1.1 Dette regulativ er udfærdiget i medfør af § 55 i lov om  

 vandforsyning m.v. (vandforsyningsloven), jf. lovbekendtgørelse nr.  

 130 af 26. februar 1999, som senest ændret ved lov nr. 466 af 7. juni  

 2001.
 Regulativet udleveres vederlagsfrit af vandforsyningen eller kommunen.
 Regulativet er godkendt af Miljøstyrelsen den       .
 1.2 Bestemmelserne om fastsættelse af anlægs- og driftsbidrag  

 har hjemmel i vandforsyningslovens § 53, stk. 1.
 1.3 Bestemmelserne om vandmålere og betaling efter målt  

 forbrug har hjemmel i Miljø- og Energiministeriets  

 bekendtgørelser nr. 525 af 14. juni 1996 om betaling for vand efter  

 målt forbrug m.v. på ejendomsniveau og nr. 837 af 27. november  

 1998 om individuel afregning efter målt vandforbrug, jf.  

 vandforsyningslovens § 55, stk. 6 og 7.
 1.4 Bestemmelser om offentliggørelse af det leverede vands kvalitet  

 m.v. har hjemmel i Miljø- og Energiministeriets bekendtgørelse  

 nr. 871 af 21. september 2001 om vandkvalitet og tilsyn med  

 vandforsyningsanlæg, jf. vandforsyningslovens § 55, stk. 8.
 1.5 Bestemmelserne om installationsarbejders udførelse ved  

 autoriserede VVS-installatører har hjemmel i lov nr. 206 af 27. marts  

 2000 om gasinstallationer og installationer i forbindelse med vand- og  

 afløbsledninger (autorisationsloven).
 1.6 Bestemmelserne om kontrol med og indgreb i målere har hjemmel i  

 Erhvervsfremme Styrelsens bekendtgørelse nr. 866 af 8. december 1998  

 om kontrol med vandmålere, der anvendes til måling af forbrug af  

 varmt og koldt vand, jf. lovbekendtgørelse nr. 1088 af 29. november  

 2000 af lov om erhvervsfremme.
 1.7 Bestemmelserne om brandværnsforanstaltninger har hjemmel i  

 Indenrigsministeriets bekendtgørelse nr. 207 af 6. april 1999 om  

 vandforsyning til brandslukning, jf. lovbekendtgørelse nr. 912 af 2.  

 oktober 2000 af beredskabsloven.
1.8 I dette regulativ angiver betegnelsen ejer grundejeren  

 når der ikke er tale om ejerlejlighedsforhold.
For ejendomme med en  

 eller flere ejerlejligheder angiver betegnelsen ejerne af de enkelte  

 ejerlejligheder.
Hvis der på en ejendom med ejerlejligheder er tinglyst  

 en bestemmelse i ejendommens vedtægter om at ejerforeningen er  

 forpligtet over for vandforsyningen, anses ejerforeningen dog som ejer efter  

 regulativets bestemmelser.
 Betegnelsen bruger omfatter lejeren af en lejlighed, herunder  

 beboeren af en andelslejlighed eller en ejendom, forpagteren af en  

 erhvervsvirksomhed, ejeren af en ejerlejlighed når ejerforeningen efter  

 det ovenstående betragtes som ejer og beboeren af en tjenestebolig.
 1.9 Ved individuel afregning efter målt forbrug angiver  

 betegnelsen ejendom mindst to udlejnings- eller andelsenheder beliggende  

 på et eller flere matrikelnumre, der i følge notering i  

 matriklen skal holdes forenet.
 Betegnelsen enhed angiver den enkelte udlejnings- eller andelsenhed  

 i en ejendom.
 Betegnelsen bruger omfatter den kontraktmæssige indehaver af  

 retten til at benytte en enhed.
 1.10 Ved vandforsyningens hovedanlæg forstås i dette  

 regulativ dens indvindingsanlæg, råvandsledninger,  

 vandbehandlingsanlæg, pumpeanlæg, herunder  

 trykforøgeranlæg til særlige trykzoner i ledningsnettet,  

 beholderanlæg samt hovedledninger til transport af  

 færdigbehandlet vand til forsyningsnettet.
 Ved vandforsyningens forsyningsledningsnet forstås  

 ledningssystemet til transport af færdigbehandlet vand til forsyning af  

 ejendomme gennem direkte tilsluttede stikledninger.
 Ved stikledning forstås ledningen fra forsyningsledningen til  

 grænsen af vedkommende grund, herunder en eventuel  

 afspærringsanordning på stikledningen.
 1.11 Ved vandinstallationer forstås alle installationer fra  

 stikledningens forlængelse, som er omfattet af Norm for  

 vandinstallationer, DS 439.
 Ledningsinstallationer i jord, fra stikledningens forlængelse,  

 benævnes jordledninger.
 1.12 Ejeren af en ejendom der får vand fra vandforsyningen, skal  

 underrette eventuelle brugere af ejendommen om deres forpligtelser efter  

 regulativet, men ejeren er i alle forhold ansvarlig over for vandforsyningen,  

 jf. dog 9.13.
2 Vandforsyningens styrelse 2.1 ejes og drives af 2.2 Afgørelser som ved regulativet er henlagt til vandforsyningen,  

 træffes af vandforsyningen, et udvalg under kommunalbestyrelsen eller  

 af selve kommunalbestyrelsen i overensstemmelse med den ordning, der er  

 truffet herom i kommunen.
 2.3 Takster for anlægsbidrag, driftsbidrag og for etablering af  

 midlertidige vandleverancer m.v. fastsættes af kommunalbestyrelsen og  

 bekendtgøres i et takstblad der vederlagsfrit udleveres af  

 vandforsyningen.
3 Ret til forsyning med vand 3.1 Enhver ejer hvis ejendom ligger i vandforsyningens naturlige  

 forsyningsområde, har ret til forsyning med vand til almindeligt  

 husholdningsforbrug, til institutioner, til almindeligt landbrug (dog ikke  

 til vanding af landbrugsafgrøder) og anden erhvervsvirksomhed som  

 benytter vand i mindre omfang.
 Indlæggelsen af og forsyningen med vand sker på de  

 vilkår som er fastsat i regulativet og mod betaling efter godkendte  

 takster.
3.2 Vandforsyningen bestemmer i hvilket omfang der kan leveres vand til  

 erhvervsvirksomheder som benytter vand i større omfang og vand til  

 sprinkleranlæg til brandslukningsformål, jf. dog bestemmelserne i  

 bekendtgørelse om vandforsyning til brandslukning.
Vandforsyningen  

 fastsætter i hvert enkelt tilfælde vilkårene for en  

 sådan levering.
 3.3 Etablering af vandindlæg fra vandforsyningen som reserve for en  

 ejendoms eget vandforsyningsanlæg, kan normalt ikke forventes  

 tilladt.
 Vandforsyningen kan dog i undtagelsestilfælde tillade etableringen  

 på særlige vilkår.
 3.4 Vandforbruget skal aftages på en sådan måde at  

 trykstød ikke forekommer og således at pludselige og  

 unødvendige variationer undgås.
4 Forsyningsledninger 4.1 Forsyningsledninger anlægges af, vedligeholdes af og  

 tilhører vandforsyningen.
Vandforsyningen bestemmer hvornår  

 forsyningsledninger skal anlægges, jf. dog vandforsyningslovens § 29 og  

 §§ 45 - 48.
 4.2 Vandforsyningsledninger må ikke anlægges i strid med den  

 vedtagne vandforsyningsplan.
 4.3 Hvis forsyningsledninger fremføres over privat grund, skal  

 retten til deres anlæg, benyttelse og vedligeholdelse sikres ved  

 deklaration der skal tinglyses på de respektive ejendomme.
5 Stikledninger 5.1 Stikledninger med eventuelle afspærringsanordninger  

 anlægges af, vedligeholdes af og tilhører vandforsyningen.
Alt  

 arbejde med stikledninger skal udføres af autoriserede  

 VVS-installatører eller af vandforsyningens personale, jf.  

 bestemmelserne i By- og Boligministeriets bekendtgørelse nr. 70 af 1.  

 februar 2001 om undtagelse fra krav om autorisation for så vidt  

 angår gas- og vandforsyningsvirksomheder og ejere af  

 afløbsanlæg.
5.2 Hver ejendom skal have sin særskilte stikledning.
Der vil i  

 almindelighed kun blive anlagt én stikledning til hver ejendom.  

 Stikledningen skal normalt indlægges fra forsyningsledningen i den gade  

 eller vej, hvortil ejendommen har facade (adgangsvej).
 I særlige tilfælde kan forsyning til to eller flere ejendomme  

 efter ejernes ønske dog ske gennem en fælles stikledning.  

 Vilkårene herfor fastsættes i en deklaration der skal være  

 godkendt af vandforsyningen, og som skal tinglyses på de respektive  

 ejendomme ved ejernes foranstaltning og på deres bekostning.
 Hvis stikledning fremføres over privat grund, skal retten til dens  

 anlæg, benyttelse og vedligeholdelse sikres ved deklaration der skal  

 tinglyses på den/de respektive ejendomme.
5.3 Vandforsyningen kan omlægge en stikledning hvis en ejendom  

 udstykkes, hvis der på en ejendom foretages om- eller  

 tilbygningsbygningsarbejder eller lignende som indebærer at  

 stikledningsdimensionen bør ændres.
I så fald må  

 ejendommens ejer afholde omkostningerne til omlægningen.
Tilsvarende  

 gælder hvis ejeren selv ønsker stikledningen omlagt.
 5.4 Vandforsyningen kan afbryde stikledningen til en ubenyttet ejendom ved  

 forsyningsledningen for ejerens regning.
5.5 Ejere af ejendomme skal omgående give vandforsyningen meddelelse  

 om indtrufne eller formodede fejl, herunder utætheder ved stikledninger  

 og stophaner.
Brugeren af et vandindlæg skal snarest anmelde enhver  

 fejl til ejeren.
6 Opretholdelse af tryk og forsyning 6.1 Vandforsyningen skal til enhver tid tilstræbe at opretholde  

 tilfredsstillende forsyningsforhold og opretholde et vandtryk der gør  

 almindeligt vandforbrug muligt i samtlige tilsluttede ejendomme, jf. dog  

 8.3.1. Vandforsyningen har dog ingen pligt til at opretholde noget  

 mindstetryk i forsyningsledningsnettet ud for de enkelte ejendomme.
 6.2 Ved aflukning af vandledninger skal der normalt gives ejere eller  

 deres repræsentanter et rimeligt varsel, men vandforsyningen kan ved  

 ledningsbrud og andre særlige forhold foretage aflukninger uden  

 varsel.
 6.3 Enhver forbruger må, uden at have krav på erstatning,  

 tåle de ulemper der måtte opstå ved svigtende levering som  

 følge af mangler ved anlægget og disses afhjælpning, ved  

 vedligeholdelsesarbejder vedrørende anlægget, herunder ved  

 ledningsbrud, strømsvigt og anden force majeure, eller ved  

 ledningslukninger, reparationer og udskylning af ledninger m.v.
 6.4 Vandforsyningen kan, uden at der kan gøres krav på  

 erstatning herfor, træffe bestemmelse om indskrænkning af  

 vandforbruget eller visse dele af det, herunder om indskrænkning med  

 hensyn til vanding af haver m.v., når vandforsyningens drift eller  

 hensynet til vandforekomsterne gør det nødvendigt.  

 Amtsrådet kan pålægge vandforsyningen at træffe en  

 sådan bestemmelse.
7 Vandforsyning til brandslukning 7.1 Etablering og vedligeholdelse af brandhaner på  

 forsyningsledninger skal ske efter kommunalbestyrelsens anvisning og  

 udgifterne hertil afholdes af kommunalbestyrelsen.
Kommunalbestyrelsen kan  

 forlange at forsyningsledninger af hensyn til deres funktion ved  

 brandslukning anlægges med større ledningsdimension end ellers  

 nødvendigt.
Merudgifterne hertil afholdes af kommunalbestyrelsen.
 Ved omlægning af en forsyningsledning afholder kommunalbestyrelsen  

 omkostningerne til flytning og tilslutning af brandhaner på  

 forsyningsledningen.
 7.2 Bortset fra indsats ved brand og andre nødstilfælde  

 må ingen bruge vand fra brandhaner medmindre kommunalbestyrelsen har  

 givet tilladelse hertil.
8 Vandinstallationer 8.1 Generelt vedrørende vandinstallationer 8.1.1 Vandinstallationer etableres af, vedligeholdes af og tilhører  

 grundejeren, jf. dog 9.4 og 9.6 angående afregningsmålere.
 Alle udgifter vedrørende vandinstallationer afholdes af  

 grundejeren, jf. dog 9.6 og 9.15, 4. punktum angående  

 afregningsmålere.
 8.1.2 Inden iværksættelse af vandinstallationsarbejder som er  

 omfattet af autorisationsloven, skal der indhentes tilladelse hertil fra  

 kommunalbestyrelsen i overensstemmelse med de bestemmelser der er fastsat i  

 byggeloven og bygningsreglementet.
 Arbejder med nyanlæg og væsentlig ændring af  

 vandinstallationer fra installationsgenstande, vandvarmere,  

 vandbehandlingsanlæg, regnvandsanlæg med mere, hvor svigtende  

 tilbagestrømningssikring kan udgøre en risiko for forurening af  

 vandforsyningsanlægget, skal færdigmeldes til vandforsyningen.
 8.1.3 Arbejder med vandinstallationer, herunder med jordledninger og  

 vandmålere, må kun udføres af autoriserede  

 VVS-installatører, jf. dog By- og Boligministeriets  

 bekendtgørelser nr. 68 af 1. februar 2001 om undtagelser fra krav om  

 autorisation som VVS-installatør til udførelse af simple  

 arbejder med vand- og sanitetsinstallationer (udskiftning) og nr. 70 af 1.  

 februar 2001 om undtagelse fra krav om autorisation for så vidt  

 angår gas- og vandforsyningsvirksomheder og ejere af  

 afløbsanlæg.
 Installationer for vand skal udføres efter den godkendte Norm for  

 vandinstallationer (DS 439:2000) medmindre kommunalbestyrelsen har godkendt  

 andet.
8.1.4 Fabriksfremstillede produkter, der indgår i eller tilsluttes  

 vandinstallationer, skal enten være 8.1.5 Vandinstallationer skal benyttes og vedligeholdes på en  

 sådan måde at der ikke er fare for forurening af vandet, findes  

 utætheder eller på anden måde voldes ulemper.
Hvis det konstateres eller må formodes at der er utætheder,  

 herunder utæthed på jordledning, eller andre fejl, skal ejeren  

 sørge for at vandinstallationerne snarest muligt gennemgås og i  

 fornødent omfang bringes i orden.
Brugere skal snarest anmelde  

 konstaterede eller formodede fejl til ejeren.
 Hvis fejlen har betydning for ejendommens vandforbrug, skal ejeren  

 underrette vandforsyningen om forholdet.
8.1.6 Vandforsyningen kan pålægge ejeren at lade foretage de  

 foranstaltninger som vandforsyningen finder ønskelige af hensyn til  

 vandinstallationernes forsvarlige funktion.
Sådanne foranstaltninger  

 skal til stadighed holdes i god stand, og de må ikke fjernes eller  

 ændres uden vandforsyningens tilladelse.
8.1.7 Ejeren har pligt til at holde ubenyttede vandinstallationer aflukket  

 og tømt for vand.
Vandforsyningen kan forlange at vandinstallationer i  

 ubenyttede bygninger afbrydes på forskriftsmæssig måde.
 8.1.8 Forsømmer ejeren de forpligtelser som efter ovenstående  

 samt efter nedenstående  8.2.1,  8.3.1,  9.2, 1. punktum,  9.3, 3.  

 punktum og  9.8 påhviler ham med hensyn til vandinstallationerne, kan  

 kommunalbestyrelsen lade arbejdet udføre på hans bekostning.
8.2 Vandinstallationer m.v. i jord 8.2.1 Ved ombygning af en ejendom kan vandforsyningen forlange at  

 jordledningen ændres, hvis det anses for nødvendigt af hensyn  

 til ejendommens kommende vandforbrug.
 8.2.2 Målerbrønde skal udføres således at  

 vandmåleren holdes frostfri.
 Brønden skal være forsynet med et forsvarligt dæksel og  

 skal ved ejerens foranstaltning holdes ren og så vidt muligt  

 tør.
8.3 Vandinstallationer i bygninger 8.3.1 Finder vandforsyningen at trykforholdene i en ejendom kan forventes  

 at blive utilfredsstillende, og dette kan henføres til særlige  

 forhold vedrørende den pågældende ejendom, kan  

 vandforsyningen forlange at der efter nærmere angivne forskrifter skal  

 opstilles et trykforøgeranlæg i forbindelse med ejendommens  

 vandinstallationer.
9 Afregningsmålere 9.1 De generelle bestemmelser for vandinstallationer jf. 8.1.1 - 8.1.4  

 finder tilsvarende anvendelse for installationer til  

 forbrugsmåling.
 9.2 Ejere af ejendomme der er tilsluttet vandforsyningen, har pligt til at  

 installere målere til brug for afregning af ejendommenes samlede  

 vandforbrug.
 Der må kun anbringes én afregningsmåler på hver  

 ejendom medmindre der er truffet aftale med vandforsyningen om andet.
 9.3 Afregningsmåleren anbringes i bygning umiddelbart efter  

 jordledningens indføring og sådan at den er beskyttet mod frost,  

 utilsigtet opvarmning, mekaniske ydre påvirkninger og korrosion.  

 Måleren skal til stadighed være let at aflæse og  

 udskifte.
 Hvor dette ikke kan lade sig gøre, anbringes måleren i en  

 målerbrønd på jordledningen.
 9.4 Afregningsmålere stilles til rådighed af vandforsyningen  

 og forbliver vandforsyningens ejendom.
 9.5 Vandforsyningen har til enhver tid ret til at aflæse  

 afregningsmålere.
9.6 Afregningsmålere vedligeholdes af vandforsyningen og for dennes  

 regning.
Vandforsyningen er berettiget til når som helst for egen  

 regning at udskifte og kontrollere målere.
 9.7 Afregningsmåleres størrelse og type bestemmes af  

 vandforsyningen ud fra de oplysninger som ejeren har givet om  

 vandinstallationerne, vandforbruget til erhvervsvirksomheder m.v.
 9.8 Hvis vandforbruget ændres i forhold til det af ejeren tidligere  

 oplyste jf. 9.7 således at afregningsmåleren ikke længere  

 er tilpasset vandforbruget, kan vandforsyningen forlange  

 målerinstallationen ændret så måleren kan udskiftes  

 med en måler af passende størrelse.
 9.9 Ejer er erstatningspligtig over for vandforsyningen i alle  

 tilfælde hvor en afregningsmåler er bortkommet eller er blevet  

 beskadiget, f.eks. ved vold, brand, frost m.v.
 Ejer og bruger må tåle de ulemper der er forbundet med at  

 vandtilførslen afbrydes ved udskiftning af målere.
9.10 Opdager ejeren at der er utætheder eller fejl ved en  

 afregningsmåler, skal han snarest give vandforsyningen meddelelse  

 herom.
Brugere af en ejendom skal snarest melde konstaterede fejl til  

 ejeren.
9.11 Ejere og brugere må ikke foretage indgreb i  

 afregningsmålere, bryde plomben eller på nogen måde  

 påvirke målernes korrekte funktion.
Der må ikke  

 gøres forsøg på optøning af en frossen  

 måler.
 Omkostninger til eftersyn og istandsættelse eller udskiftning af en  

 måler som følge af indgreb jf. ovennævnte afholdes af  

 ejeren.
 9.12 Beslutning om at overgå fra fælles til individuel  

 afregning med vandforsyningen skal meddeles skriftligt til  

 kommunalbestyrelsen og vandforsyningen.
 9.13 For ejendomme hvor der er indgået aftale med vandforsyningen om  

 individuel afregning efter målt forbrug, overgår ejerens ansvar,  

 rettigheder og pligter efter  9.3,  9.9,  9.10,  9.11  og  9.15 til brugeren  

 af enheden.
 9.14 Afregningsmålere der anvendes som grundlag for betaling af  

 driftsbidrag, skal opfylde de krav og underkastes den måletekniske  

 kontrol der er fastsat af Erhvervsfremme Styrelsen om kontrol med  

 vandmålere, der anvendes til måling af forbrug af koldt vand.
 9.15 Ejer kan ved skriftlig henvendelse til vandforsyningen forlange at  

 få kontrolleret afregningsmålerens nøjagtighed.
 Måleren anses for at vise rigtigt når dens visning ligger  

 indenfor de maksimalt acceptable grænser for  

 måleunøjagtighed, som er fastsat af Erhvervsfremme Styrelsen om  

 kontrol med koldtvandsmålere i drift.
 Hvis målerens visning ligger inden for de acceptable grænser  

 for måleunøjagtighed, afholdes omkostningerne til  

 prøvningen mv. af den der har ønsket afprøvningen.
 Hvis målerens visning ligger uden for de acceptable grænser  

 for måleunøjagtighed, afholdes omkostningerne til  

 prøvningen mv. af vandforsyningen.
 Efter forhandling med ejeren foretager vandforsyningen en  

 skønsmæssig nedsættelse eller forhøjelse af det  

 målte forbrug for det tidsrum, hvor vandforsyningen skønner, at  

 fejlvisningen har fundet sted.
10 Vandspild 10.1 Vand fra vandforsyningen må, bortset fra brand under indsats  

 eller andre nødstilfælde, ikke benyttes til andet formål  

 eller i større mængde end den benyttelse som vandforsyningen har  

 fastsat, eller som med rimelighed kan antages at ville finde sted fra de  

 tilladte vandinstallationer.
 Spild af vand ved mangelfuld lukning af vandhaner eller ved anden  

 uforsvarlig adfærd er forbudt.
 Rindende vand må ikke bruges til køleformål medmindre  

 vandforsyningen har givet særlig tilladelse hertil.
 10.2 Hvis vandspild, som ovenfor nævnt, foregår fra  

 vandinstallationer før afregningsmåleren, kan vandspildet  

 forlanges betalt af ejendommens ejer ud over det almindelige  

 driftsbidrag.
 Størrelsen af vandspildet vil i så fald blive fastsat ved  

 vandforsyningens skøn efter forhandling med ejeren.
11 Eftersyn af vandinstallationer og oplysningspligt 11.1 For at kunne kontrollere vandforbruget, efterse at vandinstallationer  

 holdes i god og forskriftsmæssig stand, at der ikke finder vandspild  

 sted samt for vedligeholdelse og udskiftning af vandmålere, skal  

 vandforsyningens personale mod forevisning af legitimation have adgang uden  

 retskendelse til ethvert sted på en ejendom hvor der findes  

 vandinstallationer.
 Ejeren skal om fornødent skaffe sådan adgang.
 11.2 Enhver ejer og bruger af en ejendom som er tilsluttet  

 vandforsyningen, skal på forlangende give vandforsyningen alle  

 oplysninger om vandets anvendelse og om forbrugets størrelse.
 11.3 Vandforsyningen har pligt til at etablere et kontrolsystem til  

 overvågning af nøjagtigheden af vandforsyningens målere  

 til forbrugsafregning og er forpligtet til at bekendtgøre  

 kontrolsystemets indhold over for de til vandforsyningen tilsluttede  

 forbrugere, ligesom forbrugerne skal orienteres hvis der foretages  

 ændringer i kontrolsystemet.
 11.4 Vandforsyningen har pligt til at stille den nødvendige  

 information om vandforsyningen og drikkevandets kvalitet til rådighed  

 for forbrugerne.
Mindst 1 gang om året skal vandforsyningen offentliggøre ·  

 	opdaterede oplysninger om vandforsyningens adresse, telefonnummer,  

 faxnummer, e-postadresse, hjemmeside og eventuelle kontaktpersoner, ·  

 	en generel beskrivelse af drikkevandets kvalitet, herunder værdier  

 for almindelige parametre og værdier for parametre af særlig  

 lokal betydning.
 ·  

 	overskridelser af gældende kvalitetskrav for drikkevand.
12 Anlægsbidrag 12.1 Anlægsbidraget omfatter et bidrag til vandforsyningens  

 hovedanlæg, et bidrag til forsyningsledningsnettet og et bidrag til  

 stikledning.
 Bidragene skal fremgå af vandforsyningens takstblad.  

 Anlægsbidrag for ejendomskategorier, som undtagelsesvis ikke  

 fremgår af takstbladet, fastsættes af kommunalbestyrelsen.
 12.2 Når en ejendom der ikke tidligere har fået vand fra  

 vandforsyningen, bliver tilsluttet,  skal der betales et anlægsbidrag  

 til vandforsyningen.
 12.3 Bidraget til forsyningsledningsnettet skal betales hvad enten den  

 ledning, som ejendommen tilsluttes, er nyanlagt eller ældre.
 12.4 Hvis en ejendom der tidligere har fået vand fra en ældre  

 forsyningsledning, sluttes til en ny forsyningsledning, betales ikke  

 anlægsbidrag medmindre andet følger af 12.9.
12.5 Når et udstykningsforetagende ønsker forsyningsledninger  

 anlagt, kan vandforsyningen forlange at udstykningsforetagendet betaler  

 anlægsbidrag til hovedanlægget og til forsyningsledningsnettet  

 for de ejendomme, der fremkommer ved udstykningen.
Vandforsyningen kan  

 forlange at der forud stilles sikkerhed for betalingen, og at betaling sker  

 så snart forsyningsledningerne er anlagt.
12.6 Når et udstykningsforetagende har ønsket  

 forsyningsledninger anlagt og der i den forbindelse anlægges  

 stikledninger til de ejendomme, der fremkommer ved udstykningen, kan  

 vandforsyningen forlange at udstykningsforetagendet betaler bidrag til  

 stikledningerne.
Vandforsyningen kan forlange at der forud stilles sikkerhed  

 for betalingen, og at betaling sker så snart stikledningerne er  

 anlagt.
 12.7 For levering af vand til midlertidigt forbrug, f.eks. byggebrug, kan  

 kommunalbestyrelsen fastsætte et anlægsbidrag til dækning  

 af de udgifter der er forbundet med etablering og reetablering af den  

 midlertidige leverance.
 12.8 Hvis forudsætningerne for et fastsat og betalt  

 anlægsbidrag ændres som følge af en senere om-  

 eller tilbygning eller en ændret anvendelse af ejendommen, kan  

 vandforsyningen forlange at ejeren betaler den forøgelse af  

 anlægsbidraget der svarer til ændringen.
 Det medfører ikke nogen ændring i tidligere betalte  

 anlægsbidrag når f.eks. at lejlighederne i en ejendom  

 ændres til andels- eller ejerlejligheder, eller at værelser  

 på plejehjem ombygges til plejelejligheder.
 12.9 Vandforsyningen kan forlange nyt anlægsbidrag i forbindelse med  

 væsentlig nyinvestering i vandforsyningsanlægget.
13 Driftsbidrag 13.1 For alt leveret vand betales et driftsbidrag bortset fra vand til  

 brandslukningsformål under indsats og de lovpligtige  

 afprøvninger af brandhaner.
Driftsbidraget omfatter et bidrag pr. m3 vand og eventuelt  

 tillige et fast årligt bidrag.
Driftsbidrag kan forlanges betalt fra  

 den dag hvor vandforsyningen har påbegyndt leveringen af vand til  

 ejendommen.
Bidragene skal fremgå af vandforsyningens takstblad.
 13.2 For ejendomme hvor forsyningsmulighed efter ejers ønske er  

 etableret, men hvor der ikke forefindes vandinstallationer, kan der forlanges  

 driftsbidrag der alene omfatter et fast årligt bidrag.
 13.3 For vand leveret til midlertidigt brug, f.eks. byggebrug, betales  

 driftsbidrag efter 13.1. Vandforsyningen kan dog bestemme at der ikke betales  

 fast bidrag.
 13.4 For sprinkleranlæg, overrislingsanlæg og andre  

 anlæg til brandslukningsformål, som normalt ikke medfører  

 noget vandforbrug, kan der forlanges driftsbidrag der alene omfatter et fast  

 årligt bidrag.
 13.5 For vandspild forårsaget af brud på skjulte  

 vandinstallationer i ejendomme til boligformål, kan ejeren af en  

 ejendom anmode vandforsyningen om eftergivelse af statsafgiften på  

 ledningsført vand, jf. bestemmelserne herom i lovbekendtgørelse  

 nr. 639 af 21. august 1998 om afgift af ledningsført vand, som senest  

 ændret ved lov nr. 338 af 16. maj 2001.
 13.6 Er en afregningsmåler bortkommet, blevet beskadiget eller er  

 der konstateret utætheder eller fejl ved måleren,  

 fastsættes driftsbidraget af vandforsyningen efter forhandling med  

 ejeren/brugeren af en enhed bl.a. ud fra et skønnet vandforbrug i det  

 tidsrum hvor målingen skønnes at have været i uorden.
14 Betaling af anlægs- og driftsbidrag 14.1 Anlægsbidrag og driftsbidrag på ejendomsniveau 14.1.1 Anlægsbidrag, driftsbidrag og forskudsvis afholdte  

 omkostninger til arbejde ved stikledning eller vandinstallationer som  

 vandforsyningen eller kommunalbestyrelsen har foretaget eller ladet foretage  

 efter 5.3,  5.4 eller  8.1.8, påhviler den der har tinglyst adkomst  

 på vedkommende ejendom og har samme fortrinsret i ejendommen som  

 offentlige skatter og afgifter.
 For beløbene er der udpantningsret.
 14.1.2 Driftsbidrag skal på opkrævningen opføres med  

 særlige poster for hver art af afgift.
 I tilfælde af forsinket betaling kan der fordres renter efter  

 reglerne for kommunale ejendomsskatter.
14.2 Driftsbidrag for ejendomme som er omfattet af § 2 i  

 bekendtgørelse om individuel afregning efter målt forbrug 14.2.1 Vandforsyningen har pligt til individuel afregning af driftsbidrag.  

 Den individuelle afregning skal påbegyndes senest 5 måneder efter  

 at vandforsyningen har modtaget skriftlig anmodning herom fra ejeren.
 Ved overgang fra fælles til individuel afregning af driftsbidrag  

 skal vandforsyningen underrette ejendommens ejer og de enkelte brugere samt  

 kommunalbestyrelsen om tidspunktet for overgangen.
 14.2.2 Driftsbidrag skal på opkrævningen opføres med  

 særlige poster for hver art af afgift.
 14.2.3 Når der er etableret direkte kundeforhold mellem en bruger af  

 en enhed og vandforsyningen, bortfalder udpantningsretten for brugers  

 driftsbidrag.
 Betaler en bruger ikke driftsbidraget inden for den fastsatte frist, kan  

 vandforsyningen lukke for vandet.
 Ved en brugers gentagne misligholdelse af sin pligt til at betale  

 driftsbidrag, kan vandforsyningen kræve betaling af et depositum til  

 sikkerhed for brugerens forpligtelser over for vandforsyningen.  

 Depositumbetalingen kan maksimalt udgøre et beløb svarende til  

 et års driftsbidrag for enheden.
 Når det skyldige beløb, herunder udgifter forbundet med  

 afbrydelse og reetablering af vandforsyningen og eventuel depositumbetaling,  

 tillige med renter beregnet i henhold til lov om renter ved forsinket  

 betaling m.v., er betalt eller hvis der stilles betryggende sikkerhed for  

 betalingen, skal genåbning finde sted.
Ved fraflytning af en enhed hæfter brugeren for betaling af  

 driftsbidrag m.v. indtil måleraflæsning er foretaget.
Eventuelt  

 indbetalt depositum modregnes i slutopgørelsen vedrørende  

 driftsbidrag m.v.
14.2.4 Ejendommens ejer skal med   . dages varsel skriftligt underrette  

 vandforsyningen om ny brugers overtagelse af en enhed.
Ved manglende  

 underretning hæfter ejendommens ejer for enhedens driftsbidrag.
 14.2.5 Når en ny bruger overtager en enhed, skal vandforsyningen  

 åbne for vandet.
 14.2.5 Ejendommens ejer hæfter for driftsbidrag i enheder hvor der  

 ingen bruger er, for fællesforbrug samt for eventuelt spild fra  

 vandinstallationer uden for enhederne.
15 Straffebestemmelser 15.1 Overtrædelse af bestemmelserne i 1.12,  4.2,  5.1,  5.5,  7.2,  

  8.1.2,  8.1.3,  8.1.4,  8.1.5,  8.1.6, 2. punktum,  8.1.7, 1. punktum,  

  8.2.2,  9.2, 1. punktum,  9.3,  9.10,  10.1,  11.1, 2. punktum,  11.2,  11.4  

 og  14.2.1, 2. punktum straffes efter vandforsyningslovens § 84 med  

 bøde.
 På samme måde straffes den der i strid med  11.1, 1. punktum  

 modvirker adgang til en ejendom, samt den der i strid med  14.2.4, 1. punktum  

 gentagne gange undlader at underrette om en ny brugers overtagelse af en  

 enhed.
 15.2 Med bøde efter vandforsyningslovens § 84 straffes endvidere  

 den der overtræder bestemmelser fastsat af vandforsyningen i  

 medfør af 6.4,  8.1.6, 1. punktum, 8.1.7, 2. punktum,  8.2.1,  8.3.1  

 og  9.8.
 15.3 Den der uden at være berettiget dertil udfører arbejde  

 ved vandinstallationer og ledninger m.v. som er omfattet af bestemmelserne i  

 § 2, nr. 3 i lov nr. 206 af 27. marts 2000 (autorisationsloven), straffes med  

 bøde efter lovens § 25 .
 På samme måde straffes den der lader de nævnte arbejder  

 udføre af personer som efter loven ikke er berettiget til det.
 15.4 Ejere og brugere som foretager indgreb i målere der er omfattet  

 af bestemmelserne i Erhvervsfremme Styrelsens bekendtgørelse nr. 866  

 af 8. december 1998 om kontrol med vandmålere, der anvendes til  

 måling af forbrug af varmt og koldt vand, bryder plomben eller på  

 anden måde påvirker målerens korrekte funktion, straffes  

 med bøde efter bekendtgørelsens § 19.
 På samme måde straffes den overtræder regulativets  

 11.3.
 Dette regulativ træder i kraft den ............................, og  

 samtidig ophæves det tidligere regulativ af ...................
 Regulativet kan til enhver tid erstattes af et nyt regulativ, der er  

 udarbejdet i medfør af vandforsyningsloven.
16 Ikrafttrædelse Dette regulativ træder i kraft den       , og samtidig ophæves  

 det tidligere regulativ af        .
 Regulativet kan il enhver tid erstattes af et nyt regulativ, der er  

 udarbejdet i medfør af vandforsyningsloven.
