Aktindsigt  

 i Arbejdstilsynets elevatordatabase Arbejdsmiljøklagenævnet har på møde den 22. november  

 2006 behandlet Deres klage over Arbejdstilsynets afgørelse af 30. november  

 2005  

 om afslag på anmodning om aktindsigt i Arbejdstilsynets elevatordatabase.
Nævnet traf følgende A F G Ø R E L S E Arbejdsmiljøklagenævnet er enigt med Arbejdstilsynet i,  

 at De ikke har krav på aktindsigt.
 Arbejdsmiljøklagenævnet hjemviser spørgsmålet om  

 meroffentlighed til Arbejdstilsynet til ny behandling og afgørelse.
B E G R  

 U N D E L S E Arbejdsmiljøklagenævnet har lagt til grund for  

 afgørelsen, at   

 	  

 De har anmodet om  

 aktindsigt i Arbejdstilsynets kontrol med person-elevatorer.
I forbindelse  

 med  

 Deres anmodning har De oplyst til Arbejdstilsynet, at De skal bruge  

 oplysningerne  

 i Deres journalistiske arbejde, og at Arbejdstilsynet kan kontakte Dem, hvis  

 der måtte være spørgsmål til anmodningen,   

 	  

 Arbejdstilsynet  

 har meddelt afslag på aktindsigt bl.a. med henvisning til, at De ikke har  

 identificeret  

 de sager, som De måtte ønske aktindsigt i.
Arbejdsmiljøklagenævnet træffer afgørelse vedrørende  

 klager over afslag på aktindsigt i det omfang materialet indeholder  

 afgørelser  

 efter arbejdsmiljøloven.
I den forbindelse henvises til offentlighedslovens §  

 15, stk. 2 sammenholdt med arbejdsmiljøloven, jf. § 81, stk. 1.
 Arbejdsmiljøklagenævnet har lagt vægt på, at  

 Arbejdstilsynet i brev af 26. oktober 2006 har oplyst, at hvis  

 Arbejdstilsynet  

 havde udleveret alle tilgængelige data fra de dele af ATIS, som er  

 Arbejdstilsynets  

 journalsystem, der indeholder oplysninger om Arbejdstilsynets kontrol med  

 elevatorer, indeholder disse oplysninger afgørelser efter arbejdsmiljøloven.
 Arbejdsmiljøklagenævnet har således kompetence til at  

 behandle Deres klage over manglende aktindsigt, i det omfang materialet  

 indeholder afgørelser efter arbejdsmiljøloven.
 Enhver kan forlange at blive gjort bekendt med  

 dokumenter, der er indgået til eller oprettet af en forvaltningsmyndighed som  

 led i administrativ sagsbehandling i forbindelse med dens virksomhed, jf.  

 offentlighedslovens § 4, stk. 1. Begæringer om aktindsigt skal angive de  

 dokumenter, eller den sag, som den pågældende ønsker at blive gjort bekendt  

 med, jf. lovens § 4, stk. 3.
Heri ligger bl.a., at den, der ønsker aktindsigt, må  

 have kendskab til sagens eller dokumentets eksistens før henvendelsen til  

 myndighederne, jf.
Folketingstidende 1985-1986, tillæg A, spalte 211 og John  

 Vogters kommenterede offentlighedslov fra 1998, side 126. Dette krav medfører  

 bl.a., at der ikke kan forlanges adgang til at gennemgå en  

 forvaltningsmyndigheds registre, journalmateriale eller andet tilsvarende  

 materiale af generel karakter med henblik på herigennem at finde frem til  

 sager  

 af en bestemt art, eller alle sager, der er blevet journaliseret i en bestemt  

 periode.
Deres anmodning om aktindsigt drejer sig om  

 Arbejdstilsynets kontrol med person-elevatorer, og omhandler således et  

 ubestemt antal sager.
Det er Arbejdsmiljøklagenævnets opfatte lse, at Deres  

 anmodning om aktindsigt på den baggrund ikke opfylder den nævnte betingelse  

 om  

 konkretisering, og nævnet finder derfor ikke, at De har krav på aktindsigt i  

 de  

 oplysninger, som De anmoder om.
 En myndighed kan give aktindsigt i videre omfang end  

 der er krav på, medmindre andet følger af regler om tavshedspligt m.v., jf.  

 offentlighedslovens § 4, stk. 1, 2. punkt om meroffentlighed.
 Hvis myndigheden får en anmodning om at gennemse alle  

 sager af en bestemt art fra en journalist, bør anmodningen om aktindsigt  

 normalt imødekommes, medmindre andet følger af reglerne om tavshedspligt  

 m.v.,  

 jf. bl.a. punkt 17 i Justitsministeriets vejledning om offentlighed i  

 forvaltningen, 1987.
Arbejdsmiljøklagenævnet finder ikke, at Arbejdstilsynet  

 i tilstrækkeligt omfang har taget stilling til, om Deres anmodning om  

 aktindsigt kan imødekommes helt eller delvist i medfør af princippet om  

 meroffentlighed.
Arbejdsmiljøklagenævnet finder, at Arbejdstilsynets  

 afgørelse derved  

 indeholder en væsentlig mangel, og nævnet hjemviser derfor spørgsmålet om  

 meroffentlighed.
Nævnet har herved lagt vægt på, at det ikke klart fremgår af  

 Arbejdstilsynets afgørelse, om der er taget stilling til meroffentlighed og i  

 givet fald, hvad begrundelsen herfor er.
Nævnet har endvidere lagt vægt på,  

 at  

 det bør indgå i vurderingen, at anmodningen om aktindsigt er fremsat til brug  

 for journalistisk arbejde.
Det bør i den forbindelse overvejes om De - hvis  

 Arbejdstilsynet ikke finder fuldt ud at kunne imødekomme Deres anmodning -  

 kan  

 meddeles aktindsigt i nogle af de oplysninger, der omfatter Deres anmodning.
B E M Æ R K N I N G E R  

 I  

 Ø V R I G T Arbejdsmiljøklagenævnet skal i øvrigt bemærke, at  

 nævnet finder, at Arbejdstilsynets begrundelse i afgørelsen af 30. november  

 2005 på visse punkter ikke fuldt ud lever op til forvaltningslovens § 24.  

 Nævnet finder det således bl.a. uklart, når Arbejdstilsynet på den ene side  

 henviser til, at Deres anmodning om aktindsigt ikke opfylder  

 konkretiseringskravet, men på den anden side bl.a. anfører, at oplysningerne  

 kan indeholde fortrolige oplysninger.
Nævnet finder imidlertid ikke, at dette  

 forhold her har haft betydning for afgørelsens udfald.
 Nævnet finder dog, som anført ovenfor, at spørgsmålet  

 om meroffentlighed bør hjemvises.
Arbejdsmiljøklagenævnet henviser til   

 	  

 § 4, stk. 1 og stk. 3  

 samt § 15 i lov om offentlighed i forvaltningen, jf. lov nr. 572 af 19.  

 december  

 1985,   

 	  

 § 24, stk. 1 og stk. 2  

 i forvaltningsloven, jf. lov nr. 571 af 19. december 1985   

 	  

 § 81, stk. 1 i lov om  

 arbejdsmiljø, jf. lovbekendtgørelse nr. 268 af 18. marts 2005.
På klagenævnets  

 vegne xxx Kopi til Arbejdstilsynet, Postboks 1228, 0900 København C J.nr.  

 20050094287/2 De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller sagen på følgende måde i  

 brev af 20. december 2005:
 Sagens indhold Ved e-mail af 16. november 2005 bad XXX, om indsigt i  

 Arbejdstilsynets kontrol med person-elevatorer og oplyste, at det vel var  

 nemmest, hvis han blot kunne få en elektronisk kopi af evt. database.
Det  

 blev  

 oplyst, at oplysningerne skulle bruges til research.
 Den 23. november 2005 oplyste Arbejdstilsynet, at svar  

 først kunne forventes inden 7 dage pga. karakteren af anmodningen.
 Den 30. november 2005 afslog Arbejdstilsynet  

 aktindsigten dels pga. manglende identificering af de konkrete sager, dels da  

 videregivelsen ikke blev vurderet at kunne begrundes i offentlige interesser,  

 der overstiger de interesser, der begrunder hemmeligholdelse.
 I afgørelsen blev der bl.a. henvist til, at databasen  

 indeholder oplysninger af stor økonomisk markedsværdi for virksomheder, der  

 ønsker at udføre reparationer og eftersyn af elevatorer, samt at oplysninger  

 kan indeholde følsomme oplysninger om økonomiske driftsforhold for  

 elevatorejere og reparatører, om tilskadekomster og om mulige strafbare  

 forhold  

 for elevatorejere som følge af, at Arbejdstilsynets bemærkninger og  

 reaktioner  

 i forbindelse med kontrolbesøg af elevatorer indgår i databasen.
 Som hjemmel for afgørelsen blev anført  

 offentlighedslovens § 4, stk. 3,jf. § 5, stk. 2, og persondatalovens § 8,  

 stk.  

 3.
 2. Arbejdstilsynets  

 afgørelse Arbejdstilsynet traf den 30. november 2005 følgende  

 afgørelse:
Afslag på  

 aktindsigt i elevatordatabase De har ved e-mail af 16. november 2005 bedt om indsigt  

 i Arbejdstilsynets kontrol med person-elevatorer, og henvist til at datoer,  

 resultater, bemærkninger etc. vel ligger i en form for database, at vil De  

 gerne  

 have en elektronisk kopi af denne.
 Ved e-mail af 23. november 2005 oplyste  

 Arbejdstilsynet, at De først kunne forvente svar inden 7 dage pga. karakteren  

 af aktindsigtsanmodningen.
 Arbejdstilsynet meddeler Dem nu afslag på Deres  

 anmodning, dels da De ikke har identificeret de konkrete sager i  

 Arbejdstilsynet, som De ønsker aktindsigt i, dels da videregivelsen ikke  

 vurderes at kunne begrundes i offentlige interesser, der overstiger de  

 interesser, der begrunder hemmeligholdelse, herunder hensynet til den,  

 oplysningen angår.
Der henvises til, at Arbejdstilsynets Elevatordatabase  

 er oprettet af hensyn til Arbejdstilsynets kontrolfunktion, men at den  

 indeholder oplysninger, som kan være af stor økonomisk markedsværdi for  

 private  

 virksomheder, der ønsker at udføre bl.a. reparationer og eftersyn på  

 elevatorer.
Sådanne oplysninger udleveres bl.a. derfor ikke af  

 konkurrencemæssige grunde.
 Videre henvises til, at Arbejdstilsynets bemærkninger  

 og reaktioner i forbindelse med kontrolbesøg af elevatorer og som indgår  

 delvis  

 i elevatorbasen kan indeholde fortrolige oplysninger om såvel følsomme  

 økonomiske  

 driftsforhold for elevatorejere og reparatører af elevatorer, oplysninger om  

 tilskadekomster ved brug af elevatorer og om mulige strafbare forhold for  

 elevatorejere.
 3. Klagen til Arbejdsmiljøklagenævnet Klage over afgørelse Jeg ønsker at klage over Arbejdstilsynets afgørelse af  

 30. november 2005 på min anmodning om aktindsigt i Arbejdstilsynets  

 elevatordatabase.
Ansøgning sendt pr. mail 16. november 2005.
Det er korrekt, at jeg ikke har identificeret og ikke  

 kan identificere den enkelte elevatorsag.
Men § 4, stk.1 i Offentlighedsloven  

 giver mulighed for meroffentlighed, og Folketingets Ombudsmand og  

 Justitsministeriet har fastslået, at der skal vises særlige hensyn til  

 journalister, der ønsker at undersøge et område.
Jeg vil understrege, at jeg finder, at der er stor  

 potentiel journalistisk - og offentlig - interesse i at få indsigt i  

 ovennævnte  

 oplysninger.
Tilsyn med og vedligeholdelse af elevatorer er i sagens natur et  

 vigtigt emne, da mangler her i værste fald kan medføre alvorlige ulykker.
Vi  

 kender til tidligere sager - både fra Danmark og fra udlandet - hvor tilsynet  

 har svigtet.
Afslagets henvisning til stor markedsværdi forstår  

 jeg ikke helt.
Mener man, at listen over elevatorejere kan have interesse for  

 virksomheder, der gerne vil i gang med reparation? Samfundsmæssigt er det ønskeligt med konkurrence, og  

 Arbejdstilsynet kan derfor ikke afslå aktindsigt, for at hindre potentielle  

 konkurrenter på elevatorreparationsmarkedet i at få viden om, hvor der findes  

 elevatorer.
Det undrer mig endvidere, at Arbejdstilsynet skulle  

 registrere fortrolige oplysninger om økonomiske driftsforhold.
Der er  

 formentlig tale om oplysninger om, hvem der har ansvaret, men næppe  

 oplysninger  

 om fortrolige forretningsforhold. 4. Arbejdstilsynets udtalelse Arbejdstilsynet har den 20. december 2005 udtalt  

 følgende:
 Bemærkninger Arbejdstilsynet er opmærksom på muligheden for at give  

 meroffentlighed, men har ikke fundet det berettiget i denne sag, som det  

 fremgår af afgørelsen.
 Det kan oplyses, at elevatordatabasen indeholder  

 oplysninger om mindst 35.000 elevatorer af forskellige typer, og alene dette  

 store omfang af databasen gør aktindsigten vanskelig at imødekomme, hvorfor  

 berettigelsen af at yde meroffentlighed også skal vejes her op imod.
Videre kan det bekræftes, at selv om der i en  

 efterhånden lang årrække ikke har været alvorlige ulykker forbundet med  

 brugen  

 af elevatorer, har det været tilfældet år tilbage.
Disse oplysninger om fx  

 dødsulykker findes i databasen med angivelse af skaden og Arbejdstilsynets  

 reaktion på uheldet.
Videre findes oplysninger om evt. påbud og om  

 konstaterede  

 mangler ved elevatorerne.
Der er ligeledes oplysninger om hvem, der udfører  

 de  

 månedlige eftersyn på elevatorerne.
 Arbejdstilsynet har derfor vurderet, at sådanne  

 oplysninger indeholder følsomme driftsøkonomiske oplysninger af betydning for  

 både elevatorejeren og reparatøren af elevatorerne.
 Videre henvises til, at hvis en journalist fx kan  

 påvise, at eftersyn af et bestemt elevatorreparationsfirma betyder  

 forholdsvis  

 mange efterfølgende påbud fra Arbejdstilsynet om mangler ved elevatorerne i  

 forhold til andre firmaer, kan en sådan oplysning have stor indvirkning på  

 dette elevatorreparationsfirmas fremtidige virke.
 Herudover henvises til, at en elevatorejer, som har  

 fået påbud om mangler ved elevatoren af Arbejdstilsynet, og som ikke  

 efterlever  

 påbudet, vil kunne blive straffet for overtrædelse af  

 arbejdsmiljølovgivningen,  

 hvorfor databasen indeholder følsomme oplysninger om mulige strafbare  

 forhold.
Vedrørende markedsværdien af databasens oplysninger om  

 placering af elevatorerne og deres ejerforhold mv. kan det oplyses, at  

 Arbejdstilsynet lægger stor vægt på, at disse oplysninger vil kunne få  

 indflydelse på markedsandelen hos de forskellige elevatorreparationsfirmaer  

 ved, at disse oplysninger bliver frit tilgængelige.
Ved ikke at tillade  

 offentliggørelse af oplysningerne må firmaerne uafhængigt af Arbejdstilsynets  

 oplysninger i databasen konkurrere om markedsandelene.
Hermed favoriseres  

 ingen  

 af firmaerne, heller ikke ved at være det firma, der kommer først til mølle,  

 ved at få aktindsigt i databasens oplysninger.
Dette synspunkt er i overensstemmelse med, at det  

 samfundsmæssigt er ønskeligt med konkurrence.
Arbejdstilsynet ønsker netop,  

 at  

 dette myndighedsregister, der er oprettet af hensyn til kontrol, ikke  

 påvirker  

 den frie konkurrence.
 Det kan i øvrigt oplyses, at det er besluttet af  

 regeringen, at Arbejdstilsynet pr. 1. oktober 2009 ophører med at føre  

 kontrol  

 med elevatorerne, og at kontrollen af elevatorerne herefter helt  

 privatiseres.
 5. Nyt efter klagen XXX har den 10. januar 2006 fremsendt følgende:
 Jeg modtog 5. januar Arbejdsmiljøklagenævnets brev af  

 27. december, hvor jeg opfordres til at komme med bemærkninger til sagen,  

 herunder til Arbejdstilsynets udtalelse.
Det skal jeg hermed gøre.
Arbejdstilsynet anfører, at elevatordatabasen  

 indeholder oplysninger om mindst 35.000 elevatorer af forskellig type.
Når  

 oplysninger opbevares i en database, er det i princippet lige meget, om der  

 er  

 10 enheder eller 100.000 enheder.
Derfor vil det typisk være nemt at håndtere  

 oplysninger om 35.000 enheder.
Arbejdstilsynet bekræfter, at databasen indeholder  

 oplysninger om fx dødsulykker med angivelse af skaden og tilsynets reaktion  

 på  

 uheldet.
Offentlighedsloven skal bl.a. give offentligheden mulighed for at  

 vurdere offentlige myndigheders indsats og det har klart offentlig interesse  

 at  

 få oplysninger frem om Arbejdstilsynets reaktioner efter dødsulykker.
Det er betænkeligt, hvis det hemmeligholdes, hvilke  

 virksomheder der udfører tilsynsopgaver.
Hensynet til virksomheders  

 driftsøkonomi har kun vægt ved detaljerede oplysninger om unikke metoder, der  

 ikke er kendte af andre i branchen.
Arbejdstilsynet henviser til, at en journalist fx vil  

 bruge elevatordatabasen til at kunne påvise, om eftersyn af et bestemt  

 elevatorreparationsfirma  

 betyder forholdsvis mange efterfølgende påbud fra Arbejdstilsynet om mangler  

 ved elevatorerne i forhold til andre firmaer.
Denne bemærkning viser tydeligt  

 vigtigheden af den ønskede aktindsigt.
Det har klart offentlig interesse at  

 få  

 kendskab til, hvilke virksomheder der har fået mange påbud.  

 Offentlighedslovens  

 undtagelse for straffesager gælder kun sager, der er anmeldt til politiet.  

 Selv  

 i disse tilfælde vil tilsynssagen fortsat være omfattet af  

 offentlighedsloven.
Arbejdstilsynet anfører, at tilsynet ikke ønsker  

 offentlighed, der kan påvirke den frie konkurrence.
Dette hensyn kunne have  

 vægt, hvis der var begrundet frygt for at den frie konkurrence ville blive  

 væsentligt svækket ved offentlighed.
I dette tilfælde er der tværtimod grund  

 til at formode, at offentlighed vil styrke konkurrencen.
 Jeg fastholder, at jeg ønsker aktindsigten.
 På forespørgsel har Arbejdstilsynet oplyst følgende i  

 brev af 19. april 2006:
 Med henvisning til j.nr.   .. og som svar på høring af  

 31. marts 2006 kan det oplyses, at elevatordatabasen er en uadskillelig del  

 af  

 Arbejdstilsynets journalsystem ATIS.
 ATIS indeholder alle afgørelser, som træffes af  

 Arbejdstilsynet.
 Elevatordatabasen er et udtryk, som er blevet videreført  

 fra den tid, hvor der fandtes en selvstændig database, og udtrykket kan  

 derfor  

 være let misvisende, idet den ikke længere eksisterer som en selvstændig  

 database.
 På forespørgsel har Arbejdstilsynet oplyst følgende i  

 brev af 26. oktober 2006:
 Ved brev af 12. september 2006 har  

 Arbejdsmiljøklagenævnet bedt om at få svar på, hvad Arbejdstilsynet ville  

 have  

 udleveret til XXX, hvis Arbejdstilsynet ikke havde nægtet XXX aktindsigt, og  

 i  

 hvilket omfang dette materiale ville have indeholdt afgørelser efter  

 arbejdsmiljøloven.
I sagens natur har Arbejdstilsynet ikke taget stilling  

 hertil.
Derimod har Arbejdstilsynet overvejet, om der var pligt til at  

 foretage  

 en særkørsel af registeret og fundet, at dette ikke var tilfældet, da  

 offentlighedslovens regler om ekstraheringspligt ikke er gældende for  

 anmodning  

 om registerindsigt.
 Det har således været rimeligt klart for  

 Arbejdstilsynet, at der ikke kunne gives indsigt i alle de oplysninger, der  

 indgår i den del af ATIS, der indeholder oplysninger om Arbejdstilsynets  

 kontrol af elevatorer.
 Hvis Arbejdstilsynet havde udleveret alle tilgængelige  

 data fra de dele af ATIS, der indeholder oplysninger om Arbejdstilsynets  

 kontrol med elevatorer, indeholder disse oplysninger afgørelser efter  

 arbejdsmiljøloven.
 Der henvises til tidligere udtalelse herom og tilsendt  

 uddrag fra registerets oplysninger.
 6. Regler Lov om offentlighed i forvaltningen, jf. lov nr. 572  

 af 19. december 1985 Kapitel 2 Retten til aktindsigt § 4.  

  

 Enhver kan med de undtagelser, der er nævnt i §§ 7-14, forlange at blive  

 gjort  

 bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med  

 dens virksomhed.
En forvaltningsmyndighed kan give aktindsigt i videre  

 omfang,  

 medmindre andet følger af regler om tavshedspligt m.v.
Stk. 2.  

  

 Den, hvis  

 personlige forhold er omtalt i et dokument, kan med de undtagelser, der er  

 nævnt i §§ 7-11 og § 14, forlange at blive gjort bekendt med oplysningerne  

 herom.
Det gælder dog ikke i det omfang de hensyn, der er nævnt i § 13, eller  

 hensynet til den pågældende selv eller andre med afgørende vægt taler imod.
 Stk. 3.  

  

 Begæring efter  

 stk. 1 og 2 skal angive de dokumenter eller den sag, som den pågældende  

 ønsker  

 at blive gjort bekendt med.
Kapitel 4 Behandlingen og afgørelsen af begæringer om  

 aktindsigt § 15.  

  

 Fremsættes der begæring om aktindsigt vedrørende dokumenter, der indgår i en  

 sag, hvori der er eller vil blive truffet afgørelse af en  

 forvaltningsmyndighed, afgør denne myndighed, om begæringen kan imødekommes.  

 I  

 andre tilfælde afgøres sager om aktindsigt af den myndighed, der har  

 dokumentet  

 i sin besiddelse.
 Stk. 2.  

  

 Afgørelser om  

 aktindsigtsspørgsmål kan påklages særskilt til den myndighed, som er  

 klageinstans  

 i forhold til afgørelsen eller behandlingen i øvrigt af den sag, begæringen  

 om  

 aktindsigt vedrører.
 Stk. 3.  

  

 Vedkommende  

 minister kan fastsætte bestemmelser, der fraviger reglerne i stk. 1 og 2.
Forvaltningslov, jf. lov nr. 571 af 19. december  

 1985 § 24.  

  

 En  

 begrundelse for en afgørelse skal indeholde en henvisning til de retsregler,  

 i  

 henhold til hvilke afgørelsen er truffet.
I det omfang, afgørelsen efter  

 disse  

 regler beror på et administrativt skøn, skal begrundelsen tillige angive de  

 hovedhensyn, der har været bestemmende for skønsudøvelsen.
 Stk. 2.  

  

 Begrundelsen  

 skal endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
 Stk. 3.
Lov om  

 arbejdsmiljø, jf. lovbekendtgørelse nr. 268 af 18. marts 2005 Kapitel 14 Klageadgang § 81.  

  

 Klage over en afgørelse truffet af Arbejdstilsynet i henhold til denne lov,  

 jf.  

 dog stk. 6, kan indbringes for Arbejdsmiljøklagenævnet inden fire uger efter,  

 at afgørelsen er meddelt den pågældende.
Stk. 2.  

  

 Klagen sendes  

 til Arbejdstilsynet.
Hvis Arbejdstilsynet fastholder afgørelsen, videresendes  

 klagen til behandling i Arbejdsmiljøklagenævnet.
Stk. 3.  

  

 Rettidig klage  

 har opsættende virkning, indtil Arbejdsmiljøklagenævnets afgørelse  

 foreligger,  

 eller nævnet bestemmer andet.
Klager over afgørelser om forhold efter § 77,  

 stk. 1, som skal bringes i orden straks, samt afgørelser efter § 77, stk. 2  

 og  

 3, har ikke opsættende virkning.
 Stk. 4.  

  

 Når særlige  

 grunde taler derfor, kan Arbejdsmiljøklagenævnet behandle en klage og  

 tillægge  

 denne opsættende virkning, selv om klagen ikke er fremkommet rettidigt.
 Stk. 5.  

  

 Afgørelser  

 truffet af Arbejdsmiljøklagenævnet kan ikke indbringes for anden  

 administrativ  

 myndighed.
 Stk. 6.  

  

 Klage over  

 afgørelser truffet af Arbejdstilsynet i henhold til regler udstedt i medfør  

 af  

 § 68, stk. 7, og § 68 a, stk. 5, kan indbringes for beskæftigelsesministeren  

 inden fire uger efter, at afgørelsen er meddelt den pågældende.
