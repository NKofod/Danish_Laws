 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Staten overtager fra 1. januar 1981 de  

 Finseninstitutet i København tilhørende ejendomme, inventar, instrumentarium,  

 løsøre m. v. samt tekniske anlæg.
 Stk. 2.  Staten overtager fra 1. januar 1981 samtlige de  

 Finseninstitutet påhvilende forpligtelser, herunder lån vedr.  

 Finseninstitutet med et oprindeligt pålydende på 2.235.100 kr. samt  

 Finseninstitutets pensionsforpligtelser.
 § 2.  Staten tilbyder det pr. 31. december 1980 ved  

 Finseninstitutet med tjenestemandslignende status ansatte personale  

 ansættelse ved rigshospitalet som statstjenestemænd fra 1. januar 1981 med  

 løn- og pensionsvilkår svarende til de for de pågældende under ansættelsen  

 ved Finseninstitutet gældende.
Stk. 2.  Såfremt en af de af stk. 1 omfattede ansatte  

 ved Finseninstitutet med tjenestemandslignende status ikke måtte ønske at  

 overgå til ansættelse som statstjenestemand, opretholdes den hidtidige  

 ansættelsesmæssige status under udførelsen af det tilbudte arbejde ved  

 rigshospitalet.
Den pågældende har ikke krav på ventepenge, rådighedsløn  

 eller pension som følge af opgaveomlægningen og er pligtig at underkaste sig  

 de forandringer i tjenesteforretningernes omfang og beskaffenhed, som er en  

 følge af opgaveomlægningen.
 Stk. 3.  De under stk. 2 nævnte kan indtil 1. januar  

 1986 søge overgang til statstjenestemandsansættelse på vilkår som anført i  

 stk. 1.
 § 3.  Loven træder i kraft 1. januar 1981.
Givet på Christiansborg slot, den 16.  

 juni 1980 Under Vor Kongelige Hånd og Segl I Dronningens navn:
