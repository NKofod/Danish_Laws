Bekendtgørelse om ændring af bekendtgørelse om fravigelse af forpligtelser for det offentlige og privates rettigheder over for det offentlige på Erhvervsministeriets område som følge af foranstaltninger m.v. efter lov om foranstaltninger mod smitsomme og andre overførbare sygdomme § 1 I bekendtgørelse nr. 225 af 17. marts 2020 om fravigelse af forpligtelser for det offentlige og privates rettigheder over for det offentlige på erhvervsministeriets område som følge af foranstaltninger m.v. efter lov om foranstaltninger mod smitsomme og andre overførbare sygdomme, foretages følgende ændring:
 1. I § 2, stk. 1, ændres »stk. 2-4« til: »stk. 2-8«.
 2. I § 2 indsættes før stk. 2 som nye stykker:
 »Stk. 2. § 26, stk. 4, 2. pkt., i lov om forebyggende foranstaltninger mod hvidvask og finansiering af terrorisme (hvidvaskloven). Bestemmelsen vedrører Hvidvasksekretariatets pligt til træffe beslutning om beslaglæggelse efter at have modtaget underretning.
 Stk. 3. § 51 a, stk. 2, 3. pkt., i lov om forebyggende foranstaltninger mod hvidvask og finansiering af terrorisme (hvidvaskloven). Bestemmelsen vedrører Finanstilsynets pligt til at indbringe et påbud om afsættelse af den hvidvaskansvarlige efter hvidvaskloven § 51 a, stk. 1, for domstolene.
 Stk. 4. § 55, stk. 5, 1. pkt., i lov om forebyggende foranstaltninger mod hvidvask og finansiering af terrorisme (hvidvaskloven). Bestemmelsen vedrører Finanstilsynets pligt til at offentliggøre dom, bødevedtagelse eller resumé heraf for sager overgivet til politimæssig efterforskning af Finanstilsynet.
Stk. 5. § 2, stk. 3, i bekendtgørelse nr. 1704 af 20. december 2017 om indberetning og offentliggørelse af oplysninger om indenlandske politisk eksponerede personer.
Bestemmelsen vedrører Finanstilsynet pligt til offentliggørelse af separat liste over personer, som tidligere har bestredet et hverv, der gør, at personen var politisk eksponeret.
Stk. 6. § 3, i bekendtgørelse nr. 1403 af 1. december 2017 om indsendelse af underretninger m.v. til Statsadvokaten for Særlig Økonomisk og International Kriminalitet.
Bestemmelsen vedrører offentlige myndigheders pligt til at kontrollere om en digital indsendt underretning er accepteret eller afvist.« Stk.  2-3 bliver herefter stk. 7-8.
 3. I § 7, stk. 1, nr. 1, 1. pkt., ændres »i 14 dage fra denne bekendtgørelses ikrafttræden« til: »fra og med den 18. marts 2020 til den 14. april 2020.
 4. § 7, stk. 1, nr. 1, 2. pkt. ophæves.
 5. I § 9, stk. 2, ændres »30. marts 2020« til: »14. april 2020.
§ 2 Bekendtgørelsen træder i kraft ved bekendtgørelse i Lovtidende.
