Bekendtgørelse om ændring af bekendtgørelse om supplerende bestemmelser for omsætning af klovbærende dyr § 1 I bekendtgørelse nr. 1310 af 14. december 2005 om supplerende bestemmelser for omsætning af klovbærende dyr, som ændret ved bekendtgørelse nr. 586 af 7. juni 2007 foretages følgende ændringer:
 1. Indledningen affattes således:
 2. § 4 a affattes således:
»§ 4 a.
Bestemmelsen i § 4, stk. 1, gælder ikke for kvæg, der er genindsat i en besætning direkte efter at have været udstillet på et dyrskue, når fraførelsen sker med henblik på udstilling på et andet dyrskue.
Stk. 2. Kvæg der har været udstillet på dyrskue, jf. stk. 1, skal føres direkte tilbage til hjembedriften efter dyrskuet.« 3. § 9 a affattes således:
»§ 9 a.
Bestemmelsen i § 8, stk. 1, gælder ikke for får og geder, der er genindsat i en besætning direkte efter at have været udstillet på et dyrskue, når fraførelsen sker med henblik på udstilling på et andet dyrskue.
Stk. 2. Får og geder, der har været udstillet på dyrskue, jf. stk. 1, skal føres direkte tilbage til hjembedriften efter dyrskuet.« 4. § 18 affattes således:
 »§ 18. Med bøde straffes den, der overtræder § 3, stk. 1 eller 6, § 4, stk. 1, § 4a, § 5, § 6, stk. 1, § 7, stk. 1 eller 6, § 8, stk. 1 eller §§ 9-15.
 Stk. 2. Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:
1) Forvoldt skade på menneskers eller dyrs sundhed eller fremkalder fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
Stk. 3. Der kan pålægges selskaber m.v. (juridiske personer) strafansvar efter reglerne i straffelovens § 5.« § 2 Bekendtgørelsen træder i kraft den 2. maj 2009.
