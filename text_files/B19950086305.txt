 I medfør af § 1, stk. 4, § 2, stk. 1, § 4 og § 7, stk. 2 i lov nr. 1 af 3.  

 januar 1992 om statstilskud til dækning af udgifter til kuldioxidafgift i  

 visse virksomheder med et stort energiforbrug, jf. lovbekendtgørelse nr. 850  

 af 13. november 1995 samt § 3, stk.1, og § 6 i lov nr. 2 af 3. januar 1992 om  

 statstilskud til energibesparelser i erhvervsvirksomheder som ændret ved § 2  

 i lov nr. 284 af 27. april 1994 og lov nr. 406 af 14. juni 1995, fastsættes  

 efter bemyndigelse:
Betingelser for at indgå aftale og opnå  

 tilskud § 1.  Der kan gives statstilskud til delvis dækning af  

 udgifter til kuldioxidafgift i virksomheder, der er registreret efter  

 merværdiafgiftsloven, og som indgår aftale med Energistyrelsen om at  

 gennemføre effektivisering af virksomhedens energiforbrug.
Stk. 2.  En virksomhed kan ansøge om at indgå aftale om  

 energieffektivisering, hvis den Stk. 3.  Aftale efter stk. 2, nr. 1, indgås for den  

 energi, der forbruges på produktionsstedet, hvor processen udføres.
Aftale  

 efter stk. 2, nr. 2, indgås for virksomhedens samlede energiforbrug.
Stk. 4.  Virksomheden kan indsende ansøgning til  

 Energistyrelsen om at indgå aftale om energieffektivisering.
Energistyrelsen  

 tager stilling til, hvorvidt betingelserne efter stk. 2 er opfyldt.
Styrelsen  

 kan fastsætte nærmere krav vedrørende dokumentation heraf.
 § 2.  Forinden en virksomhed kan indgå aftale med  

 Energistyrelsen om energieffektivisering, skal den gennemgå et energisyn  

 efter reglerne i kapitel 2. Med udgangspunkt i energisynet samt i  

 undersøgelser vedrørende øvrige energieffektiviseringer, jf. kapitel 3, skal  

 virksomheden udarbejde et oplæg til en handlingsplan for  

 energieffektiviseringen efter reglerne i kapitel 4. På grundlag af oplægget  

 til handlingsplan forhandles aftalen om energieffektivisering, som indgås  

 efter reglerne i kapitel 5.
 Stk. 2.  En virksomhed, der er berettiget til at indgå  

 aftale efter § 1, kan underskrive en hensigtserklæring efter reglerne i  

 kapitel 8 om at indgå aftale og dermed opnå betinget tilskud til  

 kuldioxidafgiften, imens aftalen er under forberedelse.
 § 3.  Energistyrelsen kan beslutte, at virksomheder,  

 hvis procesenergiforbrug har fællestræk, uanset bestemmelsen i § 2, kan indgå  

 aftale på grundlag af en branchehandlingsplan, som er godkendt efter reglerne  

 i kapitel 6.
 Stk. 2.  Den enkelte virksomhed skal dog altid tiltræde  

 en brancheaftale, for at Energistyrelsen kan meddele tilsagn om tilskud.
 § 4.  Når der er indgået aftale med virksomheden efter  

 reglerne i §§ 2 eller 3, meddeler Energistyrelsen tilsagn om tilskud efter  

 reglerne i kapitel 9.
Energisyn § 5.  Formålet med energisynet er at tilvejebringe en  

 beskrivelse af energianvendelsen i virksomheden samt af mulighederne for  

 besparelser og effektiviseringer i energiforbruget.
Energisynet omfatter det  

 samlede energiforbrug i virksomheden, idet hovedvægten lægges på forbruget  

 til procesformål.
 Stk. 2.  Der udarbejdes en rapport over energisynet.
 Stk. 3.  Ved gennemførelse af energisyn og udarbejdelse  

 af energisynsrapport medvirker en energisynskonsulent, som indestår for, at  

 energisynet er udført i overensstemmelse med de gældende regler, og som er  

 godkendt i overenstemmelse med reglerne i kapitel 7.
 Stk. 4.  Energistyrelsen kan fastsætte nærmere  

 retningslinjer for gennemførelse af energisyn og udarbejdelse af  

 energisynsrapport i overensstemmelse med reglerne i dette kapitel.
§ 6.  Ved energisynet undersøges og kortlægges  

 virksomhedens energiforbrug med henblik på at identificere mulighederne for  

 at gennemføre energibesparelser og -effektiviseringer, som anses for teknisk  

 mulige, og som vurderes at have en simpel tilbagebetalingstid på mindre end Stk. 2.  Ved beregning af tilbagebetalingstider anvendes  

 afgiftsbelagte energipriser, dvs. en pris, som er summen af virksomhedens  

 faktiske indkøbspris med tillæg af kuldioxidafgift for energien efter  

 godtgørelse, jf. lov om kuldioxidafgift af visse energiprodukter  

 (kuldioxidafgiftsloven), § 9. Ved beregningen anvendes satserne for  

 godtgørelse for 1998.
 § 7.  Ved gennemførelsen af energisynet udføres  

 procesintegrationsanalyse, når der forekommer mindst tre energistrømme til  

 opvarmning og afkøling med en samlet energiomsætning på mere end 10.000  

 MWh/år.
§ 8.  Rapporten over energisynet indledes med en kort  

 beskrivelse af virksomheden, herunder af produktionen og processerne.  

 Beskrivelsen udformes, så den kan give et overblik over virksomhedens forbrug  

 af energi samt af råvarer i det omfang råvareforbruget har betydning for  

 energiforbruget.
I beskrivelsen indgår en redegørelse for det energiforbrug,  

 som er omfattet af proceslisten.
 Stk. 2.  Rapporten over energisynet skal endvidere  

 indeholde en angivelse af eventuelle energieffektiviseringstiltag, som  

 virksomheden tidligere har iværksat, herunder om der er udført energisyn,  

 etableret energistyring, m.v.
 § 9.  Såfremt analyse efter § 7 ikke kan gennemføres,  

 således at 6 måneders fristen i § 21, stk. 2, kan overholdes, begrundes dette  

 i energisynsrapporten, og der anføres en senere frist for gennemførelsen af  

 undersøgelsen.
 Stk. 2.  Såfremt en virksomhed, der er omfattet af § 7,  

 vurderer, at undersøgelsen ikke kan gennemføres med forventning om  

 identifikation af energibesparelser, som står i et rimeligt forhold til  

 omkostningerne ved undersøgelsen, må dette begrundes i rapporten.
§ 10.  I rapporten redegøres for de mulige projekter  

 for energibesparelser og -effektiviseringer, som er identificeret ved  

 energisynet.
Projekterne til besparelse og effektivisering beskrives, så de  

 kan forstås af personer med teknisk og økonomisk indsigt, men uden  

 specialkendskab til de pågældende produktionsprocesser.
Samtidig skal  

 beskrivelsen være egnet som planlægningsgrundlag i virksomheden.
 Stk. 2.  I beskrivelsen af forslagene skal følgende  

 elementer normalt indgå:
Øvrige energieffektiviseringer (energiledelse m.v.) § 11.  Virksomheden skal undersøge øvrige  

 energieffektiviseringstiltag, herunder hvorledes der etableres energiledelse  

 med henblik på opbygning af et organisatorisk system, som sikrer optimal  

 udnyttelse af samtlige energiformer i virksomheden.
I energiledelsessystemet  

 kan indgå fastlæggelse af målsætninger for virksomhedens energiforbrug,  

 instrukser for efterlevelse af målsætningerne, redegørelse for  

 ansvarsfordeling, herunder med stillingsbeskrivelser vedrørende  

 energiansvarlighed, m.v.
Undersøgelserne skal rumme de forhold, der er  

 omfattet af dette kapitel.
 Stk. 2.  På grundlag af disse undersøgelser skal  

 virksomheden i oplægget til handlingsplan beskrive energiledelsessystemet.
§ 12.  Virksomheden skal undersøge, hvorledes  

 energistyring indpasses i arbejdstilrettelæggelsen.
Energistyring indebærer  

 en systematisk registrering og vurdering af energiforbrug og driftsdata.  

 Formålet hermed er at fastholde opnåede energieffektiviseringer gennem  

 indgreb ved identificerede afvigelser samt løbende at sikre opfølgning af de  

 vedtagne målsætninger for virksomhedens energiforbrug.
 § 13.  Virksomheden skal undersøge, hvorledes der kan  

 udarbejdes fremgangsmåder og arbejdsinstruktioner, der på forhånd sikrer en  

 vurdering af de energimæssige virkninger ved projektering eller indkøb af  

 anlæg, nye aktiviteter, produkter og processer samt øvrige fornyelser af  

 udstyr med et væsentligt energiforbrug.
 Stk. 2.  Ved den energimæssige vurdering af indkøb og  

 nyanlæg tages alternative projekter i betragtning med henblik på at sikre et  

 valg af energieffektive løsninger, der samtidig opfylder virksomhedens krav  

 til driftssikkerhed, m.v.
 § 14.  Virksomheden skal undersøge, hvorledes hensynet  

 til energieffektivisering løbende indgår i arbejdsprocesserne, herunder  

 gennem uddannelse af medarbejdere, som arbejder med energiforbrugende  

 processer i virksomheden.
 Stk. 2.  Virksomheden skal overveje, hvorvidt der i  

 forhold til medarbejderne er grundlag for andre initiativer, som kan øge  

 opmærksomheden på energiforbruget, f.eks. gennem øvrig uddannelse samt  

 motivationsforanstaltninger.
 § 15.  Virksomheden kan opfylde kravene til  

 handlingsplanen efter dette kapitel ved at registreres som deltager i Den  

 Europæiske Fællesskabsordning for miljøstyring og miljørevision.  

 Energistyrelsen kan beslutte, at kravene opfyldes ved gennemførelse af andre  

 miljøledelsessystemer.
Handlingsplan § 16.  Med udgangspunkt i energisynet og  

 undersøgelserne i henhold til kapitel 3 udarbejder virksomheden et oplæg til  

 en handlingsplan, som kan danne grundlag for forhandlingerne med  

 Energistyrelsen om den handlingsplan, aftalen om energieffektivisering skal  

 baseres på.
Oplægget skal indeholde en gennemgang af virksomheden, der er  

 egnet som grundlag for Energistyrelsens vurdering af de energimæssige  

 forhold, og udarbejdes efter reglerne i dette kapitel.
 § 17.  Oplægget skal indeholde et resume af status  

 vedrørende det energiforbrugende udstyr og de forudsætninger, oplægget er  

 baseret på vedrørende tekniske, produktionsmæssige og lignende forhold,  

 herunder eventuelle planlagte ændringer i disse forudsætninger.
Stk. 2.  I oplægget redegøres for de energibesparende  

 foranstaltninger, som virksomheden ønsker at gennemføre med handlingsplanen,  

 opdelt på energiforbrug efter proceslisten og andet forbrug.  

 Foranstaltningerne beskrives teknisk med angivelse af investering,  

 energibesparelse samt rentabilitet.
Rapporten over energisynet bilægges.
Stk. 3.  I oplægget indgår en oversigt over, hvornår og  

 hvorledes de energibesparende og -effektiviserende foranstaltninger foreslås  

 gennemført.
Tilsvarende angives, hvornår eventuelle særlige analyser, jf. §  

 9, stk. 1, efterfølgende skal finde sted.
 § 18.  Energistyrelsen kan til brug i forhandlingerne  

 kræve yderligere oplysninger fra virksomheden, jf. tillige § 40.
Stk. 2.  Energistyrelsen kan kræve, at en virksomhed,  

 der ikke er omfattet af § 7, skal foretage en analyse, som omhandlet i  

 bestemmelsen.
Energistyrelsen skal over for virksomheden begrunde, at  

 undersøgelsen kan føre til identifikation af energibesparelser, som står i et  

 rimeligt forhold til omkostningerne ved at udføre analysen.
 § 19.  Forhandlingerne om handlingsplan og aftale  

 indledes på grundlag af oplægget, energisynet og øvrigt foreliggende  

 materiale.
Stk. 2.  I handlingsplanen fastlægges, hvilke  

 energibesparende foranstaltninger der skal gennemføres, samt i hvilken takt  

 det skal ske.
Endvidere fastlægges, hvorledes øvrige energieffektiviseringer  

 efter kapitel 3 indpasses i planen.
 § 20.  Med mindre der opnås enighed om andre, mere  

 hensigtsmæssige foranstaltninger, skal proceslistevirksomheder gennemføre  

 energibesparelser og -effektiviseringer vedrørende processer, som er omfattet  

 af proceslisten, og som har en tilbagebetalingstid på under 4 år, og  

 virksomheder, der indgår aftale ud fra promskriteriet, de besparelser og  

 effektiviseringer, som har en tilbagebetalingstid på under 6 år.
 Stk.2.  De nævnte tilbagebetalingstider i stk. 1 gælder  

 dog kun, såfremt de pågældende anlæg har en levetid, der går derudover.
 Stk. 3.  Ved vurderingen af foranstaltningerne efter  

 stk.1 kan forhold vedrørende brændselsvalg, CO2-fortrængningseffekt,  

 livscyklusbetragtninger eller andre længeresigtede perspektiver vedrørende  

 omlægning af produktionsforhold, -processer, m.v. tages i betragtning.
Aftalen § 21.  Når der er opnået enighed om handlingsplanen,  

 kan der indgås aftale om dens gennemførelse.
På dette grundlag kan  

 Energistyrelsen meddele tilsagn om tilskud efter reglerne i kapitel 9.
 Stk. 2.  Aftalen indgås inden 6 måneder, med mindre  

 Energistyrelsen har forlænget fristen efter § 30, stk. 2, og maksimalt for en  

 treårig periode fra undertegnelse af hensigtserklæringen.
 Stk. 3.  I aftalen indgår vilkår om, hvorledes der  

 forholdes ved ændringer i handlingsplanen, i virksomhedens forudsætninger o.  

 l.
 Stk. 4.  Såfremt der skal foretages yderligere  

 undersøgelse, jf. § 9, stk.1, eller § 18, stk. 2, fastlægges det i aftalen,  

 hvordan resultatet af undersøgelsen indpasses i handlingsplanen.
 § 22.  Uanset bestemmelserne i kapitel 4 kan der i  

 særlige tilfælde indgås aftale om et konkret måltal for  

 energieffektiviseringen.
 Stk. 2.  Såfremt der indgås aftale efter stk. 1, hvor  

 der ikke indgår en handlingsplan, fastlægges det i aftalen, hvorledes måling  

 og kontrol skal foregå.
 § 23.  I aftalen fastsættes nærmere bestemmelse om,  

 hvorledes virksomheden indberetter om gennemførelsen af handlingsplanen i  

 løbet af aftaleperioden og ved aftalens udløb.
 Stk. 2.  Der fastsættes endvidere nærmere bestemmelse  

 vedrørende fortrolighed om de oplysninger, som Energistyrelsen modtager om  

 virksomhedens forhold, om tilbagebetaling af tilskud, jf. kapitel 10,  

 kontrolforanstaltninger, jf. kapitel 14, og straffebestemmelser, jf. kapitel  

 15.
 § 24.  I aftalen fastsættes nærmere bestemmelse om,  

 hvorledes opsigelse kan ske.
Særlige regler for branchehandlingsplaner og -aftaler § 25.  Uanset bestemmelserne i kapitlerne 2-4 kan  

 Energistyrelsen beslutte, at virksomheder, hvis energiforbrug har fællestræk,  

 kan indgå aftale på grundlag af en branchehandlingsplan om  

 energieffektivisering efter reglerne i dette kapitel.
Stk. 2.  Virksomheder, der ønsker at indgå en  

 brancheaftale, skal lade udarbejde oplæg tilen branchehandlingsplan.
I  

 branchehandlingsplanen fastlægges generelle retningslinjer for  

 energieffektivisering for branchens virksomheder, herunder eventuelt  

 gennemførelse af brancherettede energisyn i virksomhederne.
Hovedvægten  

 lægges på procesforbruget.
Kravene til oplægget til branchehandlingsplanen  

 svarer i princippet til kravene efter §§ 16-20 og skal udformes i  

 overensstemmelse hermed i det omfang, det er muligt.
 Stk. 3.  Indholdet i branchehandlingsplanerne fastlægges  

 ved forhandling med Energistyrelsen.
 Stk. 4.  Det er en betingelse for tilsagn om tilskud, at  

 en brancheaftale tiltrædes af den enkelte virksomhed.
 § 26.  Ved udarbejdelsen af en branchehandlingsplan  

 skal medvirke en energisynskonsulent, som er godkendt i overensstemmelse med  

 reglerne for godkendelse af energisynskonsulenter, jf. kapitel 7.
Godkendelse af energisynskonsulenter § 27.  Til udarbejdelse af energisyn efter kapitel 2  

 samt oplæg til branchehandlingsplan efter kapitel 6 medvirker en  

 energisynskonsulent, som er registreret i en ordning for  

 energisynskonsulenter, der er godkendt af Energistyrelsen.  

 Energisynskonsulenten indestår over for myndighederne for energisynets eller  

 branchehandlingsplanens kvalitet samt for at reglerne for udarbejdelse af  

 energisyn er overholdt.
 Stk. 2.  Virksomheden kan vælge selv at udføre  

 energisynet ud fra reglerne i kapitel 2 og derefter lade en godkendt  

 energisynskonsulent verificere over for Energistyrelsen, at energisynet er  

 udført i overensstemmelse med reglerne i denne bekendtgørelse samt eventuelle  

 nærmere retningslinjer.
 Stk. 3.  Virksomheder, der ønsker at indgå en  

 brancheaftale efter kapitel 6, kan vælge selv at udarbejde oplægget til  

 branchehandlingsplan og derefter lade en godkendt energisynskonsulent  

 verificere oplægget til branchehandlingsplanen over for Energistyrelsen.
Tilsagn om betinget tilskud § 28.  En virksomhed, som ønsker at indgå aftale om  

 energieffektivisering med Energistyrelsen, men som endnu ikke har foretaget  

 energisyn efter reglerne i kapitel 2, eller udarbejdet oplæg til  

 handlingsplan eller færdigforhandlet aftalen med Energistyrelsen, kan opnå  

 tilsagn om betinget tilskud ved at afgive en hensigtserklæring om at indgå  

 aftale med Energistyrelsen.
Virksomheden forpligter sig dermed til snarest at  

 iværksætte energisyn og udarbejde oplæg til handlingsplan, jf. kapitlerne 2  

 og 3, jf. dog § 22.
 Stk. 2.  Erklæring efter stk. 1 afgives i en form, der  

 er godkendt af Energistyrelsen.
 Stk. 3.  Når Energistyrelsen har modtaget en  

 hensigtserklæring fra en virksomhed efter stk. 1, underretter Energistyrelsen  

 de statslige told- og skattemyndigheder, som iværksætter udbetalingen af det  

 betingede tilskud.
 Stk. 4.  En virksomhed, som ønsker at indgå aftale ud  

 fra bestemmelserne i kapitel 6, kan afgive hensigtserklæring på tilsvarende  

 vis.
 § 29.  En virksomhed, som efter at have underskrevet  

 en hensigtserklæring om at indgå aftale om energieffektivisering og  

 efterfølgende beslutter ikke at indgå aftale, skal straks meddele dette til  

 Energistyrelsen.
 § 30.  Tilskud, som er modtaget på grundlag af en  

 hensigtserklæring, skal betales tilbage efter reglerne i kapitel 10, hvis der  

 ikke indgås aftale inden for en frist, som Energistyrelsen fastsætter, dog  

 maksimalt 6 måneder fra erklæringens undertegning.
 Stk. 2.  Energistyrelsen kan i særlige tilfælde forlænge  

 fristen efter stk. 1.
Tilsagn om og udbetaling af tilskud § 31.  Energistyrelsens tilsagn om tilskud gælder  

 maksimalt for en periode af 3 år, regnet fra styrelsens modtagelse af den  

 underskrevne hensigtserklæring.
 Stk. 2.  Til virksomheder, der indgår aftale på grundlag  

 af § 1, stk. 2, nr. 1, udgør tilskuddet i 1996 2 pct., i 1997 7 pct., i 1998  

 12 pct., i 1999 17 pct. og fra 2000 22 pct. af afgiften af det energiforbrug,  

 der er omfattet af § 9, stk. 2, i kuldioxidafgiftsloven.
 Stk. 3.  Til virksomheder, der indgår aftale på grundlag  

 af § 1, stk. 2, nr. 2, udgør tilskuddet i 1996 0 pct., i 1997 10 pct., i 1998  

 20 pct. og fra 1999 22 pct. af afgiften af det energiforbrug, der er omfattet  

 af § 9, stk. 2, i kuldioxidafgiftsloven.
 § 32.  Tilskuddet udbetales med det beløb, der  

 overstiger minimumsgrænserne efter stk. 2.
Stk. 2.  I 1996-97 udgør minimumsgrænsen 10.000 kr., i  

 1998-99 15.000 kr. og fra 2000 20.000 kr.
For væksthusgartnerier, der er  

 berettiget til at indgå aftale ifølge proceslisten, udgør minimumsgrænsen dog  

 10.000 kr. over hele perioden.
 Stk. 3.  For fuelolie og fyringsgasolie, som bruges til  

 opvarmningsformål, herunder varme- og dampproduktion, gælder dog særlige  

 regler, jf. lovens § § 1 a og 2.
Stk. 4.  Tilskuddet kan udbetales for hver  

 afgiftsperiode efter momsloven.
Til virksomheder, der er omhandlet i § 2,  

 stk. 2, i lov om fremskyndet tilbagebetaling af visse afgifter, kan  

 tilskuddet udbetales månedsvis.
De ikke-tilskudsberettigede beløb efter stk.  

 1-3 fradrages forlods.
 Stk. 5.  For tilsagn om tilskud, der ikke har virkning  

 fra begyndelsen af virksomhedens afgiftsperiode efter momsloven, opgøres  

 tilskuddet fra tilsagnets ikrafttræden til udløbet af første afgiftsperiode  

 efter momsloven på grundlag af virksomhedens afgiftsgrundlag efter  

 kuldioxidafgiftlovens § 9, stk. 2 for samme tidsrum.
 Stk. 6.  For tilsagn, hvis bortfald ikke er  

 sammenfaldende med udløbet af en afgiftsperiode efter momsloven, opgøres  

 tilskuddet fra afgiftsperiodens begyndelse til tilsagnets udløb på grundlag  

 af virksomhedens afgiftsgrundlag efter kuldioxidafgiftslovens § 9, stk. 2 for  

 samme tidsrum.
§ 33.  Anmodning om udbetaling af tilskud sendes til  

 de statslige told- og skattemyndigheder.
Beløbet angives i hele kroner, idet  

 der ses bort fra ørebeløb.
Anmodningen skal være underskrevet af  

 virksomhedens ansvarlige ledelse.
Udbetaling og modregning af tilskud sker  

 efter reglerne i momslovens § 63.
Tilbagekaldelse af tilsagn og  

 tilbagebetaling af tilskud § 34.  Såfremt det konstateres, at en virksomhed ikke  

 overholder aftalen, kan Energistyrelsen opsige aftalen.
 Stk. 2.  Hvis en aftale opsiges, bortfalder tilskuddet.  

 Energistyrelsen kan beslutte, at tilskud skal tilbagebetales efter opsigelse  

 af aftalen.
 Stk. 3.  Såfremt en aftale opsiges, fordi  

 handlingsplanen ikke gennemføres, kan tilskuddet dog kun kræves tilbagebetalt  

 fra den senest godkendte indberetning, jf. § 23, stk. 1, med mindre der er  

 afgivet urigtige oplysninger ved indberetningen.
 § 35.  Såfremt det i øvrigt konstateres, at der er  

 ydet for stort et tilskud, eller at virksomheden ikke har opfyldt  

 betingelserne for at opnå tilskud, afkræver de statslige told- og  

 skattemyndigheder virksomheden det skyldige beløb til betaling senest 14 dage  

 efter påkrav.
 Stk. 2.  Tilbagebetales det skyldige beløb ikke  

 rettidigt til de statslige told- og skattemyndigheder, betales 1,3 pct. i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 § 36.  For tilbagebetalingen af for meget udbetalt  

 tilskud hæfter den, der som ejer, forpagter eller på anden vis driver  

 virksomheden for egen regning.
Regnskabsbestemmelser § 37.  Virksomheder, som modtager tilskud, skal kunne  

 fremlægge fakturaer eller særskilte opgørelser til dokumentation af  

 tilskudsbeløbet.
Virksomhederne skal tilrettelægge regnskabet således, at det  

 kan danne grundlag for opgørelsen af tilskudsbeløbet.
 Stk. 2.  Virksomhederne skal umiddelbart for hver  

 afgiftsperiode efter momsloven kunne redegøre for beregningen af tilskud.
 Stk. 3.  Regnskabet over tilskud føres i virksomhedens  

 almindelige forretningsregnskab og på en sådan måde, at tilskuddet til enhver  

 tid kan opgøres på grundlag af regnskabet.
 Stk. 4.  Hvis regnskabet ikke kan indpasses i  

 forretningsregnskabet, føres regnskabet efter de statslige told- og  

 skattemyndigheders nærmere anvisning.
 Stk. 5.  Regnskabsmaterialet skal opbevares i 5 år efter  

 regnskabsårets udløb.
Tilskud til energieffektiviserende  

 foranstaltninger efter anden § 38.  Der kan ydes investeringstilskud efter lov om  

 tilskud til energibesparelser i erhvervsvirksomheder til anlæg, som  

 virksomheden forpligter sig til at installere som led i en aftale efter denne  

 bekendtgørelse.
Tilskuddet ydes efter mere restriktive kriterier, når det  

 ydes i forbindelse med en aftale, idet der ved beregningen tages hensyn til,  

 at der ydes tilskud efter nærværende bekendtgørelse.
 Stk. 2.  Afgørelse om tilskud til energibesparelser i  

 erhvervsvirksomheder, der har afgivet erklæring om at indgå aftale efter §  

 28, træffes i forbindelse med indgåelse af aftalen.
Godkendelse og tilsyn § 39.  Indberetning efter § 23 om gennemførelse af  

 handlingsplanen skal godkendes af Energistyrelsen.
§ 40.  Energistyrelsen har adgang til at lade et  

 energisyn efterprøve ved en af styrelsen udpeget energisynskonsulent, når en  

 virksomhed ansøger om at indgå aftale om energieffektivisering på grundlag af  

 energisynet.
Energisynskonsulenten har dermed adgang til virksomheden, dens  

 procesanlæg samt øvrige energiforbrugende udstyr mod behørig legitimation  

 samt bemyndigelse fra Energistyrelsen.
Stk. 2.  Energistyrelsen eller den, Energistyrelsen  

 bemyndiger dertil, har adgang til at tilse, hvorledes handlingsplanen  

 gennemføres.
Vedkommende har dermed adgang til virksomheden, dens procesanlæg  

 samt øvrige energiforbrugende udstyr mod behørig legitimation, samt  

 bemyndigelse fra Energistyrelsen i det tilfælde, hvor kontrollen udøves af en  

 bemyndiget.
 § 41.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation uden  

 retskendelse adgang til at foretage eftersyn hos de virksomheder, der anmoder  

 om tilskud efter denne bekendtgørelse, og til at efterse virksomhedernes  

 forretningsbøger og øvrige regnskabsmateriale, samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder fornøden vejledning og hjælp ved foretagelse af de i stk. 1  

 nævnte eftersyn.
 Stk. 3.  Det i stk. 1 nævnte materiale skal på de  

 statslige told- og skattemyndigheders anmodning indsendes til disse.
 § 42.  Leverandører af energiprodukter omfattet af  

 kuldioxidafgiftsloven skal på begæring meddele de statslige told- og  

 skattemyndigheder oplysning om de leverede energiprodukter.
 Stk. 2.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation uden  

 retskendelse adgang til at foretage eftersyn af regnskaber m.v. hos de  

 pågældende virksomheder.
Ankenævn § 43.  Der oprettes et ankenævn, hvortil  

 Energistyrelsens afgørelser efter §§ 1, stk. 4, § 34 og § 39 kan påklages.
 Stk. 2.  Nærmere regler for ankenævnets virke fastsættes  

 ved bekendtgørelse.
Stk. 3.  Told- og skatteregionernes afgørelser kan  

 indbringes for Told- og Skattestyrelsen.
Afgørelser truffet af Told- og  

 Skattestyrelsen kan ikke indbringes for anden administrativ myndighed.
Straffebestemmelser § 44.  Med bøde straffes den, der forsætligt eller  

 groft uagtsomt:
 Stk. 2.  Den, der begår en af de nævnte overtrædelser  

 med forsæt til uberettiget at få udbetalt tilskud, straffes med bøde, hæfte  

 eller fængsel indtil 2 år.
Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab som sådant bødeansvar.
 Ikrafttrædelse m.v.
 § 45.  Bekendtgørelsen træder i kraft den 1. januar  

 1996.
 Stk. 2.  Ved bekendtgørelsens ikrafttræden ophæves  

 bekendtgørelse nr. 88 af 24. februar 1993 om energisyn og  

 energieffektivisering i visse virksomheder og bekendtgørelse nr.1167 af 21.  

 december 1994 om statstilskud til dækning af udgifter til kuldioxidafgift i  

 visse virksomheder.
 Stk. 3.  For virksomheder, som har fået tilsagn om  

 tilskud, hvor tilsagnsperioden ikke er udløbet den 1. januar 1996, og som  

 ikke udfører processer fra proceslisten, finder de hidtil gældende regler dog  

 fortsat anvendelse indtil periodens udløb.
 Stk. 4.  Forpligtelser, der hviler på virksomheder som  

 følge af tilsagn om tilskud efter den hidtil gældende ordning, er fortsat  

 gældende.
