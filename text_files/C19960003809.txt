 I henhold til § 31, stk. 2, i Justitsministeriets bekendtgørelse af 21.  

 juni 1973 om fuldbyrdelse af frihedsstraf fastsættes følgende regler om  

 anvendelse af skjold over for indsatte:
 § 1. Såfremt  det er nødvendigt for at afværge truende  

 vold, betvinge voldsom modstand eller for at hindre selvmord eller anden  

 selvbeskadigelse, kan skjold anvendes ved pacificering af den indsatte.
 Stk. 2.  Skjold må kun anvendes, når andre lempeligere  

 midler har været forsøgt eller åbenbart vil være utilstrækkelige.
§ 2. Bestemmelse  om anvendelse af skjold træffes af  

 anstaltens vagthavende leder/arrestforvareren eller den, han bemyndiger  

 hertil.
Hvis forholdene ikke tillader, at man afventer vedkommendes  

 afgørelse, træffes bestemmelse af den tilstedeværende funktionær, som er  

 ansvarlig for det pågældende tjenesteområde.
Den vagthavende  

 leder/arrestforvareren skal normalt omgående underrettes om det passerede.
 § 3. Der  må kun anvendes skjold af en type, der er  

 godkendt af direktoratet.
§ 4. Der  skal straks udfærdiges rapport om det  

 passerede på særlig rapportblanket (DFK 31), der rekvireres fra Statsfængslet i Nyborg.
 § 5.  Cirkulæret træder i kraft straks.
