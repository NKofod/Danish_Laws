 En 41-årig kvinde blev indlagt på mistanke om blindtarmsbetændelse.
 Hun klagede over, at en sygeplejerske havde meddelt hendes datter, at  

 hun mente at symptomerne var psykisk betingede, og at en anden sygeplejerske  

 havde meddelt en af klagerens kolleger, at klageren havde psykiske problemer.  

 Patientklagenævnet fandt i den konkrete sag ikke, at nogen af  

 sygeplejerskerne havde overtrådt deres tavshedspligt.
 En 41-årig kvinde med stærke mavesmerter blev indlagt på mistanke om  

 blindtarmsbetændelse.
 Hun klagede over, at en sygeplejerske meddelte hendes datter, at hun  

 mente, at klagerens symptomer var psykisk betingede, og en anden  

 sygeplejerske meddelte en af klagerens kolleger, at klageren havde psykiske  

 problemer.
Til grund for Sundhedsstyrelsens udtalelse har ligget udtalelser fra de to  

 sygeplejersker.
Den første sygeplejerske oplyste, at hun var blevet ringet op  

 af datteren, der spurgte til moderens tilstand, og bl.a. havde oplyst, at  

 undersøgelsen samme dag havde været normal, og at hun ikke kendte til videre  

 undersøgelser eller endelig plan.
 Den anden sygeplejerske oplyste, at en af klagerens veninder havde opsøgt  

 hende og fortalt om klagerens dårlige oplevelser på afdelingen.
 Sundhedsstyrelsen fandt, at den førstnævnte sygeplejerske havde  

 ovetrådt sin tavshedspligt, jf. sygeplejerskelovens § 6, ved at have  

 videregivet personlige oplysninger i en telefonsamtale med klagerens datter.
 Patientklagenævnet fandt ikke, at nogen af de to sygeplejersker i  

 den konkrete sag havde overtrådt deres tavshedspligt.
