 I henhold til § 2, stk. 3 i lov nr. 362 af 13. juni 1973 om styrelse af  

 højere uddannelsesinstitutioner som ændret ved lov nr. 328 af 10. juni 1976  

 fastsættes:
Uddannelsens formål og struktur § 1.  Ved Aalborg Universitetscenter oprettes som et  

 forsøg en uddannelse på 2 år i humanistisk datalogi.
 Stk. 2.  Uddannelsen har til formål i forbindelse med en  

 anden uddannelse at give de studerende en sådan viden om  

 informationsteknologien inden for en humanistisk vidensforståelse, at de  

 bliver i stand til at analysere, vurdere og beskrive, samt formidle viden om  

 de muligheder og konsekvenser de forskellige udformninger af teknologien får  

 for mennesker, organisationer og samfund.
 § 2.  Om fælles bestemmelser henvises til de  

 almindelige bestemmelser om uddannelserne, herunder om evalueringen, i  

 bekendtgørelsen om uddannelserne ved Aalborg Universitetscenter  

 (fællesbekendtgørelsen).
 § 3.  Optagelse på uddannelsen er betinget af, at den  

 studerende har gennemgået en videregående uddannelse på mindst 4 år.
 § 4.  Den der har gennemført uddannelsen i humanistisk  

 datalogi har ret til betegnelsen exam. art. (examinatus/examinata artium).
 Stk. 2.  I kombination med en afsluttet  

 kandidatuddannelse eller tilsvarende fra en dansk eller udenlandsk højere  

 uddannelsesinstitution giver uddannelsen i humanistisk datalogi ret til at  

 føje »et art« (et artium) til betegnelsen for hoveduddannelsen.
 Stk. 3.  I kombination med en humanistisk  

 kandidatuddannelse i eet fag, giver uddannelsen ret til betegnelsen cand.  

 mag.
Uddannelsens indhold og tilrettelæggelse § 5.  Uddannelsen skal give de studerende de  

 nødvendige kvalifikationer til at kunne anvende edb inden for traditionelle  

 humanistiske arbejdsfunktioner og til at kunne medvirke i udviklingen og  

 indførelse af edb-baserede systemer, samt sætte dem i stand til at beskrive  

 løsninger ud fra en brugerorienteret synsvinkel.
§ 6.  I uddannelsens 1.-4. semester er der 4  

 projektenheder med dertil knyttede projektenhedskurser.
Temarammerne for  

 projektarbejdet ligger inden for følgende emneområder:
- datamatbaseret kommunikation og repræsentation af information og viden, - systemer og systemarbejde, - teorier vedrørende anvendelse og opbygning af tekster i naturligt sprog  

 og i formelle sprog - herunder logikprogrammeringssprog og algoritmiske  

 sprog, - teorier om den videnskabelige og informationsteknologiske udvikling.
 Stk. 2.  Projektarbejdet i uddannelsens første to  

 semestre omfatter de grundlæggende teorier, metoder og færdigheder inden for  

 emneområderne i stk. 1.
 Stk. 3.  Projektarbejdet i uddannelsens 3. og 4.  

 semester består af uddybende studier af de omhandlede emneområder med henblik  

 på specialisering inden for områder, der forener humanistiske og datalogiske  

 problemstillinger.
 § 7.  Der er studieenhedskurser i:
- systemudvikling og systembeskrivelse, - problemløsning og programmering - sproglig kommunikation, - datalogisk teori og metode.
 Stk. 2.  I 1.-2. semester er der øvelser i anvendelse af  

 datamater til tekstbehandling, programmering, informationssøgning,  

 datakommunikation m.m.
 Stk. 3.  I 2. semester er der observationspraktik på 20  

 timer i private eller offentlige virksomheder, godkendt af centret som  

 praktiksteder.
 Stk. 4.  I løbet af de to første semestre skal den  

 studerende udvikle et mindre edb-system.
Evaluering § 8.  Der foretages intern evaluering af  

 projektenhederne, jfr. fællesbekendtgørelsens § 20.
§ 9.  I forbindelse med den interne evaluering i  

 henhold til § 8 tages der stilling til, om de omfattede studieaktiviteter kan  

 godkendes for den enkelte studerende.
Dette afgøres af lærerne og for  

 projektenhedernes vedkommende tillige af den lærer, der efter  

 fællesbekendtgørelsens § 20, stk. 4, deltager i evalueringen uden at have  

 vejledt eller undervist ved projektenheden.
Stk. 2.  Der skal tages stilling til, om den studerendes  

 studieenhedskurser kan godkendes som tilfredsstillende gennemført.
Denne  

 afgørelse træffes enten på grundlag af en selvstændig prøve ved kursets  

 afslutning eller i form af lærerens attestation for, at kurset er  

 tilfredsstillende gennemført.
I studieordningen gives der nærmere regler om,  

 hvordan afgørelsen træffes for de enkelte kurser.
Det kan derved bestemmes,  

 at afgørelsen træffes i forbindelse med projektenhedsevaluering, hvor kursets  

 stof naturligt kan inddrages i drøftelsen af projekt.
Stk. 3.  En studerende kan højst 3 gange deltage i hver  

 af projektenhederne eller studieenhedskurserne.
Centret kan tillade, at den  

 studerende 2. eller 3. gang, vedkommende søger godkendelse, aflægger prøve i  

 stedet for at deltage i projektenheden eller studieenhedskurset. 3. gang en  

 studerende søger godkendelse, kan vedkommende forlange prøve afholdt med  

 censor udefra.
Stk. 4.  Centret kan tillade, at der søges godkendelse  

 en 4. gang, hvis der foreligger usædvanlige forhold, der begrunder dette.
I  

 så fald finder stk. 3, sidste punkt, tilsvarende anvendelse.
 § 10.  Eksamen består af følgende prøver:
Stk. 2.  Prøve 1) afholdes ved afslutningen af 2.  

 semester og prøve 2) ved afslutningen af 4. semester.
For at kunne indstille  

 sig til prøverne skal projektenhederne i henholdsvis 1. og 3. semester være  

 godkendt og studieenhedskurserne tilfredsstillende afviklet.
 Stk. 3.  Der gives bedømmelsen Bestået/ikke bestået i  

 prøve 1) og karakter efter 13-skalaen efter de fælles bestemmelser om  

 karaktergivning ved de højere uddannelsesinstitutioner i prøve 2).
 § 11.  Direktoratet for de videregående uddannelser  

 kan dispensere fra bekendtgørelsens bestemmelser, når der foreligger  

 usædvanlige forhold, der begrunder dette.
 § 12.  Bekendtgørelsen træder i kraft 1. september  

 1984 og har virkning for studerende der er begyndt på uddannelsen pr. 1.  

 september 1983.
Undervisningsministeriet, den 28. august  

 1984 P.M.V.
 E.B.
