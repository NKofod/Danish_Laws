 Vejledning til bekendtgørelse om  

 regnskabsaflæggelse m.v. for realkreditinstitutter og  

 realkreditkoncerner af 14. december 1999 som ændret ved  

 bekendtgørelse af 30. juni 2000 og ved bekendtgørelse af 12.  

  december 2000.
Til kapitel 1 Anvendelsesområde og definitioner Til kapitel 2 Udarbejdelse og opstilling af årsregnskab, perioderegnskaber og  

 månedlige balancer Til kapitel 3 Generelle bestemmelser Til kapitel 4 Poster i balancen samt ikke-balanceførte poster Til kapitel 5 Særlige bestemmelser for poster i resultatopgørelse samt  

 overskudsfordeling Til kapitel 6 Bestemmelser om  værdiansættelse Til kapitel 8 Indholdet af noterne Til kapitel 9 Koncernregnskaber Til kapitel 11 Indberetning Til kapitel 13 Ikrafttrædelse og overgangsbestemmelser Vedrørende indberetningsskemaer Til kapitel 1 Anvendelsesområde og definitioner Til § 1, stk. 1 Finansielle holdingselskaber:
I henhold til realkreditloven § 77, stk. 5, anses en virksomhed for at  

 være et finansiel holdingselskab, hvis virksomheden er et  

 finansieringsinstitut, hvis aktivitet udelukkende eller hovedsagelig  

 består i at besidde kapitalandele i dattervirksomheder, der er  

 kreditinstituttet eller finansieringsinstitutter, og hvoraf mindst et  

 datterselskab er et kreditinstitut.
Fonde og foreninger, som opfylder  

 ovenstående betingelser, anses ligeledes for at være finansielle  

 holdingselskaber.
Til § 2, nr. 2 Afgrænsning af danske kreditinstitutter:
 På Finanstilsynets internetadresse (www.finanstilsynet.dk) er  

 oplistet samtlige danske kreditinstitutter, herunder de institutter, der  

 omfattes af realkreditloven.
 Af oversigten fremgår dog ikke følgende omfattede  

 institutter:
Danmarks Skibskreditfond Kommunekredit Afgrænsning af udenlandske kreditinstitutter:
En oversigt over kreditinstitutter i EU findes i De Europæiske  

 Fællesskabers Tidende.
Nr.
C237 41. årgang, 28. juli 1998. Listen  

 over kreditinstitutter kan blandt andet findes på EU kommissionens  

 hjemmeside på følgende adresse:  

http://europa.eu.int/comm/internal_market/en/finances/banks/ Til § 2, nr. 9 Vedrørende den anførte formodningsregel bemærkes, at  

 virksomheder, hvor instituttet og dets eventuelle datterselskaber besidder  

20 % eller mere af stemmerettighederne, som udgangspunkt betragtes som  

 associerede virksomheder, medmindre instituttet finder og kan  

 godtgøre, at der på trods heraf ikke er tale om, at instituttet  

 udøver en betydelig indflydelse på den driftsmæssige og  

 finansielle ledelse.
 Omvendt bemærkes, at virksomheder, hvor instituttet og dets  

 eventuelle datterselskaber besidder mindre end 20 % af  

 stemmerettighederne, kan betragtes som associeret såfremt instituttet  

 finder og  kan godtgøre, at der på trods heraf er tale om, at  

 instituttet udøver en betydelig indflydelse på den  

 driftsmæssige og finansielle ledelse.
Til § 2, nr. 24-27 Til arbejdsdage i udlandet medregnes lokale helligdage ikke, da  

 sådanne helligdage tolkes som værende ikke-arbejdsdage.
Til kapitel 2 Udarbejdelse og opstilling af årsregnskab,  

 perioderegnskaber og månedlige balancer Årsregnskab Til § 4 Resultatopgørelse, overskudsfordeling, balance og  

 ikke-balanceførte poster skal opstilles i overensstemmelse med  

 RI-regnskabsskemaerne 1-2 henholdsvis RK-regnskabsskemaerne 1-2, mens resten  

 af årsregnskabet alene skal indeholde de i RI-regnskabsskemaerne 3-22  

 henholdsvis RK-regnskabsskemaerne 3-21 anførte oplysninger og de  

 oplysninger, der skal gives i henhold til §§ 82-109 henholdsvis §§ 121-124  

 samt sammenligningstal.
Herudover skal årsregnskabet indeholde  

 5-årsoversigt for væsentlige poster samt årsberetning.
Kravet om omtale af væsentlige udviklingsaktiviteter i stk. 6,  

 vedrører alene udviklingsaktiviteter herunder produkter, som det  

 enkelte institut har udviklet.
Væsentlighedskravet indebærer  

 endvidere, at der skal være tale om udviklingsaktiviteter af en vis  

 betydning.
Detaljeringsgraden vil afhænge af udviklingsaktitvitetens  

 betydning for vurderingen af instituttet samt af konkurrenceforhold i  

 øvrigt.
 Såfremt en post i resultatopgørelse, overskudsfordeling,  

 balance, ikke-balanceførte poster og en post i en note hverken  

 indeholder tal for regnskabsåret eller sammenligningstal for  

 forudgående år, kan pågældende post udelades i  

 årsregnskabet.
5-årsoversigten over væsentlige poster eller dele heraf kan  

 efter tilladelse fra Finanstilsynet udelades eller dække en kortere  

 periode.
Som overgangsregel er kravet om, at årsregnskabet skal  

 indeholde en 5-årsoversigt over væsentlige poster modificeret, i  

 tilfælde hvor disse ikke kan fremskaffes uden uforholdsmæssigt  

 store omkostninger.
Institutter, der benytter sig af muligheden for at udarbejde  

 årsregnskabet i euro vil fortsat skulle foretage regnskabsindberetning  

 til Finanstilsynet i danske kroner.
Virksomheder, der får behov for at  

 foretage en sådan omregning , bedes kontakte Finanstilsynet  

 (Økonomisk-statistisk kontor) med henblik på nærmere at  

 aftale den omregningsmetode, der skal benyttes.
Til § 6a Periodens indkomst korrigeres for væsentlige permanente afvigelser,  

 hvorefter den således korrigerede indkomst multipliceres med den  

 relevante skattesats uden, at der foretages fordeling mellem aktuel og  

 udskudt skat.
Et eksempel på en væsentlig permanent difference er et  

 moderselskabs (væsentlige) skattefri gevinst ved afhændelse af et  

 datterselskab.
I dette tilfælde vil periodens resultat før skat  

 skulle korrigeres for den skattefri gevinst, forinden beregningen af  

 periodens skat.
Til kapitel 3 Generelle bestemmelser Til § 10 Der henvises til den af Finanstilsynet udarbejdede vejledning  

 vedrørende ægte salgs- og tilbagekøbsforretninger  

 (genkøbsforretninger, repo-/reverseforretninger m.v.).
Til kapitel 4 Poster i balancen samt ikke-balanceførte  

 poster Til § 13  Aktivpost 3.  Tilgodehavender hos kreditinstitutter og  

 centralbanker Under aktivpost 3 indgår alle tilgodehavender hos kreditinstitutter  

 samt ikke-anfordringstilgodehavender hos centralbanker, der ikke er baseret  

 på obligationer og andre massegældsbreve, idet  

 anfordringstilgodehavender hos centralbanker indgår under aktivpost 1  

 og tilgodehavender baseret på obligationer og andre  

 massegældsbreve indgår under aktivpost 5.
 Aktivpost 3 omfatter blandt andet ansvarlig lånekapital og  

 marginkonti i FUTOP Clearingcentralen A/S, checks trukket på  

 kreditinstitutter, inkl. checks trukket på centralbanker,  

 indskudsbeviser i centralbanker på ikke-anfordringsvilkår,  

 margintilgodehavender hos kreditinstitutter i forbindelse med futures og  

 optionsforretninger og beviser for efterstillede tilgodehavender i andre  

 kreditinstitutter, der ikke er udstedt som massegældsbreve.
 Angående værdiansættelsen henvises til bestemmelserne i  

 § 56 og § 69.
Til § 14  Aktivpost 4. Udlån Under aktivpost 4 indgår alle former for udlån, der ikke er  

 baseret på obligationer og andre massegældsbreve og som ikke  

 henhører under aktivposterne 1-3.
 Ud over de i bekendtgørelsesteksten nævnte udlånstyper  

 omfatter aktivpost 4 eksempelvis udlåns-konti med adgang til variabel  

 udnyttelse, byggelån, eksportkreditter, kontraktdiskonteringskreditter  

 samt lånesagskonti (omprioriteringskonti) og pantebreve.
 Tilgodehavender hos Finansstyrelsen og Kongeriget Danmarks Fiskeribank  

 skal posteres som udlån.
 Angående postens værdiansættelse henvises til  

 bestemmelserne i §§ 56, 69 og 70.
 Kontantlån behandles efter nedenstående  

 retningslinier:
Ved lånets udbetaling aktiveres det konstaterede kurstab  

 (amortiseringskonto) under "realkreditudlån" sammen med  

 kontantlånsrestgælden.
Summen af de to poster svarer til de til  

 lånet udstedte, passiverede obligationer, såvel ved lånets  

 etablering som senere i amortforløbet.
Debitor er over for instituttet  

 forpligtet til at betale terminsydelser, som kan dække renter og  

 udtrækninger på de nævnte obligationer.
Ved  

 ekstraordinær indfrielse er debitor endvidere forpligtet til at indfri  

 obligationsrestgælden.
 Debitors terminsbetaling består dels af kontantlånsrente,  

 beregnet som en procentdel af kontanlånsrestgælden, samt et  

 kontantlånsafdrag.
Ved instituttets regnskabsmæssige registrering af denne ydelse fra  

 debitor opdeles den modtagne kontantlånsrente i dels en rente svarende  

 til renteudgiften på de cirkulerende obligationer og dels et  

 restbeløb, der behandles som afdrag på den under  

 "realkreditudlån" aktiverede amortiseringskonto.
Det nævnte  

 afdrag krediteres under "realkreditudlån" og den nævnte  

 rente-andel af kontantlånsrenten indtægtsføres i  

 resultatopgørelsen.
Det modtagne kontantlånsafdrag krediteres  

 kontantlånsgælden under "realkreditudlån".
 Det følger af ovenstående, at der er regnskabsmæssig  

 balance mellem udlån og cirkulerende obligationer i relation til  

 såvel resultatførte renter som aktiverede/passiverede  

 beløb.
Til § 15  Aktivpost 5. Obligationer Aktivpost 5 omfatter beholdninger af obligationer og andre  

 massegældsbreve, dog ikke værdipapirer, som instituttet har et  

 ubetinget krav på at kunne refinansiere i centralbanker, jf. § 12.
 Aktivpost 5 indeholder blandt andet skatkammerbeviser, beviser for  

 efterstillede tilgodehavender (ansvarlig indskudskapital og lignende) udstedt  

 i form af massegældsbreve, indeksobligationer,  

 præmieobligationer, statsobligationer, realkreditobligationer,  

 virksomhedscertifikater (commercial paper notes) og certificates of deposits,  

 medmindre de indgår under aktivpost 2. Gældsbeviser der kan  

 refinansieres i centralbanker, jf. § 12.
 Beholdninger af udtrukne obligationer indgår i posten, tillige med  

 egenbeholdning af obligationer udstedt af instituttet og egenbeholdning af  

 øvrige værdipapirer i form af massegældsbreve instituttet  

 selv har udstedt.
 Angående postens værdiansættelse henvises til § 67.
 Til § 16 Aktivpost 6. Aktier m.v.
 For så vidt angår interessentskaber bemærkes, at det  

 alene er instituttets egen ejerandel af interessentskabets egenkapital, der  

 medtages som en aktivpost.
Til § 20 Aktivpost 10. Materielle aktiver Materielle aktiver omfatter tillige aktiverede ombygningsomkostninger og  

 foretagne opskrivninger på ejendomme.
Til § 22 Aktivpost 12. Andre aktiver Ud over tilgodehavende indtægter, der vedrører  

 regnskabsåret, men som først forfalder til betaling efter  

 regnskabsårets afslutning, omfatter posten endvidere aktiver, der ikke  

 indgår under øvrige balanceposter, eksempelvis andre debitorer,  

 stempelmærker og faste deposita.
 I posten indgår endvidere positive markedsværdier af  

 uafviklede spotforretninger og afledte finansielle instrumenter, herunder  

 terminsforretninger, futures, optioner, SWAPS, FRA'er og lignende.
 Der er tale om en bruttoopgørelse af positive markedsværdier  

 (dvs. netting på modparts- eller forretningsniveau er ikke tilladt,  

 heller ikke hvis der foreligger en nettingaftale med den  

 pågældende modpart).
 Posten omfatter tilgodehavende skat, såfremt årets erlagte  

 acontoskat overstiger den beregnede skat af årets indkomst.
 Posten omfatter endvidere tilgodehavende godtgørelse som  

 følge af overskydende skat.
Afsættelsen af værdien af et skattemæssigt aktiv primo  

 året vil blive anset for en ændring af regnskabsmæssig  

 praksis, der kan tillades ført over et instituts egenkapital.  

 Forskellen mellem værdien af et skattemæssigt aktiv primo og  

 ultimo året skal driftsføres under resultatopgørelsens  

 post 15. Skat.
Der må ikke diskonteres.
Til § 24 Passivpost 1. Gæld til kreditinstitutter og  

 centralbanker Posten omfatter al gæld til kreditinstitutter og centralbanker, med  

 undtagelse af efterstillede kapitalindskud, der i stedet indgår under  

 passivpost 7. Efterstillede kapitalindskud, samt gæld, der er  

 baseret på obligationer og andre massegældsbreve, og derfor  

 indgår under passivpost 3. Udstedte obligationer.
Posten omfatter alene marginindskud i forbindelse med futures- og  

 optionsforretninger, såfremt kunden er et kreditinstitut.
Marginindskud  

 i forbindelse med futures- og optionsforretninger fra kunder, der ikke er et  

 kreditinstitutter, behandles som indlån, jf. bemærkningerne til §  

 25.
Til § 25 Passivpost 2. Indlån I realkreditinstitutter består indlån alene af ægte  

 salgs- og tilbagekøbsforretninger.
 I realkreditkoncerner med pengeinstitutdattervirksomhed omfatter posten  

 endvidere gæld til Finansstyrelsen og Kongeriget Danmarks Fiskeribank,  

 kunders marginindskud i forbindelse med futures- og optionsforretninger,  

 når kunden ikke er et kreditinstitut, men eksempelvis et  

 finansieringsinstitut samt eksempelvis sikringskonti i forbindelse med  

 factoring samt modtagne deposita fra kunder i forbindelse med  

 udlejning/leasing.
Til § 27 Passivpost 4. Andre passiver Ud over skyldige omkostninger vedrørende regnskabsåret, der  

 først vil blive betalt i løbet af et senere regnskabsår,  

 omfatter posten eksempelvis negative markedsværdier af uafviklede  

 spotforretninger og afledte finansielle instrumenter, herunder  

 terminsforretninger, futures, optioner, SWAPS, FRA'er og lignende.
Der er  

 tale om en bruttoopgørelse af negative markedsværdier (dvs.  

 netting på modparts- eller forretningsniveau er ikke tilladt, heller  

 ikke hvis der foreligger en nettingaftale med den pågældende  

 modpart).
 Posten omfatter skyldig skat, såfremt den beregnede skat af  

 årets indkomst overstiger årets erlagte acontoskat.
 Posten omfatter endvidere skyldigt (finansierings)tillæg som  

 følge af restskat.
Til § 29 Passivpost 6. Hensættelser til forpligtelser Posten må ikke anvendes til hensættelser til forventede  

 omkostninger, når disse skal afholdes med henblik på at skabe  

 grundlag for fremtidig indtjening.
Det vil sige, at posten ikke må  

 anvendes til postering af beløb til brug for omstruktureringer,  

 edb-udvikling m.v.
Det er således ikke tilstrækkeligt kriterium  

 for at hensætte til forpligtelser, at der er truffet beslutning om, at  

 de pågældende udgifter skal afholdes.
 Hensættelser til pensionsforpligtelser vedrørende  

 uafdækkede pensionstilsagn, jf. § 29, skal, uanset om disse er  

 ikrafttrådte, og uanset om disse træder tilbage for andre  

 kreditorer, afsættes som hensættelser til forpligtelser i  

 balancen efter samme sondring som for øvrige hensættelser til  

 forpligtelser.
 Hensættelser til uafdækkede pensionstilsagn skal således  

 afsættes i balancen, såfremt det er overvejende sandsynligt, at  

 tilsagnene effektueres.
 Posten omfatter akkumuleret udskudt skat, jf. § 29, stk. 3. Der må  

 ikke ske diskontering.
 Bestemmelsen omfatter hensættelser til tab i forbindelse med  

 retssager, hvor retssagen ikke direkte vedrører størrelsen af  

 udlån, tilgodehavender hos kreditinstitutter og centralbanker, eller  

 øvrige aktivposter, der kan indebære en kreditrisiko.
Et eksempel på en situation, hvor retssagen ikke direkte  

 vedrører størrelsen af udlån, tilgodehavender hos  

 kreditinstitutter og centralbanker, eller øvrige aktivposter, der kan  

 indebære en kredit-risiko, er statens sagsanlæg mod et institut  

 med krav om, at instituttet tilpligtes at udrede et skatteprovenu, som er  

 unddraget staten via instituttets transaktioner med en kunde - f.eks. en  

 selskabstømmersag.
I denne situation vedrører retssagen ikke  

 direkte størrelsen af instituttets aktiver.
Et eventuelt regreskrav skal betragtes som et separat krav og behandles  

 efter regnskabsprincipperne herfor.
Dette indebærer, at regreskravet  

 først regnskabsmæssigt anerkendes, når der er en  

 overvejende sandsynlighed for (mere sandsynligt end ikke), at regreskravet  

 aflejrer sig i en indbetaling til instituttet.
Dette antages først at  

 være tilfældet, når der foreligger bindende aftale/dom, som  

 giver instituttet medhold, og modparten med overvejende sandsynlighed har  

 økonomisk mulighed for at udrede betalingen.
 Bestemmelsen omfatter ikke hensættelser til tab på  

 ikke-balanceførte poster med kreditrisiko (garantier m.v.).
Til § 30 Passivpost 7. Efterstillede kapitalindskud Posten omfatter f.eks. ansvarlig indskudskapital, værdipapirer med  

 ubestemt løbetid udstedt af instituttet og kortfristet supplerende  

 kapital, jf. realkreditlovens § 53 g, stk. 1.
Til § 34 Passivpost 8.3 Reserver "Reserver i serier" omfatter reservekrav på udlån m.m, som er  

 ydet i serier med seriereservefonde.
Til § 38 Ikke-balanceførte poster.
Post 1. Garantier m.v.
Da realkreditinstitutter ikke generelt må udstede garantier, har  

 posten alene relevans for realkreditkoncerners regnskaber.
En  

 garanti/indeståelse kan først anses for at være  

 udgået, når instituttet har modtaget garantien/indeståelsen  

 retur, eller kreditor skriftligt har meddelt, at der ikke vil blive gjort  

 krav gældende i henhold til garantien eller indeståelsen.
 Garantien/indeståelsen anses også for udgået, når  

 den er udløbet i henhold til aftalen.
 Det bemærkes, at posten også omfatter garantier over for  

 Garantifonden for indskydere og investorer.
Til § 39 Ikke-balanceførte poster.
Post 2. Andre  

 forpligtelser Andre forpligtelser omfatter alle andre forpligtelser, der ikke er  

 indeholdt i balancen eller indgår under ikke-balanceførte poster  

 post 1. Garantier m.v.
 Posten omfatter forpligtelser, der giver anledning til kreditrisiko, for  

 eksempel uigenkaldelige kredittilsagn, jf. § 2, nr. 34. Lånetilbud,  

 hvis løbetid er under et år, betragtes ikke som uigenkaldelige,  

 og er således ikke omfattet.
 Posten omfatter endvidere forpligtelser, der ikke giver anledning til  

 kreditrisiko, eksempelvis de kontoførende institutters hæftelser  

 i relation til Værdipapircentralen for andre kontoførende  

 institutters fejl i forbindelse med indrapportering til registrering,  

 ændring eller udstedelse af rettigheder på konti i en  

 værdipapircentral eller udbetalinger herfra, jf. §§ 81-82 i lov om  

 værdipapirhandel.
For ejerandele i interessentskaber omfatter posten interessentskabets  

 samlede gældsforpligtelser og ikke kun instituttets ejerandel heraf,  

 idet der er tale om solidarisk hæftelse.
Det beløb, der  

 opføres skal reduceres i overensstemmelse med eventuelle  

 begrænsninger af instituttets hæftelse over for kreditorerne.
Ved deltagelse i virksomheder, der i henhold til § 122 skal pro rata  

 konsolideres, indgår under posten den andel af virksomhedens samlede  

 gældsforpligtelser, der ikke indgår i pro rata konsolideringen  

 ved udfærdigelsen af koncernregnskab.
Det beløb, der  

 opføres, skal reduceres i overensstemmelse med eventuelle  

 begrænsninger af instituttets hæftelse over for kreditorerne.
Uafviklede spotforretninger samt afledte finansielle instrumenter skal  

 ikke medtages her.
Uafviklede spotforretninger samt afledte finansielle  

 instrumenter indgår alene som en del af den i balancen medtagne  

 markedsværdi af uafviklede spotforretninger samt afledte finansielle  

 instrumenter under aktivpost 12. Andre aktiver henholdsvis passivpost  

4. Andre passiver.
Til kapitel 5 Særlige bestemmelser for poster i  

 resultatopgørelse samt overskudsfordeling Til § 40 Resultatopgørelsens post 1. Renteindtægter Posten omfatter kursregulering af indskudsbeviser da disse er uopsigelige,  

 og derfor ikke kan opføres til markedsværdi.
 Renteindtægter af obligationer omfatter kursreguleringer af noterede  

 ikke-rentebærende værdipapirer med en oprindelig løbetid  

 på til og med 1 år, herunder eksempelvis skatkammerbeviser eller  

 0-kupon obligationer.
Til § 41 Resultatopgørelsens post 2. Renteudgifter Posten omfatter udbetalte reservefondsandele, som gives som kompensation  

 for nye lån og hvortil der ikke på forhånd er hensat.
Til § 44 Resultatopgørelsens post 5. Afgivne gebyrer og  

 provisionsudgifter Posten omfatter eksempelvis afgivne provisioner ved formidlede  

 udlandslån, inkassoprovision m.v., betalte gebyrer og betalt kurtage  

 ved handel med valuta og værdipapirer, samt afgivne eller videregivne  

 garantiprovisioner, herunder rembursprovisioner.
Til § 45 Resultatopgørelsens post 6. Kursreguleringer Kursregulering af instituttets beholdning af værdipapirer omfatter  

 såvel realiseret som urealiseret kursregulering af aktivpost 2.  

Gældsbeviser, der kan refinansieres i centralbanker, aktivpost  

5. Obligationer og aktivpost 6. Aktier m.v.
Kursregulering af  

 noterede, ikke-rentebærende værdipapirer med en oprindelig  

 løbetid på til og med 1 år, herunder eksempelvis  

 skatkammerbeviser eller 0-kupon obligationer indgår dog under  

 resultatopgørelsens post 1. Renteindtægter.
Til § 47 Resultatopgørelsens post 8. Udgifter til personale og  

 administration Posten omfatter lønninger, vederlag, tantieme og pensionsbidrag til  

 såvel personale som direktion, bestyrelse og repræsentantskab,  

 herunder honorarer, som bestyrelsesmedlemmer måtte oppebære i  

 forbindelse med udførelse af særlige bestyrelsesopgaver.  

 Udgifterne skal afholdes i det koncernselskab, som beskæftiger de  

 pågældende.
 Som lønninger opfattes foruden den egentlige løn tillige  

 feriepenge, jubilæumsgratiale, instituttets kurstab ved uddeling af  

 medarbejderaktier og lignende samt løn til rådgivende organer,  

 f.eks. lokalråd m.v.
 Som pensionsbidrag omfattes eksempelvis bidrag til ATP og pensionsbidrag  

 til endnu ikke pensionerede medarbejdere.
 Posten omfatter udgifter til social sikring, eksempelvis beløb ydet  

 til sygedagpengeordningen, beløb ydet til Lønmodtagernes  

 Garantifond, arbejdsmarkedsbidrag og andre bidrag til det offentlige,  

 beregnet f.eks. på grundlag af instituttets lønsum.
 Som administrationsudgifter omfattes samtlige udgifter, der kan  

 henføres til instituttets almindelige drift, eksempelvis udgifter til  

 IT-teknologi, leje af edb-anlæg, udgifter til edb-servicekørsel,  

 el, belysning, opvarmning, forsikringer, vagttjeneste og alarmsystemer,  

 kassedifferencer, ekspeditionsfejl, reparation og vedligeholdelse af lokaler  

 og løsøre (biler, inventar m.v.), rengøring eksklusiv  

 løn til ansat rengøringspersonale, kontorartikler, tryksager,  

 porto, telefon, telefax, telex, annoncer og reklame, repræsentation,  

 omkostninger i forbindelse med instituttets jubilæum eksklusiv  

 gratialer, dusører, bidrag til garantifonde samt afgifter til inden-  

 og udenlandske myndigheder og organisationer.
 Posten omfatter endvidere udgifter til f.eks. rejser,  

 kørselsgodtgørelse, kantinedrift, diæter og  

 undervisning.
Til § 48 Resultatopgørelsens post 9. Af- og nedskrivninger  

 på immaterielle og materielle aktiver Posten omfatter såvel afskrivninger over materielle og immaterielle  

 aktivers brugstid som straksafskrivninger samt nedskrivninger på samme.  

 Posten omfatter således også nedskrivninger på  

 ejendomme.
 Opgørelsen af afskrivningsgrundlaget for materielle aktiver,  

 herunder grunde og ejendomme, omfatter tillige aktiverede  

 ombygningsomkostninger og foretagne opskrivninger.
 Angående værdiansættelsen henvises i øvrigt til  

 bestemmelserne i §§ 57-62.
Til § 49 Resultatopgørelsens post 10. Andre ordinære  

 udgifter Hensættelser til tab i forbindelse med retssager, der er ført  

 under passivpost 6. Hensættelser til forpligtelser, vil som  

 langt den overvejende hovedregel skulle udgiftsføres under denne post.  

 Der vil dog kunne forekomme tilfælde, hvor det vil være mere  

 naturligt at udgiftsføre disse hensættelser til tab i  

 forbindelse med retssager under en anden af resultatopgørelsens  

 poster.
Et eksempel herpå er en hensættelser til tab i  

 forbindelse en retssag vedrørende en tidligere medarbejders  

 løntilgodehavende, hvor resultatposteringen mere naturligt vil skulle  

 føres under resultatopgørelsens post 8. Udgifter til  

 personale og administration.
Til § 52 Resultatopgørelsens post 13. Ekstraordinære  

 indtægter Af det fåtal af indtægtsarter, der vil kunne opfylde postens  

 kriterier, kan nævnes gevinst ved afhændelse af aktiver og  

 passiver i forbindelse med ophør af et institut.
 Posten vil således kun undtagelsesvist finde anvendelse.
 Såfremt posten er uden talmæssigt indhold for såvel  

 regnskabsåret som det forudgående år, kan den udelades i  

 årsregnskabet, jf. det i vejledningen til § 4 anførte.
Til § 53 Resultatopgørelsens post 14. Ekstraordinære  

 udgifter Af det fåtal af udgiftsarter, der vil kunne opfylde kriterierne, kan  

 nævnes tab ved afhændelse af aktiver og passiver i forbindelse  

 med ophør af et institut samt omkostninger afledt af  

 naturkatastrofer.
 Posten vil således kun undtagelsesvist finde anvendelse.
 Såfremt posten er uden talmæssigt indhold for såvel  

 regnskabsåret som det forudgående år, kan den udelades i  

 årsregnskabet, jf. det i vejledningen til § 4 anførte.
Til § 54 Resultatopgørelsens post 15. Skat Uanset, om instituttet er omfattet af acontoskatteordningen eller den  

 gamle ordning, hvorefter skatten betales senest den 20. november året  

 efter indkomstskatteåret, skal skatten af den forventede skattepligtige  

 indkomst beregnes på grundlag af den gældende skattesats.
 Udskudt skat afsættes ligeledes med udgangspunkt i den  

 gældende skattesats.
 Det forventede tillæg/fradrag ((rente)godtgørelse) til  

 skatten udgifts-/indtægtsføres under øvrige  

 renteudgifter/renteindtægter i samme år, som den forventede skat  

 afsættes.
 Institutter, som benytter acontoskatteordningen skal ligeledes  

 bogføre det forventede særlige tillæg/fradrag som  

 følge af tidspunktet for betalingen af acontoskatten som øvrige  

 renteudgifter/renteindtægter samme år, som den forventede skat  

 afsættes.
 Beregnet skat af årets indkomst skal i henhold til  

 bekendtgørelsens § 27 passiveres under passivpost 4. Andre  

 passiver.
 Det forventede tillæg/fradrag ((rente)godtgørelse)  

 føres derimod under aktivpost 12. Andre aktiver henholdsvis passivpost  

4. Andre passiver uanset den benyttede skattemetode.
 Regulering af tillæg/fradrag på grund af efterfølgende  

 ændringer i skatteberegningen føres under øvrige  

 renteudgifter/renteindtægter i samme år, som den  

 forøgede/reducerede skat føres som efterregulering af tidligere  

 års skat.
 Den del af instituttets udskudte skat, der vedrører opskrivning af  

 anlægsaktiver, der ikke har passeret resultatopgørelsen  

 passiveres under passivpost 6. Hensættelser til forpligtelser og  

 fradrages samtidig "Andre reserver".
Til § 55 Overskudsfordeling Under overskudsfordeling post 3. Overførsler fra tidligere år  

 foretages de overførsler som instituttet ønsker at foretage,  

 eller som er nødvendiggjort af, at instituttet har underskud i  

 regnskabsåret.
Til kapitel 6 Bestemmelser om  værdiansættelse Bestemmelser om værdiansættelse af anlægsaktiver.
Til § 57 For årsregnskabet gælder som generel overgangsregel, at  

 instituttet/koncernen i bestemmelser, hvor der stilles krav om anvendelse af  

 anskaffelses- eller købspris kan anvende værdien i  

 årsregnskabet for 1990 for aktiver, der er erhvervet før 1.  

 januar 1991. For øvrige betydende kapitalandele erhvervet før  

 1. januar 1993 kan institutterne anvende den værdi, kapitalandelene er  

 optaget til i regnskabet pr. 31. december 1992, som købspris.
Til § 58 Hvad angår principperne for afskrivning af materielle  

 anlægsaktiver, herunder ejendomme, henvises til afsnit 37-61 i FSR's  

 Regnskabsvejledning nr. 10 "Materielle anlægsaktiver" fra juni  

 1995.
 Afskrivningernes størrelse afhænger, udover aktivernes  

 værdi, også af den forventede brugstid, aktivernes forventede  

 scrapværdi og den valgte afskrivningsmetode m.v.
Afskrivningerne er udtryk for en omkostning for brug af aktiverne.  

 Afskrivningerne periodiseres over afskrivnings- eller brugsperioden.
For  

 faste ejendomme skal sædvanligvis ikke afskrives på grunde, da  

 disse har en ubegrænset brugstid, men alene på bygninger.
Til § 60 I tilfælde, hvor den bogførte værdi af ejendomme  

 overstiger værdien i handel og vandel (markedsværdien), skal  

 instituttet nedskrive ejendommene til værdien i handel og vandel  

 (markedsværdien).
 Den bogførte værdi af disse ejendomme må, medmindre  

 værdifaldet er af forbigående karakter, således ikke  

 være højere end værdien i handel og vandel  

 (markedsværdien), uanset at der er tale om anlægsaktiver, som  

 instituttet/koncernen tillægger en høj brugsværdi.
 Svingninger i det generelle prisniveau for sammenlignelige ejendomme, der  

 indebærer, at markedsværdien af instituttets/koncernens ejendomme  

 er forskellig fra forrige års markedsværdi, kan ikke antages at  

 være forbigående.
Til § 62 Der skal foretages en forsigtig værdiansættelse af ejendomme,  

 som instituttet har overtaget i forbindelse med afvikling af et engagement.  

 Dette vil normalt indebære, at en ejendom ikke må optages til en  

 værdi, der overstiger den værdi, ejendommen ville indgå med  

 ved opgørelse af sikkerheder for et engagement, det vil sige  

 realisationsværdi, hvori der er foretaget fradrag af skønnede  

 salgs- og liggeomkostninger m.v.
Til § 65 Andele i virksomheder, som er overtaget med henblik på afvikling af  

 forud indgåede engagementer skal værdiansættes efter samme  

 principper som midlertidigt overtagne ejendomme, jf. § 62. Dette vil normalt  

 indebære, at midlertidigt overtagne kapitalandele ikke må optages  

 til en værdi, der overstiger den værdi, kapitalandelene ville  

 indgå med ved opgørelse af sikkerheder for et engagement, det  

 vil sige skønnet handelsværdi.
Undtagelsesreglen i stk. 3 kan for eksempel finde anvendelse i  

 tilfælde, hvor den associerede virksomhed er underlagt omfattende,  

 længerevarende begrænsninger i dens mulighed for at  

 overføre udbytte til investor.
Undtagelsesreglen kan således  

 ikke anvendes, blot fordi børskursen afviger fra indre  

 værdi.
Værdiansættelse af værdipapirer, der er  

 omsætningsaktiver Til § 67 Ved værdiansættelse af papirer til de officielt noterede  

 kurser anvendes for værdipapirer noteret på Københavns  

 Fondbørs den af Københavns Fondsbørs kl. 17.00 beregnede  

 gennemsnitskurs "Alle Handler" som den officielt noterede kurs.
 Beholdninger af udtrukne obligationer værdiansættes på  

 opgørelsestidspunktet ved tilbagediskontering med en rentefod, der  

 svarer til den gennemsnitlige obligationsrente ultimo året for  

 tilsvarende obligationer, jf. den officielle kursliste fra Københavns  

 Fondsbørs.
Til § 68 Ved fastsættelsen af værdien i handel og vandel tages for  

 unoterede aktier udgangspunkt i den regnskabsmæssige indre værdi  

 med de modifikationer, som tillades efter § 65, stk. 3 og 4.
 Uanset ovenstående kan institutterne/koncernerne ved  

 værdiansættelsen af unoterede A-aktier benytte børskursen  

 for tilsvarende B-aktier, såfremt det gælder, at de  

 pågældende A- og B-aktier kun adskilles af stemmeretten.
 Endvidere kan unoterede investeringsforeningsandele løbende optages  

 til den af investeringsforeningen beregnede kursværdi.
 Værdiansættelse af debitorer m.v.
Til § 69 Ved vurderingen af nedskrivningsbehovet (hensættelsesbehovet)  

 på udestående fordringer skal der ikke alene tages hensyn til den  

 øjeblikkelige situation, men også til  

 virksomhedens/låntagerens sandsynliggjorte fremtidige  

 betalingsproblemer.
 Det skal præciseres, at nedskrivninger, bortset fra statistiske  

 nedskrivninger, skal kunne relateres til tabsrisikoen på et konkret  

 engagement.
 Der må således ikke foretages generelle nedskrivninger til  

 dækning af konjunkturrisici på engagementsporteføljen.
 Såkaldte "markeringsnedskrivninger", det vil sige nedskrivninger  

 på engagementer, der på opgørelsestidspunktet ikke  

 vurderes at rumme en konkret tabsrisiko, men hvor instituttets ledelse  

 ønsker at markere, at der er tale om et engagement, der bør  

 følges nøje, er heller ikke tilladte.
 Angående mindre og mellemstore engagementer:
 For så vidt angår mindre og mellemstore engagementer, skal der  

 fra centralt hold i instituttet foretages en kritisk vurdering af  

 tilstrækkeligheden af de nedskrivninger, der foretages i de enkelte  

 afdelinger eller regioner eventuelt ved hjælp af statistiske  

 beregninger på grundlag af udtagne stikprøver.
 Angående nedskrivninger på statistisk grundlag:
Hvis der - for grupper af ensartede mindre engagementer - foretages  

 nedskrivninger på basis af statistiske beregninger af debitorrisikoen,  

 skal det ske efter en i forvejen fastlagt statistisk metode.
Metoden skal  

 anvendes kontinuerligt.
 Hvilke engagementsgrænser, der skal anvendes ved afgørelsen  

 af, om et engagement må anses for at være "mindre", vil bero  

 på en konkret vurdering i det enkelte institut og være  

 afhængig af instituttets størrelse og kundesammensætning.
 Uanset hvilken metode, der anvendes til beregninger af nedskrivninger  

 på de mindre engagementer, skal institutterne foretage en grundig og  

 samlet vurdering nedskrivningernes tilstrækkelighed.
 Såfremt instituttet baserer nedskrivningerne på de mindre  

 engagementer på baggrund af historiske tabsforløb skal det  

 fremhæves, at nedskrivningerne skal dække fremtidige forventede  

 tab, og der skal derfor udvises megen påpasselighed i perioder, hvor  

 det er sandsynligt, at de økonomiske konjunkturer er under  

 væsentlig ændring.
 Angående tilgodehavender i udlandet:
Instituttet skal gennemgå fordringer på udlandet for at  

 afdække en eventuel risiko på debitorer, herunder også  

 korrespondenter og statslige institutioner, med henblik på at foretage  

 de nødvendige nedskrivninger.
Nedskrivningerne på udenlandske  

 debitorer skal udover den sædvanlige kreditrisiko tillige kunne  

 dække de særlige landerisici på fordringer i  

 gældstyngede og politisk ustabile lande.
Landerisikoen afhænger af dels et lands evne til på lang sigt  

 at kunne tilbagebetale sin udlandsgæld dels landets kortsigtede  

 muligheder for at honorere rente- og afdragsforpligtelser på  

 udlandsgælden.
Landerisikoen vil også være afhængig  

 af viljen til at overholde gældsforpligtelser, hvilket bliver bestemt  

 af de politiske, institutionelle, juridiske/aftalemæssige, kulturelle,  

 demografiske forhold m.v. i et land.
Størrelsen af landerisikoen  

 afhænger desuden af erfaringer med og forventninger om moratorier,  

 gældsomlægninger og betalingsforsinkelser.
 Værdiansættelse af poster i fremmed valuta og afledte  

 finansielle instrumenter m.v.
Til § 71 For uafviklede valutaterminsforretninger kan terminskursen  

 fastsættes, svarende til terminskursen på en modgående, men  

 i øvrigt identisk forrentning med samme restløbetid.
Til § 72 For uafviklede fondsterminsforretninger kan terminskursen fastsættes  

 til terminskursen på en modgående, men i øvrigt identisk  

 forrentning med samme restløbetid.
Til § 76 Ved nedskrivning på udstedte garantier m.v. overføres et til  

 nedskrivningen svarende beløb til aktivpost 12. Andre aktiver  

 og passivpost 4. Andre passiver.
Herefter reduceres aktivpost  12.  

 Andre aktiver  med den foretagne nedskrivning og nedskrivningen  

 udgiftsføres under resultatopgørelsens post 11. Tab og  

 nedskrivninger på fordringer.
 Det bemærkes, at garantien skal reduceres med et til nedskrivningen  

 svarende beløb.
 Uanset bestemmelsens stk. 1 kan en konverteringsgaranti, der tillige er en  

 indfrielsesgaranti, det vil sige en garanti for, at lån der skal  

 omlægges, bliver indfriet, bogføres med 1 krone på  

 betingelse af, at der er tale om en situation, hvor en afslutning af sagen og  

 hermed en ophævelse af garantien alene afhænger af  

 instituttet.
 Uanset bestemmelsens stk. 1 kan en konverteringsgaranti, der tillige er en  

 margingaranti, det vil sige en garanti, der dækker forskellen mellem  

 restgælden på det gamle lån og hovedstolen på det nye  

 samt omkostningerne til retablering af den oprindelige panteretsstilling  

 inden for rammerne af tinglysningslovens §§ 40-41, bogføres med 1  

 krone på betingelse af, at der er tale om en situation, hvor en  

 afslutning af sagen og hermed en ophævelse af garantien alene  

 afhænger af instituttet.
 Der kan eksempelvis være tale om, at der i en periode er nogle  

 formelle forhold, som ikke er faldet på plads, for eksempel den  

 formelle aflysning af det gamle pantebrev og sletning af  

 retsanmærkninger, men hvor instituttet har opnået de  

 nødvendige respektpåtegninger eller -accepter og det/de gamle  

 lån kan dokumenteres indfriet, således at situationen er "helt i  

 instituttets hænder".
 Som yderligere specifikation af en margingaranti kan nævnes, at  

 værdien af margingarantien skal opgøres som det højeste  

 af følgende beløb med tillæg af omkostninger:
 Bestemmelsen har alene relevans for koncerner med et eller flere  

 datterselskaber, der er pengeinstitut.
Til § 78 Ved markedslejen forstås den leje, som lokalerne kan genudlejes  

 til.
Til kapitel 8 Indholdet af noterne Generelle bestemmelser Til § 86 Sammenligningstal til noterne skal anføres i umiddelbar tilknytning  

 til tallene for regnskabsåret.
 Vedrørende sammenligningstal for noten om afledte finansielle  

 instrumenter på RI5-9 henholdsvis RK4-8 gælder  

 følgende:
 For RI5-6/RK4-5 skal der ikke anføres sammenligningstal.
 For RI7/RK6 skal der anføres sammenligningstal for begge  

 kolonner.
 For RI8/RK7 skal der anføres sammenligningstal for alle fire  

 kolonner.
 For RI9/RK8 skal der alene anføres sammenligningstal for  

 feltnumrene 9, 18, 46 og 73, der indeholder totalbeløb.
Vedrørende anlægsnoterne på RI16-18 henholdsvis  

 RK15-17, kan instituttet henholdsvis koncernen nøjes med at  

 anføre sammenligningstal for den bogførte beholdning ultimo  

 året for hver enkelt anlægsaktivtype, da disse noter i sig selv  

 forklarer udviklingen i forhold til året før.
Sammenligningstal  

 for den bogførte beholdning ultimo året kan opstilles som en  

 supplerende linie under de respektive ultimoposter.
Noter til aktivposter Til § 90 Bestemmelsen omfatter reverseforretninger.
Til § 91 Bestemmelsen er alene relevant for koncerner.
Til kapitel 9 Koncernregnskaber Udeholdelse af koncernregnskabet Til § 114 Dattervirksomheder med en mindre og i forhold til moderselskabet  

 ubetydelig virksomhed kan efter en konkret vurdering foretaget af det enkelte  

 moderselskab udeholdes af koncernregnskabet.
Moderselskaber, som alene  

 besidder kapitalandele i dattervirksomheder med en mindre og i forhold til  

 moderselskabet ubetydelig virksomhed, kan derfor vælge ikke at  

 indberette og offentliggøre et koncernregnskab.
I denne situation  

 bør moderselskabet i sit separate regnskab oplyse om årsagen  

 til, at der ikke er udarbejdet et koncernregnskab.
Endvidere bør  

 moderselskabet i sit separate regnskab oplyse de i § 123, stk. 2, nr. 3) og  

 5), anførte oplysninger.
 I den konsoliderede kapitaldækningsopgørelse, der fremsendes  

 til tilsynet kan institutterne undlade at medtage de udeholdte virksomheder.  

 Moderselskaber, som alene besidder kapitalandele i dattervirksomheder med en  

 mindre og i forhold til moderselskabet ubetydelig virksomhed kan derfor, jf.  

 ovenfor, vælge ikke at indberette og offentliggøre  

 solvensopgørelse for  koncernen.
 Solvenskravet for koncernen inklusive de udeholdte virksomheder skal  

 stadig overholdes og skal på anmodning kunne dokumenteres over for  

 Finanstilsynet.
Konsolidering Til  § 118 Da aktiver såvel som passiver for et interessentskab, som ejes 100%  

 af et institut skal medtages i institutregnskabet, jf. § 39, skal et  

 sådant interessentskab ikke konsolideres i koncernregnskabet.
 I tilfælde, hvor et interessentskab er 100 % ejet af instituttet og  

 dets koncernforbundne virksom-heder, skal interessentskabet konsolideres  

 fuldt ud i koncernregnskabet.
Pro rata-konsolidering Til § 122 Bestemmelsen finder anvendelse på finansielle holdingselskaber  

 og/eller institutter, der alene eller sammen med andre virksomheder i  

 koncernen besidder kapitalinteresser, som defineret i realkreditlovens § 77,  

 stk. 6, i et kredit- eller finansieringsinstitut, der ikke er en  

 dattervirksomhed, jf. definitionen i lovens § 77, stk. 3. Kredit- og  

 finansieringsinstitutter er defineret i bestemmelserne i § 2, nr. 2 og 4.
 Det er en forudsætning for anvendelsen af bestemmelsen, at  

 nævnte kredit- eller finansieringsinstitut drives i fællesskab  

 med andre virksomheder, der ikke indgår i koncernen.
Kravet om at nævnte virksomhed "drives i fællesskab med" vil  

 som hovedregel ikke være opfyldt blot ved en passiv besiddelse af  

 kapitalandele.
Der skal således foretages en konkret vurdering i hvert  

 enkelt tilfælde.
Momenter, der enkeltvis eller samlet kunne indikere,  

 at kravet er opfyldt, kan f.eks. være, at kapitalinteressen er  

 repræsenteret i bestyrelsen, at kapitalinteressen har ret til at udpege  

 ledelsesrepræsentanter, at der er indgået formelle eller  

 uformelle samarbejdsaftaler mellem kapitalejerne, eller at der er  

 indgået formelle eller uformelle overenskomster blandt  

 kapitalejerne.
 Hvis der i det konkrete tilfælde ikke skønnes at være  

 indicier for, at virksomheden "drives i fællesskab", skal kapitalandele  

 regnskabsmæssigt behandles som kapitalandele i associerede  

 virksomheder, jf. § 2, nr. 9 eller som øvrige betydende kapitalandele,  

 jf. § 2, nr. 13.
 Som eksempel på tilfælde, hvor pro-rata-konsolidering skal  

 foretages, kan nævnes leasingselskaber og lignende, der ejes af flere  

 institutter i fællesskab.
 Angående pro rata-konsolidering af kapitalinteresser:
Hvis den i § 122 nævnte kredit- eller finansieringsvirksomheds  

 balancesum udgør mindre end 1 % af det kapitalinteressebesiddende  

 selskabs balancesum og mindre end 10 mio.
ECU, kan det tillades, at det  

 kapitalinteressebesiddende selskab undlader at foretage  

 pro-rata-konsolidering.
 I andre tilfælde hvor et institut ønsker dispensation, skal  

 der søges i hvert enkelt tilfælde.
 I koncernregnskabet værdiansættes nævnte  

 kapitalinteresser i overensstemmelse med bestemmelserne i §§ 63-65, jf. dog  

 bemærkningerne om værdiansættelse af kapitalinteresser  

 ovenfor.
 Noter.
Til § 123 Det oplyste antal gennemsnitlige antal medarbejdere skal være det  

 gennemsnitlige antal medarbejdere i året omregnet til  

 fuldtidsmedarbejdere.
Til kapitel 11 Indberetning Frister for regnskabsindberetninger Indberetning af foreløbige regnskabsoplysninger om  

 årsregnskabet RA (institutindberetning) 31. januar.
RB (koncernindberetning) 10 arbejdsdage efter udgangen af januar måned.
RI (institutindberetning) 15. marts.
RK (koncernindberetning) 15. marts.
Indsendelse af revideret og godkendt årsregnskab Institut- og koncernregnskaber 8 dage efter bestyrelsens godkendelse og senest 31. marts.
Datterselskabers regnskaber senest samtidig med moderselskabet og senest 31. marts.
Foreløbige regnskabsoplysninger om halvårsregnskabet samt  

 kvartalsindberetninger RE (institutindberetning) RF (koncernindberetning) senest 30 arbejdsdage efter udløbet af den pågældende  

 periode.
RE6/RF6 indberettes alene ved aflæggelse af halvårsregnskabet.
Årsregnskab Til § 132 Indberetninger Med foreløbige oplysninger om regnskaber menes de  

 regnskabsoplysninger, som på indeværende tidspunkt er indhentet  

 uden nødvendigvis at være endeligt godkendt til anvendelse ved  

 den endelige regnskabsaflæggelse.
 Institutterne/koncernerne skal indberette foreløbige  

 regnskabsoplysninger jf. skemaerne RA1-5 og RB1-5 samt RI1-29 og RK1-24  

 for:
 Skemaerne RA1-5 og RB1-5 samt RI1-29 og RK1-24 indberettes elektronisk.  

 Noter ud over de skemaanførte noter indberettes på papir i 2  

 eksemplarer.
Koncerner omfattet af realkreditlovens § 77, stk. 5, skal indberette  

 koncernregnskab på holdingniveau.  Der kræves således  

 ét koncernregnskab indberettet for hvert finansielt holdingselskab.  

 Såfremt der i en koncern findes flere finansielle holdingselskaber,  

 skal der indberettes koncernregnskaber fra alle disse, men kun  

 institutregnskab for selve realkreditinstituttet.
Finanstilsynet kan  

 endvidere forlange særskilt delkoncernregnskab udarbejdet og  

 indberettet.
 Indberetningen af holdingkoncernregnskaberne skal foretages under  

 selvstændigt indberetningsnummer, som tildeles af Finanstilsynet i  

 forbindelse med elektronisk indberetning.
Såfremt moderselskabet er et finansielt holdingselskab, som er  

 omfattet af § 1, stk. 1, nr. 5, i Finanstilsynets bekendtgørelse om  

 pengeinstitutters regnskabsaflæggelse m.v. og indberetter regnskab i  

 henhold til bestemmelserne heri, skal der ikke indberettes regnskab for  

 holdingselskabet eller holdingkoncernen på RK-skemaerne.
Finanstilsynet  

 kan dog forlange særskilt delkoncernregnskab for realkreditkoncernen  

 indberettet, jf.
RK-skemaerne.
Indsendelse af årsregnskaber Det reviderede og af bestyrelsen godkendte årsregnskab og  

 årsberetningen skal senest 8 dage efter afholdelse af det  

 bestyrelsesmøde, hvor regnskabet er godkendt, og senest 3  

 måneder efter regnskabsperiodens afslutning være modtaget i  

 Finanstilsynet i to eksemplarer.
En af bestyrelsen underskreven kopi af  

 revisionsprotokollatet vedrørende årsregnskabet skal samtidig  

 indsendes til tilsynet.
Samtidigt indsendes en erklæring om at det  

 offentliggjorte regnskab er i overensstemmelse med de i 2. omgang  

 indberettede regnskabsoplysninger.
 Realkreditinstituttet skal straks efter generalforsamlingen eller  

 repræsentantskabsmødet give Finanstilsynet oplysning, om  

 årsregnskabet er vedtaget uden ændringer, jf. realkreditloven §  

 92, stk. 2. Hvis generalforsamlingen eller repræsentantskabet foretager  

 ændringer i det af bestyrelsen godkendte regnskab eller  

 årsberetningen, skal det endelige regnskab samt årsberetningen  

 som godkendt af generalforsamlingen eller repræsentantskabet og med  

 angivelse af de ændringer, der er foretaget, være modtaget i to  

 eksemplarer i Finanstilsynet senest 8 dage efter afholdelsen af  

 generalforsamlingen eller repræsentantskabsmødet.  

 Generalforsamlingen eller repræsentantskabsmødet skal finde sted  

 senest 4 måneder efter regnskabsårets udløb.
 Mindst ét eksemplar af det senest fremsendte endelige  

 årsregnskab skal være forsynet med originale underskrifter.
 Hvis instituttet lader regnskabet trykke, og der på tidspunktet for  

 regnskabets fremsendelse til Finanstilsynet endnu ikke foreligger et endeligt  

 trykt årsregnskab, kan instituttet nøjes med at fremsende det  

 på bestyrelsesmødet godkendte regnskab og efterfølgende  

 fremsende det trykte og underskrevne regnskab, når dette  

 foreligger.
 Endvidere skal institutter, der har intern revision indsende en kopi af  

 den interne revisionsprotokol vedrørende årsregnskabet.
Koncerner omfattet af realkreditlovens § 77, stk. 5, skal indsende  

 institutregnskab og koncernregnskab på holdingniveau.
Såfremt der  

 i en koncern findes flere finansielle holdingselskaber, skal der  

 således indberettes et sæt regnskaber for hver af disse.  

 Finanstilsynet kan endvidere forlange særskilt delkoncernregnskab  

 udarbejdet og indsendt.
Finansielle holdingselskaber, der er omfattet af § 1, stk. 1, nr. 5, i  

 Finanstilsynets bekendtgørelse om pengeinstitutters  

 regnskabsaflæggelse m.v. og udarbejder og indsender regnskab i henhold  

 til bestemmelserne heri, skal ikke indsende regnskab for holdingselskabet  

 eller holdingkoncernregnskab.
Finanstilsynet kan dog forlange særskilt  

 delkoncernregnskab for realkreditkoncernen udarbejdet og indsendt, jf.  

 RK-skemaerne.
 Endvidere indsendes for såvel indenlandske som udenlandske  

 dattervirksomheder inden udgangen af marts måned et revideret og af  

 dattervirksomhedens bestyrelse godkendt endeligt årsregnskab samt  

 årsberetning.
 For danske datterselskaber skal årsregnskaber for datterselskaber,  

 der er fondsmæglerselskaber, forsikringsselskaber eller  

 kreditinstitutter udarbejdes og indsendes i overensstemmelse med reglerne i  

 de respektive regnskabsbekendtgørelser for de pågældende  

 selskaber.
 Årsregnskaber for øvrige danske datterselskaber udarbejdes i  

 overensstemmelse med årsregnskabslovens bestemmelser.
 Regnskabet skal være underskrevet af selskabets bestyrelse,  

 direktion, valgte revisorer og for danske datterselskaber revisionschefen.  

 Medmindre der er tale om et udenlandsk datterselskab, skal de samme  

 revisorer, der underskriver instituttets regnskab, også underskrive  

 datterselskabets regnskab.
 For udenlandske datterselskaber gælder følgende  

 regler:
Der skal udarbejdes og til Finanstilsynet indsendes et årsregnskab  

 udarbejdet efter de lokalt gældende regnskabsprincipper påtegnet  

 af det udenlandske datterselskabs ledelse (direktion og bestyrelse)  og de  

 lokale valgte revisorer såvel som et årsregnskab udarbejdet efter  

 de danske regnskabsprincipper.
Det efter danske principper udarbejdede  

 årsregnskab skal påtegnes af datterselskabets ledelse (direktion  

 og bestyrelse) eller af moderselskabets direktion.
 Finanstilsynet accepterer at modtage regnskaber fra udenlandske  

 datterselskaber på dansk, svensk, norsk og engelsk.
 Angående revisionen:
 Der henvises til bestemmelserne i bekendtgørelse om revisionens  

 gennemførelse i finansielle virksomheder og koncerner.
Kvartalsindberetning herunder indberetning af  

 halvårsregnskabet Til § 133 Bestemmelserne om posterne i resultatopgørelsen finder fuldt ud  

 anvendelse på halvårsregnskaberne, bortset fra, at der ved  

 opgørelsen af resultatopgørelsens post 15. Skat alene  

 korrigeres for væsentlige permanente differencer som anført i  

 §6a.
Institutter, der indbetaler a conto skat skal ikke udgiftsføre den  

 betalte a conto skat i halvårets resultatopgørelse.
Den betalte  

 a conto skat føres indtil årsopgørelsen under aktivpost  

12. Andre aktiver.
Der er ikke krav om udarbejdelse af kvartalsregnskab, alene om  

 indberetning af kvartalsregnskabsoplysninger.
Skulle et institut vælge  

 at offentliggøre et kvartalsregnskab, finder bestemmelserne om  

 halvårsregnskabet tilsvarende anvendelse.
Institutter kan dog for 1. og 3. kvartal undlade at offentliggøre  

 alle de noteoplysninger, der kræves til halvårsregnskaberne,  

 såfremt instituttet opfylder, hvad der svarer til Københavns  

 Fondsbørs' krav til delårsrapporter, samt oplyser om forhold af  

 væsentlig betydning for regnskabstallende.
Instituttet må dog  

 ikke kalde de offentliggjorte regnskabsoplysninger for et kvartalsregnskab,  

 hvis de ikke opfylder Finanstilsynets krav til halvårsregnskaber.
Til kapitel 13 Ikrafttrædelse og overgangsbestemmelser Til § 137 Institutter/koncerner der har anvendt overgangsbestemmelsen i stk. 3, om  

 at beløb i opskrivningshenlæggelser foretaget før 1.  

 januar 1991 tillige kan anvendes til nødvendig nedskrivning på  

 andre anlægsaktiver, skal oplyse dette i noterne, medmindre der er tale  

 om beløb af uvæsentlig betydning.
Vedrørende indberetningsskemaer Ved indberetning til offentlige myndigheder - herunder af  

 månedsbalancer m.v., kvartals- og årsregnskaber - hvori  

 indgår sondringer mellem mellemværender med erhvervskunder og med  

 ikke-erhvervskunder eller gruppering efter kundens  

 sektor/branchemæssige tilhørsforhold, anvendes de  

 klassifikationer, som meddeles realkreditinstitutterne af Danmarks Statistik  

 i forbindelse med de kvartalsvise sektor/branchestatistikker.
Således defineres erhvervskunder som kunder, til hvis CPR-nummer der  

 er knyttet et CVR-nummer.
Hvor dette er tilfældet, betragtes alle  

 mellemværender, kunden har med instituttet, som erhvervsmæssige  

 mellemværender.
Det forudsættes, at institutterne sikrer sig kundens CVR-nummer,  

 hvor et sådant foreligger.
Der gøres dog opmærksom  

 på, at Danmarks Statistik tilbyder en CPR-nummerkonvertering, der netop  

 sammenkobler CPR-numre og CVR-numre, hvor en sådan kobling foreligger.  

 Det anbefales, at institutterne benytter denne CPR-konvertering,  

 således at opdelingen mellem erhvervsmæssige og  

 ikke-erhvervsmæssige mellemværender bliver ensartet og  

 korrekt.
Danmarks Statistiks CPR-konvertering knytter ikke CVR-numre til CPR-numre,  

 hvis den eneste grund til at en sådan forbindelse eksisterer er, at  

 personen er interessent eller kommanditist.
Der kan dog stadig være  

 kundeforhold, hvor det enkelte institut vil opleve, at kunden ifølge  

 CPR-konverteringen har tilknyttet et CVR-nummer og dermed klassificeres som  

 erhvervskunde, mens kunden og/eller instituttet umiddelbart opfatter  

 mellemværendet som et ikke-erhvervsmæssigt mellemværende.  

 Man bør imidlertid i dette tilfælde henholde sig til  

 definitionen af en erhvervskunde - jf. ovenfor - og kun såfremt kunden  

 fastholder, at han ikke i nogen sammenhæng har tilknytning til et  

 CVR-nummer, betragte mellemværendet som fejlagtigt placeret.
Generelt om udfyldelse af skemaerne Skemasider eller felter, der ikke er relevante for selskabet, indberettes  

 med 0'er eller lades blanke.
Der skal som udgangspunkt ikke anføres fortegn.
Udgifter og  

 indtægter anføres således begge uden fortegn.
Post 6.  

 Kursreguleringer betragtes som en indtægtspost, således at i  

 tilfælde hvor posten udgør en netto udgift angives  

 beløbet med minus.
Post 11. Tab og nedskrivninger betragtes som  

 en udgiftspost, således at i tilfælde hvor posten udgør en  

 netto indtægt angives beløbet med minus.
 Hvor et nummereret RK-, RE- eller RF -skema ikke specifikt er omtalt  

 nedenfor, gælder vejledningen vedrørende det tilsvarende  

 RI-skema for såvel RI- som RK-, RE- og RF-skemaer.
Til RI1 Under overskudsfordelingens post 2. Overførsler fra reserver kan  

 overføres reserver i det omfang dette tillades af lovgivningens og  

 vedtægters kapitalkrav.
Til RI4 Kernekapital efter fradrag opgøres i henhold til Finanstilsynets  

 bekendtgørelse om realkreditinstitutters kapitaldækning.
 Solvensprocenten beregnes efter bestemmelsen i realkreditlovens § 53, stk.  

 1.
Til RI5-6 Ved opdelingen af afledte finansielle instrumenter i skema  RI5-6 placeres  

 nominel værdi samt markedsværdi af afledte finansielle  

 instrumenter efter restløbetid.
Kontrakterne opdeles i de angivne  

 løbetidsbånd i henhold til udløbstidspunktet for de  

 enkelte kontrakter.
 Markedsværdierne opgøres efter reglerne i §§ 71-75.
 Netto markedsværdier opgøres som summen af positive  

 markedsværdier fratrukket summen af negative markedsværdier for  

 hver instrumenttype.
 Nominel værdi opgøres som den nominelle værdi af det  

 underliggende aktiv ganget med en eventuel valutakurs (spotkursen på  

 opgørelsestidspunktet). Nominel værdi indberettes uden  

 fortegn.
 For valutaterminskontrakter føres såvel nominel værdi  

 som markedsværdien under posten Terminer/futures, køb,  

 hvis der er tale om en købskontrakt, og under Terminer/futures,  

 salg, hvis der er tale om en salgskontrakt.
For kontrakter, der kan falde under flere kategorier i skemaerne, tages  

 kontrakten med under den kategori, der repræsenterer kontraktens mest  

 dominerende del.
En renteterminsforretning i fremmed valuta skal eksempelvis  

 medtages under rentekontrakter.
 Under Optioner, erhvervede henholdsvis Optioner,  

 udstedte, omfattes såvel købs-(call-) som  

 salgs(put)optioner.
 Felterne vedrørende Andre afledte kontrakter er alene ment  

 som en fremtidssikring af skemaerne, og vil ikke umiddelbart forventes  

 benyttet.
Til RI7 Under Netto markedsværdi i alt opgøres summen af  

 positive markedsværdier fratrukket summen af negative  

 markedsværdier for hver af de angivne instrumenttyper for alle  

 kontrakter.
 Sammentællingen af den samlede nettomarkedsværdi i skemaets  

 nederste højre hjørne skal svare til  differencen mellem  

 positive og negative markedsværdier i RI8.
 Nominel værdi indberettes uden fortegn.
Til RI8 Under positive henholdsvis negative markedsværdier skal de samlede  

 positive henholdsvis negative markedsværdier for de enkelte typer  

 kontrakter opgøres.
Markedsværdierne opgøres efter  

 reglerne i §§ 71-75.
 Ved positiv henholdsvis negativ gennemsnitlig markedsværdi  

 opgøres gennemsnittet af de samlede positive kursværdier og  

 gennemsnittet af de samlede negative kursværdier for de enkelte typer  

 kontrakter.
 Positive og negative markedsværdier indberettes uden fortegn.
 Gennemsnitsberegningerne skal foretages i overensstemmelse med  

 bekendtgørelsens § 106, stk. 1.
Til RI9 Ved opgørelse af ikke-garanterede kontrakter henvises til  

 definitionen i bekendtgørelsens § 2, stk. 1, nr. 33, jf. nr. 32.
 Kun nettomarkedsværdi angives med fortegn (og da alene i  

 tilfælde af negativt fortegn).
Til RI10 Med tilgodehavender i restance ultimo menes tilgodehavender i restance pr.  

 medio januar.
Til RI14 Institutterne skal alene indberette og i årsregnskabet noteoplyse  

 størrelsen af personlige lån til samt pant, kautioner eller  

 garantier stiftet for medlemmerne i instituttets direktion, bestyrelse og  

 repræsentantskab, og ikke indberette eller i årsregnskabet  

 noteoplyse størrelsen af engagementer med selskaber, hvori direktions-  

 eller bestyrelsesposter varetages af medlemmerne i instituttets direktion  

 eller bestyrelse.
 Det bemærkes, at lån til eller garantier stillet for et  

 interessentskab, hvor en direktør, et bestyrelsesmedlem, eller et  

 medlem af repræsentantskabet er interessent, skal medtages i  

 oversigten.
Til RI16 For finansielle omsætningsaktiver kan instituttet/koncernen anvende  

 værdien i årsregnskabet for 1998 for aktiver, der er erhvervet  

 før 1. januar 2000, som købspris.
 Et finansielt anlægsaktiv skal ikke udgå af noten, når  

 det er fuldt nedskrevet, men skal forblive indeholdt i totalen så  

 længe ejerskabet består.
 Anskaffelsesprisen for finansielle anlægsaktiver er den erlagte  

 købspris og ikke bogført værdi.
 Ejerandele i interessentskaber bogføres, alt efter ejerandelens  

 størrelse og instituttets indflydelse på den driftsmæssige  

 og finansielle ledelse af interessentskabet, under aktivpost 6. Aktier m.v.,  

 aktivpost 7. Kapitalandele i associerede virksomheder m.v. eller under  

 aktivpost 8. Kapitalandele i tilknyttede virksomheder.
Til RI17 Et immaterielt aktiv skal udgå af noten, når det er fuldt  

 afskrevet.
Til RI18 Driftsmidler består af maskiner og inventar, eksempelvis  

 kontormaskiner, biler, EDB-anlæg og boksanlæg, der ikke er bygget sammen med ejendommen, jf. § 37 i lov  

 om tinglysning.
 Et materielt aktiv skal ikke udgå af noten, når det er fuldt  

 afskrevet, men skal forblive indeholdt i totalerne i hele aktivets  

 levetid.
 I henhold til regnskabsbekendtgørelsens § 58, stk. 2, kan  

 materielle anlægsaktiver, som stadig fornys, og hvis samlede  

 værdi er af uvæsentlig betydning for instituttet,  

 straksafskrives.
 I resultatopgørelsen føres straksafskrivningen under post  

9. Af- og nedskrivninger på immaterielle og materielle aktiver.
Til RI24 Post 11. Tab og nedskrivninger på fordringer består  

 dels af de i året konstaterede tab uden forudgående nedskrivning  

 fratrukket det, der er indgået på tidligere afskrevne fordringer,  

 dels af forskydningen i nedskrivninger fra primo til ultimo året  

 udtrykt ved tilgangen af nedskrivninger fratrukket tilbageførte af  

 nedskrivninger.
 Nedskrivninger i årets løb omfatter nedskrivninger på  

 engagementer hvorpå der ikke var nedskrevet primo året, samt  

 mernedskrivninger på engagementer, hvorpå der var nedskrevet  

 primo året.
Nedskrivninger, der er konstateret tabt omfatter den andel af en given  

 nedskrivning primo året, som i løbet af året konstateres  

 endeligt tabt.
Såfremt nedskrivningen primo var større end det  

 endeligt konstaterede tab tilbageføres den resterende del af  

 nedskrivningen under Tilbageførte nedskrivninger.
 Tilbageførte nedskrivninger omfatter tilbageførsel af  

 nedskrivninger på engagementer, hvor begrundelsen for de foretagne  

 nedskrivninger ikke længere består.
Til RI27 Ved kreditinstitutafdelinger forstås selvstændige salgssteder.  

 Dette omfatter områdekontorer og regionskontorer, men ikke  

 franchisetagere som eksempelvis ejendomsmæglerkæder.
 Ansatte beskæftigede med kreditinstitutvirksomhed er de ansatte, som  

 ikke  er beskæftiget inden for serviceområder som for eksempel  

 kantine, rengøring m.v.
Til RK20 I forbindelse med indberetningen af foreløbige regnskabsoplysninger  

 kan skemaet indsendes på papir.
 De i skemaet anførte oplysninger skal gives for den enkelte  

 virksomhed i overensstemmelse med det senest reviderede  

 årsregnskab.
 For mellemværender (koncernens tilgodehavender i/og gæld til  

 de respektive virksomheder) er det tilstrækkeligt alene at oplyse  

 totaler for grupperne:
Associerede virksomheder, Øvrige betydende kapitalandele.
Til RF2 Koncernens andel af periodens resultat føres under passivpost  

9.6 Resultat år til dato efter skat, mens minoriteternes andel  

 af periodens resultat føres under passivpost 8.  

 Minoritetsinteresser.
Passivpost 9.6 opgøres derfor som  

 resultatopgørelsens post E.
Resultat fratrukket Heraf  

 minoritetsinteressers andel (begge poster opgjort som beløb  

 år til dato), jf. skema RF1.
Materiale, der kan indberettes på papir i forbindelse med  

 indberetning af foreløbige regnskabsoplysninger om  

 årsregnskabet Underskrift på skema RI29 hhv.
RK24.
 Eventuelle ekstra noter, som instituttet ønsker at lade indgå  

 i det offentliggjorte årsregnskab.
Materiale, der indsendes som led i indsendelse af revideret og godkendt  

 årsregnskab Institut- henholdsvis koncernregnskab, herunder årsberetning.
 Erklæring om, at det endelige årsregnskab er i  

 overensstemmelse med de i anden omgang indberettede oplysninger om  

 årsregnskabet (RI/RK), eller såfremt dette ikke er  

 tilfældet en redegørelse for hvilke ændringer, der er  

 foretaget med angivelse af dato for rettelsen.
 Årsregnskaber for datterselskaber.
 Årsregnskab for finansielt holdingselskab.
 Kopi af revisionsprotokollatet vedr. årsregnskabet.
 Kopi af intern revisionsprotokol vedr. årsregnskabet.
