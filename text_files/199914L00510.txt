Betænkning afgivet af Trafikudvalget den  

 4. maj 2000 Betænkning over Forslag til lov om ændring af  

 færdselsloven (Bødefastsættelse) Udvalget har behandlet lovforslaget i to møder og  

 har herunder stillet spørgsmål til trafikministeren, som denne  

 har besvaret skriftligt.
 Herefter indstiller et  

flertal (Socialdemokratiets, Venstres, Det Konservative Folkepartis,  

 Centrum-Demokraternes  og Det Radikale Venstres medlemmer af udvalget)  

 lovforslaget til vedtagelse uændret.
 Flertallet udtaler, at der ikke bør ske en  

 yderligere forhøjelse af bøden for overskridelse af  

 størst tilladte totalvægt, udover hvad der følger af den  

 foreslåede afrunding til nærmeste beløb, der er deleligt  

 med 500 kr., idet denne senest blev forhøjet væsentligt ved lov  

 nr. 187 af 30. marts 1999 om ændring af færdselsloven.
 En del af flertallet (Venstres, Det Konservative  

 Folkepartis og Centrum-Demokraternes medlemmer af udvalget) fremhæver,  

 at der ved fastlæggelse af bødetaksterne i Rigsadvokatens  

 bødekatalog ikke må ske en forhøjelse af  

 bødetaksterne for overskridelse af største tilladte akseltryk,  

 idet en sådan overskridelse ikke har nogen direkte  

 færdselssikkerhedsmæssig effekt.
 Et mindretal (Dansk Folkepartis medlemmer af  

 udvalget) indstiller lovforslaget til forkastelse ved 3.  

 behandling.
 Mindretallet finder , at forhøjelse af  

 bødetaksterne ikke har nogen som helst præventiv virkning, men  

 alene tjener et fiskalt formål til finansiering af politiforliget.
 Et andet mindretal (Socialistisk Folkepartis medlem  

 af udvalget) vil redegøre for sin stilling til lovforslaget ved 2.  

 behandling.
 Et tredje mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Ole Donner (DF)  Klaus Kjær (DF) Frihed 2000 og Kristeligt Folkeparti havde ikke medlemmer  

 i udvalget.
