 1. Finansministeriet og Foreningen af Speciallæger har indgået  

 vedlagte overenskomst af 31. august 1990, der træder i stedet for  

 overenskomsten af 9. august 1988.
 Ændringer i forhold til de hidtidige bestemmelser er markeret med streger  

 i margenen.
Almindelige bemærkninger 2. Tillæg i overenskomsten er anført med de pr. 1. oktober  

 1984  gældende grundbeløb, medmindre andet er nævnt.
 3. Vedrørende opslag af stillinger henvises til kap. 17,  

 pkt. 35, i Personaleadministrativ Vejledning (PAV).
 4. Til protokollat nr. 1 om vikarer for sessionslæger bemærkes,  

 at parterne er enige om, at der - såfremt Værnepligtsstyrelsen ønsker fast  

 aftale med en enkelt læge om at stå til rådighed som vikar - så vidt muligt  

 bør gives den pågældende læge adgang til lejlighedsvis funktion som  

 sessionslæge af hensyn til vikarens rutinering.
 5. I tilknytning til overenskomsten er der indgået et protokollat  

 om pensionskassens ydelser og om lønfradrag (protokollat nr. 2) og et  

 protokollat om sessionslægestillingen ved Værnepligtsstyrelsen i Tåstrup  

 (protokollat nr. 3).
Bemærkninger til de enkelte bestemmelser Til § 1, stk. 4. Overenskomstens område Parterne er enige om, at der med det formål i videst muligt omfang at  

 tilstræbe fuldtidsbeskæftigelse for samtlige sessionslæger, i  

 overenskomstperioden optages forhandling mellem Værnepligtsstyrelsen og  

 Foreningen af Speciallæger vedrørende udførelse af sessionslægeopgaver uden  

 for egen afdeling.
Til § 3. Arbejdsområde I sessionslægers arbejdstid indgår generel lægelig rådgivning af  

 Værnepligtsstyrelsen og om fornødent af Indenrigsministeriet vedrørende  

 udskrivning af værnepligtige.
Retningslinierne for sådan rådgivende  

 virksomhed fastsættes ved aftale mellem Værnepligtsstyrelsen og Foreningen af  

 Speciallæger.
Til § 4. Løn Der er ikke i overenskomsten optaget bestemmelser om særskilt vederlag for  

 arbejde udover normal arbejdstid, jfr. § 4. For arbejde udover den i § 4  

 fastsatte normale arbejdstid tilkommer der ikke de pågældende  

 overarbejdsbetaling, men for beordret og kontrollabelt merarbejde af større  

 omfang vil der kunne ydes godtgørelse efter de for tjenestemænd i staten  

 herom gældende regler, jfr. cirkulære nr. 206 af 10. november 1971.
 Det bemærkes i denne forbindelse, at eventuelt merarbejdsvederlag til  

 deltidsansatte sessionslæger beregnes på grundlag af den sædvanlige  

 kvotatimeløn, d.v.s. 1/1976 (fra 1. september 1990 1/1924) af  

 bruttoårslønnen, i det omfang merarbejdet ligger inden for den almindelige  

 arbejdsnorm for fuldtidsbeskæftigelse.
Til § 7. Udbetaling af løn og indbetaling af pensionsbidrag Til ansatte kan der alene udbetales løn i henhold til overenskomsten med  

 fradrag af eget pensionsbidrag.
Til § 14. Opsigelse Det henstilles, at meddelelse til organisationen om opsigelse så vidt  

 muligt fremsendes samtidig med, at opsigelsen meddeles til den ansatte.  

 Meddelelse til organisationen skal gives, selv om den ansatte har fremsat  

 anmodning om, at en sådan meddelelse ikke gives.
Ikrafttræden 6. Cirkulæret har virkning fra 1. april 1989. Samtidig ophæves  

 cirkulære af 9. august 1988 (LP.nr. 63/88) om overenskomst for sessionslæger  

 og vikar for sessionslæger.
Finansministeriet, Administrations- og Personaledepartementet, den 26. september 1990 P.M.V.
 E.B.
Sigrid Sandorff OVERENSKOMST FOR SESSIONSLÆGER I STATENS TJENESTE Overenskomstens område § 1. Overenskomsten omfatter fastansatte sessionslæger.
Stk. 2. Overenskomsten omfatter ikke Stk. 3. Ansættelse som sessionslæge forudsætter autorisation til  

 selvstændig lægegerning og en yderligere uddannelse af mindst samme størrelse  

 som svarende til nedsættelse i almen praksis.
Der lægges ved ansættelsen vægt  

 på en langvarig bred klinisk erfaring.
 Stk. 4. Sessionslægens ansættelsesområde er Værnepligtsstyrelsen, og det  

 faste tjenestested er den by, hvor den lokale afdeling af styrelsen er  

 beliggende.
 Sessionslægen er pligtig at forrette tjeneste, uanset hvor sessionen  

 afholdes.
Ansættelse § 2. Ansættelse som sessionslæge sker efter offentligt opslag.
Arbejdsområde § 3. Sessionslægen står til rådighed for sessionskommissionen og  

 virker derudover som lægelig konsulent for Værnepligtsstyrelsen.
Han giver på  

 grundlag af en lægelig bedømmelse en indstilling om de værnepligtiges  

 egnethed til værnepligtstjeneste.
Endvidere afgiver sessionslægen udtalelse  

 over indkomne lægeerklæringer og medvirker ved gennemgang af indkomne  

 helbredsspørgehæfter.
Sessionslægen bestemmer, hvilke attester og udtalelser  

 der bør indhentes på grundlag af spørgehæfterne.
Løn § 4. Den årlige løn for fuldtidsbeskæftigelse, hvorved forstås en  

 arbejdstid svarende til normalt 38 timer (fra 1. september 1990 37 timer)  

 ugentlig, udgør:
 Stk. 2. Ved ansættelse på deltid ydes løn i forhold til den nedsatte  

 tjenestetid.
 Stk. 3. Til ansatte, for hvem styrelsen i henhold til § 6 tilbageholder 5  

 pct. af de pensionsgivende løndele som egetbidrag til de ansattes  

 pensionering, ydes et almindeligt, ureguleret pensionsgivende tillæg.  

 Tillægget for ansatte efter stk. 1, udgør 904,80 kr. årlig.
Procentregulering § 5. Den samlede faste løn i henhold til denne overenskomst mv.  

 forhøjes pr. 1. april 1989 med 17,2091 pct. og pr. 1. april 1990 med 18,0695  

 pct.
 Stk. 2. Pr. 1. april 1990 foretages eventuel ekstraordinær lønregulering  

 af den aktuelle løn i overensstemmelse med de for tjenestemænd gældende  

 regler.
Pension § 6. Som bidrag til sessionslægens pensionering betaler  

 Værnepligtsstyrelsen indtil udgangen af den måned, hvori den pågældende  

 fylder 70 år, 10 pct. af den i § 4 nævnte løn og procentregulering heraf.  

 Endvidere tilbageholder Værnepligtsstyrelsen indtil samme tidspunkt i den  

 ansattes løn et beløb på 5 pct. af den samme løn.
 Pensionsbidragene indbetales månedsvis til Lægernes Pensionskasse med  

 angivelse af navn, stilling, ansættelsessted og tidsrummet, som beløbet  

 vedrører.
 Stk. 2. Der tilkommer ud over nævnte pensionsbidrag ikke den ansatte  

 nogen ret til pension eller understøttelse fra staten på grundlag af  

 ansættelsen.
Udbetaling af løn og indbetaling af pensionsbidrag § 7. Lønnen udbetales månedsvis bagud.
Samtidig med udbetaling af  

 lønnen indbetaler Værnepligtsstyrelsen såvel sit som sessionslægens  

 pensionsbidrag til Lægernes Pensionskasse.
 Stk. 2. Sessionslæger, som før 17. oktober 1979 har været forudlønnet,  

 vil dog fortsat være at lønne månedsvis forud.
 Arbejdstid mv.
 § 8. Lønnen i § 4 forudsætter fuldtidsbeskæftigelse svarende til  

 normalt 38 timer (fra 1. september 1990 37 timer) ugentlig.
Stk. 2. Hvis der lokalt er enighed herom, kan arbejdstidsnedsættelse fra  

 40 timer ugentlig opspares til hele fridage til senere afvikling.
Opsparing  

 kan ikke finde sted under afholdelse af ferie.
 Stk. 3. I forbindelse med arbejdstidsnedsættelsen kan deltidsansattes  

 arbejdstid nedsættes forholdsmæssigt, dog ikke til mindre end 15 timer ugen.  

 Nedsættelsen skal ske med et varsel svarende til den ansattes  

 opsigelsesvarsel, og nedsættelsen skal være sagligt begrundet i  

 bevillingsmæssige, arbejdstilrettelæggelsesmæssige eller andre forhold.
Ferie § 9. Sessionslæger er omfattet af ferieloven.
 Stk. 2. Ferien afholdes på dage, hvor der ikke er sessioner.
 § 10. Til ansatte, der holder ferie med løn, ydes en særlig  

 feriegodtgørelse på 11/2 pct., der træder i stedet for ferietillæg efter  

 ferielovens § 14, stk. 1.
Stk. 2. Beregningsgrundlaget for den særlige feriegodtgørelse er det  

 indkomstskattepligtige beløb for sessionslægevirksomhed i optjeningsåret med  

 tillæg af Stk. 3. I det beløb, der er beregnet efter stk. 2 fradrages Stk. 4. Den særlige feriegodtgørelse udgør 1,5 pct. af  

 beregningsgrundlaget efter stk. 2 og 3.
 Stk. 5. Til deltidsansatte, der i optjeningsåret har udført tjeneste ud  

 over den faste nedsatte arbejdstid, men inden for den normale 38 timers (fra  

 1. september 1990 37 timers) arbejdsuge, ydes for sådan tjeneste  

 feriegodtgørelse med 121/2 pct.
 Løn under sygdom, militærtjeneste mv.
 § 11. Funktionærlovens regler om fratrædelsesgodtgørelse, løn  

 under fravær på grund af sygdom og afskedigelse som følge af sygdom,  

 indkaldelse til militærtjeneste samt efterløn finder anvendelse for ansatte  

 efter denne overenskomst.
Graviditet, barsel og adoption § 12. Aftalen mellem Finansministeriet og centralorganisationerne  

 under Centralorganisationernes Fællesudvalg om fravær fra arbejdet i  

 forbindelse med graviditet, barsel og adoption finder anvendelse for ansatte  

 efter denne overenskomst.
Uddannelse § 13. Sessionslæger er omfattet af Ministeriet for Statens  

 Lønnings- og Pensionsvæsens cirkulæreskrivelse af 23. juni 1971 om deltagelse  

 i uddannelseskurser for det i staten og folkekirken ansatte personale.
Opsigelse § 14. Ansættelsesforholdet kan fra sessionslægens side bringes  

 til ophør med et varsel på 2 måneder til udgangen af et sessionshalvår, dog  

 maksimalt 4 måneder.
 Stk. 2. Ansættelsesforholdet kan fra Værnepligtsstyrelsens side bringes  

 til ophør med et varsel på minimum 6 måneder med fratræden til udgangen af et  

 sessionshalvår.
Praksisret § 15. Sessionslægen har ret til konsultation og konsiliær praksis  

 uden for den daglige arbejdstid, men må ikke selvstændigt drive almen praksis  

 for Den offentlige Sygesikring med tilmeldte gruppe 1-sikrede.
Befordringsgodtgørelse samt time- og dagpenge § 16. De for statens tjenestemænd gældende regler vedrørende  

 befordringsgodtgørelse og time- og dagpenge finder tilsvarende anvendelse for  

 sessionslæger.
 Stk. 2. Tjenestemændenes regler for benyttelse af befordringsklasser mv.  

 på tjenesterejser gælder for sessionslæger, i det omfang disse hidtil har  

 fulgt tjenestemændenes regler.
 Ved flyrejser på oversøiske ruter godtgøres billetudgiften til  

 businessclass eller tilsvarende.
Tjenestedragt, sekretærbistand og instrumentarium § 17. Værnepligtsstyrelsen stiller tjenestedragt og  

 instrumentarium til rådighed for sessionslægen og yder denne den fornødne  

 bistand til udførelsen af de med hvervet forbundne kontormæssige opgaver.
Diskretionspligt § 18. Sessionslægen skal iagttage tavshed med hensyn til de  

 forhold, som den pågældende i medfør af sin stilling bliver bekendt med, og  

 hvis hemmeligholdelse ifølge sagens natur er påkrævet eller bliver  

 foreskrevet af den foresatte.
Tavshedspligten ophører ikke med udtrædelse af  

 statens tjeneste.
Opsigelse af overenskomsten § 19.  Overenskomsten har virkning fra 1. april 1989 og kan af  

 parterne opsiges skriftligt med 3 måneders varsel til en 31. marts, dog  

 tidligst 31. marts 1991.
København, den 31. august 1990 Foreningen af Speciallæger  

 Finansministeriet Erland Hansen/ P.M.V.
 Martin Teilmann E.B.
Thorkild Rotenberg Bilag 1 PROTOKOLLAT NR. 1 Vikarer for sessionslæger I tilslutning til overenskomsten af 31. august 1990 mellem  

 Finansministeriet og Foreningen af Speciallæger vedrørende løn- og  

 ansættelsesvilkår for sessionslæger er der mellem parterne opnået enighed om  

 følgende bestemmelser om løn-og ansættelsesvilkår for vikarer for  

 sessionslæger.
Almindelige ansættelsesforhold § 1. Sessionslægeoverenskomstens § 1, stk. 2 og 3, gælder for  

 vikarer for sessionslæger, idet der dog undtagelsesvis vil kunne ske  

 beskæftigelse af pensionerede og personer, der er fyldt 70 år, på  

 protokollatets vilkår, hvis det ved opslag eller på anden måde har vist sig,  

 at det ikke er muligt at fremskaffe andre vikarer.
 Stk. 2. Endvidere gælder sessionslægeoverenskomstens § 1, stk. 4, idet  

 dog tjenestestedet ved vikariater for indtil 2 uger er sessionsstedet.
Opslag § 2. Vikariater for indtil 3 måneder kan besættes uden opslag.  

 Vikariater ud over 3 måneder opslås.
Ophør, opsigelse, sygdom § 3. Vikariatet ophører ved udgangen af den på forhånd aftalte  

 periode.
I øvrigt kan opsigelsen gensidigt finde sted med 14 dages varsel til  

 udgangen af en måned ved vikariater, der har været opslået, eller fra dag til  

 dag ved vikariater, der ikke har været opslået, jfr. § 2. Tilsvarende  

 betragtes vikariater for indtil 3 månder som ophørt i forbindelse med sygdom,  

 medens vikarer, der er ansat i vikariat ud over 3 måneder, oppebærer løn  

 under sygdom for et tidsrum svarende til opsigelsesvarslet.
Løn, pension § 4. Ved vikariater for 2 uger og derover udgør lønnen pr.  

 arbejdsdag for fuldtidsbeskæftigelse, hvorved forstås en arbejdstid svarende  

 til normalt 38 timer (fra 1. september 1990 37 timer) ugentlig, 7,6/1976 (fra  

 1. september 1990 7,4/1924) af den i sessionslægeoverenskomstens § 4  

 fastsatte løn.
Hertil kommer procentregulering i henhold til  

 sessionslægeoverenskomstens § 5.
 For sådanne vikariater gælder endvidere sessionslægeoverenskomstens §§ 6  

 og 7 om pension og lønudbetaling mv. § 6 og § 7, stk. 1, 2. pkt. gælder dog  

 ikke i tilfælde af beskæftigelse af pensionerede og personer, der er fyldt 70  

 år, jfr. protokollatets § 1, hvor der alene udbetales nettoløn.
 Stk. 2. Ved vikariater for indtil 2 uger udgør timelønnen:
Pr. 1. september 1990 forhøjes timelønnen pr. 1. april 1989 som følge af  

 arbejdstidsforkortelsen med 2,70 pct.
Procentreguleringen følger de i  

 sessionslægeoverenskomstens § 5 aftalte principper.
 Sådanne vikariater omfatter mindst 4 timer pr. dags funktion som vikar.  

 Såfremt vikarens arbejde strækker sig udover 4 timer, betales yderligere 1  

 timeløn pr. påbegyndt time.
Vikarer der er ansat for indtil 2 uger, honoreres for hvert fremmøde under  

 hensyntagen til den korteste afstand mellem den pågældendes hjem  

 (hovedarbejdssted) og tjenestestedet således: Årligt grundbeløb Befordringsgodtgørelse samt time- og dagpenge § 5. For vikariater for 2 uger og derover gælder  

 sessionslægeoverenskomstens § 16.
 Stk. 2. Ved vikariater for indtil 2 uger ydes til vikarer  

 befordringsgodtgørelse efter de for tjenestemænd gældende regler for kørsel  

 mellem vikarens hjem (hovedarbejdssted) og den pågældendes tjenestested.
Vilkår i øvrigt § 6. I øvrigt gælder §§ 3, 9, 13 og 17 i  

 sessionslægeoverenskomsten.
PROTOKOLLAT NR. 2 I tilknytning til overenskomsten af 31. august 1990 mellem  

 Finansministeriet og Foreningen af Speciallæger for sessionslæger er aftalt  

 følgende:
 1. Fremtidige ændringer i karakteren af pensionskassens ydelser  

 skal, inden de iværksættes, drøftes mellem overenskomstens parter.
 2. Med virkning fra overenskomstens udsendelse gælder de for  

 tjenestemænd fastsatte regler om lønfradrag og lønberegning, for tiden  

 cirkulære af 24. maj 1985 om lønfradrag/ -beregning for tjenestemænd (LP.nr.  

 029/85). Der indbetales dog sædvanlige pensionsbidrag af årsbruttolønnen,  

 hvor en ansat afholder ferie med feriegodtgørelse fra en tidligere  

 arbejdsgiver eller afholder ferie uden ret til ferie med løn eller  

 feriegodtgørelse.
PROTOKOLLAT NR. 3 I tilknytning til overenskomsten af 31. august 1990 mellem  

 Finansministeriet og Foreningen af Speciallæger for sessionslæger er aftalt  

 følgende:
 Til sessionslægestillingen med dertil knyttede administrative funktioner  

 ved Værnepligtsstyrelsen i Tåstrup ydes et særligt årligt tillæg på 18.342,84  

 kr. (niveau oktober 1984).
