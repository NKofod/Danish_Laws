 Cirkulæreskrivelse  

 om indsendelse af sager til Erstatningsnævnet m.v.
(Til politiet og anklagemyndigheden) Ved bekendtgørelse nr. 787 af 12. august 2005 er  

 der  

 fastsat en ny forretningsorden for Erstatningsnævnet.
 Justitsministeriet skal efter drøftelse med  

 Erstatningsnævnet henlede politiets og anklagemyndighedens opmærksomhed på  

 følgende vedrørende ekspeditionen af ansøgninger til Erstatningsnævnet:
1. Indgivelse af ansøgning og fremsendelse til  

 Erstatningsnævnets sekretariat Efter forretningsordenens § 6 skal ansøgning  

 om erstatning indleveres til politimesteren (politidirektøren) i den  

 politikreds,  

 hvor anmeldelse af lovovertrædelsen har fundet sted.
Ansøgningen videresendes  

 af politimesteren (politidirektøren) til Erstatningsnævnet.
 Ansøgningen vedlægges i den forbindelse politiets  

 akter.
 Det er vigtigt, at Erstatningsnævnet allerede  

 sammen med ansøgningsskemaet modtager de akter, der er nødvendige for nævnets  

 sagsbehandling.
 Følgende akter er nødvendige for nævnets  

 sagsbehandling:
 1. Hvis sagen er afgjort ved dom:
a.  

 	  

 Fuldstændig udskrift af dombogen fra  

 samtlige instanser b.  

 	  

 Fuldstændig udskrift af retsbogen fra  

 samtlige instanser Kun hvis skadelidte:
-  

 	  

 ikke har afgivet forklaring under sagen,  

 eller -  

 	  

 hvis tiltalte er frifundet, og der kan være  

 tale om en anden gerningsmand, er det nødvendigt at fremsende politirapporter  

 indeholdende skadelidtes forklaring vedrørende det anmeldte forhold.
c.  

 	  

 Erstatningsopgørelse(r), der er fremlagt i  

 retten d.  

 	  

 Bilag til erstatningsopgørelsen e.  

 	  

 Lægelige oplysninger vedrørende  

 skadelidte, der indgår i sagen, f.eks. politiattester, skadejournaler og  

 erklæringer fra retsmedicinsk institut.
 2. Hvis sagen er afsluttet med påtaleopgivelse  

 eller  

 lignende:
a.  

 	  

 Den påtaleopgivelse, der er sendt til  

 skadelidte b.  

 	  

 Anmeldelsesrapporten c.  

 	  

 Politirapporter indeholdende sigtedes og  

 vidners, herunder skadelidtes, forklaringer.
Det er sjældent nødvendigt at  

 indsende øvrige politirapporter om f.eks. tekniske undersøgelser m.v.
 d.  

 	  

 Lægelige oplysninger vedrørende skadelidte  

 i sagen, f.eks. politiattester, skadejournaler og erklæringer fra  

 retsmedicinsk  

 institut.
 3. Hvis sagen er afsluttet som uopklaret:
 a.  

 	  

 Oplysninger om, hvordan sagen er sluttet,  

 og eventuel skrivelse til skadelidte herom.
b.  

 	  

 Anmeldelsesrapporten c.  

 	  

 Politirapporter indeholdende sigtedes og vidners,  

 herunder skadelidtes, forklaringer.
Det er sjældent nødvendigt at indsende  

 øvrige  

 politirapporter om f.eks. tekniske undersøgelser m.v.
 d.  

 	  

 Eventuelle lægelige oplysninger vedrørende  

 skadelidte i sagen, f.eks. politiattester, skadejournaler og erklæringer fra  

 retsmedicinsk institut.
2. Akter, der ikke skal sendes til  

 Erstatningsnævnets sekretariat Erstatningsnævnet modtager jævnligt særakter  

 vedrørende skadevolderen i sagerne.
Sådanne akter bør ikke medsendes til  

 Erstatningsnævnet, da de er uden betydning for Erstatningsnævnets afgørelse  

 vedrørende erstatningsspørgsmålet.
 3. Aktindsigt i politirapporter m.v.
Opmærksomheden henledes på, at Erstatningsnævnets  

 sager og de akter, der indgår i sagerne, er undergivet aktindsigt efter  

 forvaltningslovens  

 almindelige regler herom.
Det vil sige, at skadelidte som udgangspunkt kan få  

 aktindsigt i samtlige akter, herunder politirapporter, der indgår i sagerne.  

 Skadevolderen kan derimod som udgangspunkt ikke få aktindsigt i  

 Erstatningsnævnets  

 sager, da skadevolderen efter det almindelige forvaltningsretlige partsbegreb  

 ikke er part i Erstatningsnævnets sager, jf. herved forretningsordenens  

 § 7.
4. Hvornår skal sagen indsendes til  

 Erstatningsnævnets sekretariat? Ansøgningen og sagens akter skal som udgangspunkt  

 først indsendes til Erstatningsnævnet, når sagen er afsluttet hos politiet,  

 anklagemyndigheden og domstolene, jf. forretningsordenens § 6,  

 stk. 2.
 Sager bør først indsendes, når ankefristen er  

 udløbet, og anke ikke har fundet sted.
Hvis forholdene taler for det, kan sagen dog  

 indsendes tidligere.
Det kan f.eks. være tilfældet, hvis en domsforhandling  

 ikke kan  

 gennemføres inden for rimelig tid, fordi skadevolderen er syg eller  

 forsvundet.
5. Hvem træffer afgørelse efter  

 offererstatningsloven? Efter offererstatningslovens § 11 træffes  

 afgørelser af Erstatningsnævnet.
Det er derfor ikke nødvendigt at udarbejde  

 en indstilling  

 vedrørende ansøgningens behandling i forbindelse med fremsendelsen til  

 nævnet.  

 Ligeledes er politimesteren (politidirektøren) ikke berettiget til at  

 foretage  

 fradrag efter offererstatningslovens § 7 i en af nævnet tilkendt  

 erstatning.
6. Nye oplysninger i sager, der er indsendt til  

 Erstatningsnævnet Er eller bliver politimesteren (politidirektøren)  

 bekendt med oplysninger, der kan have betydning for sagens afgørelse i  

 Erstatningsnævnet, bør disse oplysninger snarest meddeles Erstatningsnævnet,  

 således at oplysningerne kan indgå i sagens behandling og afgørelse.
Dette  

 gælder  

 f.eks. oplysninger om anke og betaling af erstatning til skadelidte fra enten  

 skadevolderen eller forsikring.
7. Regres mod skadevolderen Efter forretningsordenens § 12 fremsender  

 Erstatningsnævnet samtidig med sagens afgørelse en kopi af afgørelsen til  

 politimesteren (politidirektøren) i den retskreds, hvor anmeldelsen har  

 fundet  

 sted.
Erstatningsnævnet afgiver samtidig så vidt muligt en indstilling om,  

 hvorvidt  

 der bør gøres regres mod skadevolderen.
 Det skal understreges, at Erstatningsnævnets  

 indstilling alene er vejledende, jf. herved forretningsordenens § 12. Om  

 behandling af  

 sager om regres i henhold til offererstatningslovens § 17 henvises i  

 øvrigt til Justitsministeriets cirkulæreskrivelse til politiet og  

 anklagemyndigheden  

 af 24. februar 1998.
8. Yderligere undersøgelser efter Erstatningsnævnets  

 anmodning I sager, hvor der undtagelsesvis kan være behov for  

 yderligere oplysninger, er Erstatningsnævnet berettiget til at rette  

 henvendelse til politimesteren (politidirektøren) med henblik på, at der til  

 brug for nævnets behandling af erstatningsspørgsmålet foretages yderligere  

 undersøgelser i sagen, uanset at politiets efterforskning i sagen er  

 afsluttet.
