I forbindelse med ekspropriation til en kommunevej blev ca. 4,7 ha  

 fraskåret ejendommens bygninger, således at bygningslodden efter vejanlægget  

 ville have et areal på ca. 0,8 ha.
Antaget ved overtaksation, at der- udover  

 erstatningen for afskåret areal- måtte ydes erstatning for  

 ejendomsforringelse på grund af den med indgrebet forbundne ø-virkning på  

 bygningslodden.
 Torsdag den 31. oktober 1985, kl. 13,00, samledes i Valsgård den i medfør  

 af lov om offentlige veje (lovbekendtgørelse nr. 585 af 20. november 1975)  

 nedsatte overtaksationskommission for Nordjyllands og Viborg antsrådskredse.
 Der foretoges:
 Overtaks. 12-1985:
Overtaksation efter begæring af ejeren af ejendommen matr.nr. 2  

 a, Valsgård By,  Valsgård, Hans Oppelstrup, i anledning af Arden kommunalbestyrelses ekspropriation  

 til forlængelse af Skoletoften i Valsgård.
 Der fremlagdes ankebegæring af 10. september 1985 fra Nordjysk udvalg for  

 landboret, der for ejeren indanker sagen, udskrift af taksationskommissionens  

 forhandlingsprotokol vedrørende taksationsforretningen den 4. september 1985  

 med de deri nævnte bilag, taksationskommissionens kendelse af s.d.
 Mødet indledtes med en besigtigelse af forholdene i marken.
 For Arden kommune mødte udvalgsformand Ib Henriksen og kommuneingeniør  

 Claus Henriksen.
 Ejeren, Hans Oppelstrup, mødte sammen med sin ægtefælle og  

 konsulent Steen Laursen.
 Ejeren nedlagde påstand om en samlet erstatning på i alt 135.675 kr.  

 Beløbet fremkommer således:
 De for kommunen mødte påstod taksationskommissionens kendelse stadfæstet,  

 idet de på ny fremhævede, at der lovligt kan etableres anden møddingsplads på  

 den tilbageblivende bygningsparcel.
 Kommissionen lagde ligesom taksationskommissionen til grund, at der var  

 enighed mellem parterne om erstatningen for selve arealafstålesen, for pålæg  

 af oversigtsservitut og for midlertidige ulemper under arbejdets udførelse.
Kommissionen drøftede nærmere sagen og kunne tiltræde det af ejeren  

 fremsatte krav om erstatning for fraskæring af ca. 4,69 ha fra ejendommens  

 bygninger.
Herudover fandt kommissionen, at det stedfundne indgreb, herunder  

 navnlig den af ejeren påberåbte ø-virkning på bygningslodden, medførte en  

 betydelig ejendomsforringelse.
Kommissionen fastsatte herefter den samlede  

 erstatning for varige ulemper til 103.500 kr.
Ved fastsættelsen af dette  

 beløb havde kommissionen fradraget den fordel, ejeren havde opnået ved at  

 opnå en højere erstatning for arealafståelse og for pålæg af  

 oversigtsservitut som følge af de berørte arealers beliggenhed i byzone.
Der afsagdes herefter sålydende K E N D E L S E:
 Den ejeren tilkommende erstatning fastsættes således:
 Hermed afsluttedes forretningen, idet protokollen blev underskrevet.
