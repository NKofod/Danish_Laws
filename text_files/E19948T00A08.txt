A.8 Toldpræference A.8.1 EFTA A.8.2 Østeuropa A.8.3 Færøerne A.8.4 Middelhavslandene A.8.5 AVS/OLT-landene A.8.6 U-landene A.8.7 Øvrige lande A.8.8 Fælles regler for toldpræference Formål EF er en toldunion med en fælles ydre toldmur og en fælles toldtarif.
Af  

 denne tarif fremgår de toldsatser, der normalt skal opkræves told efter, når  

 varer indføres til EF fra lande udenfor EF.
Denne told kaldes tarifmæssig  

 told.
EF har imidlertid indgået en række frihandelsaftaler, også kaldet  

 præferenceaftaler, med andre lande om opkrævning af en lavere told end den,  

 der normalt skal opkræves.
Denne lavere told kaldes toldpræference.  

 Præferenceaftalerne er gensidige.
Et eksempel på sådanne gensidige aftaler er  

 EF's aftaler med EFTA-landene.
EF har også oprettet nogle ensidige arrangementer, hvor det kun er EF, der  

 yder toldpræference, men hvor den anden part opkræver normal told.
Et  

 eksempel på et sådant arrangement er EF's U-landspræferencearrangement.
 Formålet med toldpræferencen er at styrke samhandlen med andre lande.
Præferencetoldbehandling kan ikke fås uden videre.
Der er særlige  

 betingelser, der skal være opfyldt; herunder at varen har oprindelse i et  

 land eller område, som EF har indgået en præferenceaftale med eller oprettet  

 et præferencearrangement for.
Der skal fremlægges bevis for denne oprindelse  

 ved indførslen.
Det legale grundlag Det legale grundlag for de enkelte arrangementer fremgår af nedenstående  

 skema, der også indeholder henvisning til det EF-tidende, hvor de enkelte  

 aftaler er offentliggjort:
 Til alle aftaler er knyttet senere ændringsbestemmelser.
A.8.1 EFTA EF har ved en række overenskomster i 1972 indgået frihandelsaftaler med de  

 enkelte medlemslande i frihandelssammenslutningen EFTA.
Aftalerne trådte i  

 kraft 1. januar 1973. I samhandlen med disse lande kan på visse betingelser  

 fås toldpræference i form af hel eller delvis toldfritagelse.
Toldpræferencen  

 omfatter dog kun selve tolden og ikke eventuelle landbrugsimportafgifter  

 fastsat i henhold til EF's markedsordninger for landbrugsvarer.
 Aftalerne, der er gensidige, er i det væsentlige ens for alle landene.
Den 1.1.1994 trådte EØS-aftalen i kraft.
EØS er forkortelsen for det  

 Europæiske Økonomiske Samarbejdsområde.
Aftalen er indgået mellem  

 EFTA-staterne og EF.
Schweitz er uden for aftalen.
Det er en associeringsaftale, der vedrører mange forskellige områder.
Kun  

 enkelte dele af disse har direkte betydning for Told Skat.
Et af de mest  

 omfattende af disse er reglerne om toldpræference - oprindelsesprotokollen.
Aftalens oprindelsesprotokol indeholder flere markante ændringer i forhold  

 til tidligere.
De har i midlertid først og fremmest betydning ved udførsel af  

 varer.
De ændrede oprindelsesbestemmelser ved eksport vil blive beskrevet i  

 vejledningens afsnit C.2. om oprindelse, der udkommer særskilt ca. 1. juli  

 1994, hvor det vil kunne købes gennem boghandlere eller hos A/S  

 Skattekartoteket, Informationskontor, Palægade 4, 1261 København K.
A.8.1.1 Vareområdet Vareområdet, som er omfattet af adgangen til toldpræference, fremgår af  

 Brugstariffens bind 1 og 2; nærmere bestemt kolonnedelen, hvor der er indsat  

 en særlig kolonne benævnt EFTA-told.
Landbrugsvarer i Brugstariffens kapitler 1-24 er ikke omfattet af  

 aftalerne.
For nogle forarbejdede landbrugsvarer er der dog adgang til delvis  

 toldfritagelse, hvilket vil fremgå af Brugstariffens kolonne benævnt  

 EFTA-told.
 Hvis den delvise toldfritagelse er begrænset af en kontingentordning, vil  

 der i kolonnedelen være henvist til et kontingentløbenummer.
A.8.1.2 Fortoldning Såfremt den indførte vare er omfattet af aftalens vareområde og  

 betingelserne i punkt A.8.1.3 er opfyldt; anmoder man om toldpræference ved i  

 fortoldningsangivelsens rubrik 47, afhængig af oprindelseslandet, at anføre  

 en af følgende beregningsarter for told:
 Er varen omfattet af en kontingentordning for landbrugsvarer skal det  

 5-cifrede kontingentløbenummer anføres i fortoldningsangivelsens rubrik 39.
Hvis kontingentmængden er opbrugt, således at adgangen til  

 præferencetoldbehandling er ophørt, må ovennævnte beregningsarter ikke  

 anvendes.
Så skal beregningsarten for tarifmæssig told - 1001 - anvendes.
 Er der tale om én vare, der skal indføres i delsendinger; varer,  

 som skal fortoldes ad flere gange eller varer som er videresolgt inden  

 fortoldningen, se A.8.8.2.3.
A.8.1.3 Betingelser for præferencetoldbehandling For at varerne kan opnå toldpræference skal en række betingelser vedr.  

 oprindelsesregler, dokumentation og forsendelse være opfyldt:
Oprindelsesregler Varerne skal være fremstillet i EF eller i et eller flere af EFTA-landene  

 og opfylde aftalernes oprindelsesregler.
 Oprindelsesreglerne kan være opfyldt ved, at varerne er det, man kalder  

 fuldt ud fremstillet indenfor EF/EFTA, dvs. at alle anvendte materialer til  

 produktion af varen har oprindelse i EF/EFTA.
Hvis varerne ikke er fuldt ud fremstillet, fordi der ved fremstillingen er  

 medgået materialer, som ikke har oprindelse inden for aftalelandene; skal  

 varerne opfylde nogle minimumskrav til forarbejdningen.
Disse minimumskrav er  

 fastsat i en såkaldt procesliste, der er knyttet til hver aftale.
Hvis  

 varerne ikke er omfattet af proceslisten, skal de have undergået en  

 forarbejdning, som for materialer uden oprindelse i EF/EFTA har medført  

 positionsskifte.
Ved positionsskifte forstås, at færdigvaren og de  

 materialer, der er anvendt til produktion af varen går i forskellige  

 positioner i Brugstariffen.
 Proceslistens regler, der kan være forskellig fra varekode til varekode,  

 gælder for alle 6 EFTA-lande.
 Afsnit A.8.8.3.1 indeholder en detaljeret gennemgang af  

 oprindelsesreglerne.
Dokumentation Bevis for, at varerne opfylder oprindelsesreglerne kan være et af  

 nedennævnte dokumenter:
 EUR1-certifikatet skal være udstedt og underskrevet af eksportøren, samt  

 være afstemplet af det pågældende lands toldmyndighed, eller såfremt  

 eksportøren har opnået en autorisation hos toldmyndigheden, være forsynet med  

 et særligt stempel i rubrik 11. Et eksempel på et sådant stempel er vist i  

 bilag 18.
Langtidscertifikatet - også kaldet LT-certifikatet - som udfærdiges på en  

 EUR1-blanket, kan udstedes af eksportører med autorisation fra de nationale  

 toldmyndigheder.
I rubrik 7 skal det være forsynet med oplysning om  

 gyldighedsperiode, samt henvisning til autorisationens nummer og dato.
LT-certifikatet fremlægges ved den første fortoldning, ved senere  

 fortoldninger skal der alene være henvist til langtidscertifikatets nr. og  

 udløbsdato i fakturaen.
I fortoldningsangivelsen henvises endvidere til  

 ekspeditionsnummer og -dato på den første fortoldningsangivelse, hvor  

 langtidscertifikatet var vedlagt.
Fakturaerklæring for sendinger til en samlet værdi svarende til 40.200  

 kr., og som kun indeholder varer med EF-/EFTA-oprindelse, kan udfærdiges af  

 alle eksportører.
For sendinger med større værdi eller sendinger, som  

 indeholder både varer med og uden oprindelse i aftalelandene, kræves en  

 autorisation hos toldmyndigheden.
 Erklæringen skal være underskrevet af eksportøren, foreligger der  

 autorisation, skal erklæringen være forsynet med autorisationens nummer og  

 dato eller det særlige autorisationsstempel, se bilag 18. En autoriseret  

 eksportør kan undlade at underskrive erklæringen, når fakturaen udfærdiges og  

 overføres via telekommunikation eller edb.
 Dokumentation skal fremlægges ved fortoldningen, og der skal henvises til  

 det vedlagte dokument i fortoldningsangivelsens rubrik 44.
Man kan i fortoldningsangivelsen bede om frist til fremskaffelse af  

 oprindelsesdokumentation, hvis man ikke er i besiddelse af denne på  

 fortoldningstidspunktet.
Er dette tilfældet, anføres beregningsartkode 1800  

 og den tarifmæssige toldsats i fortoldningsangivelsen, se i øvrigt afsnit  

 A.1. Når dokumentationen modtages, skal der foretages korrektion af  

 fortoldningen, se A.8.8.2.4 og 5.
 Dokumentationen vil i disse tilfælde bestå af et EUR1-certifikat, som i  

 rubrik 7 på et EF- eller EFTA-sprog er forsynet med påtegningen:  

 "Udstedt efterfølgende", dvs. at der ikke er udstedt  

 oprindelsesdokument i forbindelse med udførslen, eller Duplikat, dvs. at det  

 originale certifikat er bortkommet, se A.8.8.3.2.
Der vil også kunne forekomme certifikater, hvor der i rubrik 7 er henvist  

 til et tidligere certifikats nr. og dato.
I disse tilfælde er der tale om  

 varer, som i ufortoldet stand reeksporteres til Danmark fra et andet EF-land,  

 se A.8.8.3.2.
Har man ved fortoldningen glemt at bede om toldpræference, vil der i mange  

 tilfælde være mulighed for at få denne efterfølgende.
Dette gælder inden for  

 en periode på 3 år fra fortoldningstidspunktet, dog ikke hvis en eventuel  

 kontingentmængde er opbrugt, se A.8.8.2.6.
 Afsnit A.8.8.3.2 samt C.2 indeholder de mere detaljerede regler for  

 dokumentation.
Forsendelse Det er et krav, at varerne er sendt direkte fra oprindelseslandet til EF,  

 dvs. uden omladning eller transitering af andre lande.
På visse betingelser  

 kan der dog ske omladning og/eller transitering, uden at muligheden for  

 præferencetoldbehandling mistes - dette gælder også for udstillingsvarer, se  

 A.8.8.3.3.
 Dokumentationen for at forsendelsesreglerne er opfyldt kan bestå af  

 fragtdokumenter eller anden dokumentation, som kan godkendes af told- og  

 skatteregionen.
Undtagelser Hvis der ved udførslen er ydet toldgodtgørelse for anvendte materialer med  

 oprindelse i lande uden for EF eller EFTA, vil der ikke kunne opnås  

 toldpræferencer, se A.8.8.4.
A.8.2 Østeuropa EF har inden for de seneste år indgået midlertidige aftaler - såkaldte  

 interimsaftaler - med Polen, Ungarn, Den Tjekkiske Republik- kaldet Tjekkiet  

 -, Slovakiet og Rumænien.
 Disse aftaler, der er gensidige og har karakter af frihandelsaftaler, skal  

 være forløbere for egentlige associeringsaftaler med de enkelte lande og er i  

 store træk ens.
I samhandlen med disse lande, giver aftalerne på visse betingelser,  

 toldpræference i form af hel eller delvis toldfrihed.
Toldpræferencen  

 omfatter dog kun selve tolden og ikke eventuelle landbrugsimportafgifter, der  

 er fastsat i henhold til EF's markedsordninger for landbrugsvarer.
 Aftalerne med Polen, Ungarn, Tjekkiet og Slovakiet trådte i kraft 1. marts  

 1992 og aftalen med Rumænien den 1. maj 1993.
 EF's interimsaftale med Bulgarien trådte i kraft pr. 31.12.1993. Den er  

 stort set identisk med den tilsvarende aftale med Rumænien.
A.8.2.1 Vareområdet Vareområdet, som er omfattet af adgangen til toldpræference, fremgår af  

 Brugstariffens bilag 4.16, og er forskelligt fra land til land.
 Visse varer har opnået toldfrihed allerede ved aftalernes indgåelse,  

 medens tolden for andre aftrappes over en årrække.
Mængdemæssig begrænsning For visse varer er der fastsat mængdemæssige begrænsninger for indførsel  

 til præferencetoldsats, gennem såkaldte toldkontingentordninger eller gennem  

 importloftordninger.
Kontingentmængderne er ikke fordelt på de enkelte  

 medlemslande, men behandles som en fælles pulje - en EF-reserve.  

 Kontingentmængderne er anført med et R i Brugstariffen.
Når en kontingentmængde er opbrugt eller et importloft er nået, skal der  

 normalt under EF's præferenceaftaler betales tarifmæssig told.
Under  

 aftalerne med De østeuropæiske Lande skal der i en lang række tilfælde  

 betales en reduceret told.
I disse tilfælde vil der i Brugstariffens bilag  

 4.16 under en given varekode for det enkelte land være anført 2 toldsatser -  

 en præferencetoldsats og en reduceret toldsats.
Af Brugstariffens bilag 4.16  

 fremgår endvidere det femcifrede kontingentløbenummer, som skal angives i  

 fortoldningsangivelsens rubrik 39.
 De nærmere regler vedrørende kontingent- og importloftordningerne fremgår  

 af afsnit A.10.
 Oplysning om, hvorvidt en kontingentmængde er opbrugt eller et importloft  

 er nået, vil kunne fås ved henvendelse til told- og skatteregionen; og bliver  

 i øvrigt annonceret i Statstidende.
Landbrugsafgift Skal der betales afgift for landbrugsvarer, dvs. varer i de første 24  

 kapitler i Brugstariffen, vil dette være markeret under  

 "Præferencetoldsats" med et I for importafgift, ve for variabelt  

 element, tts for tillægstold for sukker eller ttm for tillægstold for mel.  

 Satserne vil kunne fås ved henvendelse til told- og skatteregionerne.
Det vil  

 kunne forekomme, at der alene skal betales en reduceret importafgift mv,  

 anført som I(r) mv.
Den nedsatte importafgift fremgår af importlicensen,  

 udstedt af EF-direktoratet.
Tekstilvarer Ved indførsel af tekstilvarer under Brugstariffens kap 50-63 med  

 oprindelse i Østeuropa, sker indførslen til nedtrappede toldsatser og uden  

 mængdemæssige begrænsninger i form af toldkontingenter og importlofter.  

 Herudover er der som noget helt specielt for Østeuropa-aftalerne åbnet  

 mulighed for at opnå toldfritagelse for tekstilvarer.
Tekstilvarerne skal  

 være omfattet af ordningen for økonomisk passiv forædling.
Denne ordning  

 administreres af Erhvervsfremmestyrelsen.
 Økonomisk passiv forædling er en ordning, hvorefter visse tekstilvarer  

 fremstillet i lønarbejde uden for EF; kan indføres til EF uden om de  

 kvoteordninger, der er fastsat i henhold til det såkaldte  

 Multifiberarrangement.
 Varerne skal være fremstillet på basis af materialer med EF-oprindelse, og  

 de kan indføres uden indførselslicens.
 Denne ordning må ikke forveksles med toldkontingenter eller importlofter.
 I henhold til Rfo nr. 636/82 om Økonomisk passiv forædling omfatter  

 ordningen tekstilvarer inden for følgende kategorinumre, som i Brugstariffen  

 benævnes text:
04 05 06 07 08 10 11 12 13 14 15 16 17 18 21 24 25 26 27 28 29 30 31 68 69 70 71 72 73 74 75 76 77 78 79 80 81 82 83 85 86 87 91 Ved indførsel fra Polen, Ungarn og Tjekkiet/Slovakiet kan toldfritagelsen  

 for forarbejdede tekstilvarer under disse kategorinumre gives uanset, at  

 visse af disse tekstilvarer i dag ikke er omfattet af kvoter, dvs. er  

 kvoterede.
For Rumænien gælder adgangen til toldfrihed alene kvoterede varer.
 Er varerne kvoterede, kræves der en Forhåndstilladelse fra  

 Erhvervsfremmestyrelsen til økonomisk passiv forædling inden udførsel af  

 materialer finder sted.
 Toldfriheden er ikke betinget af en bevilling til passiv forædling fra  

 told- og skatteregionen.
Indføres der forarbejdede tekstilvarer, der ikke er omfattet af ovennævnte  

 kategorinumre; kan beregning af tolden ske med præferencetoldsats og alene på  

 grundlag af værditilvækst mv.
Det er en betingelse, at de anvendte  

 EF-materialer er udført under ordningen for passiv forædling.
Der henvises  

 til de nærmere regler for passiv forædling i afsnit A.15.
A.8.2.2 Fortoldning Man anmoder om toldpræference ved i fortoldningsangivelsens rubrik 47,  

 afhængig af oprindelseslandet at anføre en af følgende beregningsarter for  

 told:
 Er varerne omfattet af en kontingentordning skal kontingentløbenummeret  

 anføres i fortoldningsangivelsens rubrik 39.
Er adgangen til præferencetoldbehandling ophørt, fordi kontingentmængden  

 er opbrugt eller importloftet er nået, må ovennævnte beregningsarter ikke  

 anvendes.
Beregningsarten for tarifmæssig told - 1001 - skal så anvendes,  

 medmindre der for den enkelte vare er anført en reduceret toldsats.
 De øvrige felter i fortoldningsangivelsen udfyldes efter de almindelige  

 regler, se A.8.8.2.
 Er der tale om én vare, der skal indføres i delsendinger, varer som  

 skal fortoldes ad flere gange, eller varer som er videresolgt inden  

 fortoldningen, henvises til afsnit A.8.8.2.3.
 Ved fortoldning af varer fremstillet i lønarbejde på basis af materialer  

 med EF-oprindelse og omfattet af reglerne for Økonomisk passiv forædling - se  

 A.8.2.1 - skal følgende beregningsarter anvendes:
Herudover skal der i fortoldningsangivelsens rubrik 44 henvises til nummer  

 og dato på den oprindelsesdokumentation, der er udstedt for de udførte  

 EF-materialer.
Eksemplar 3 af udførselsangivelser vedr. de varer, der er  

 udført til forarbejdning, vedlægges fortoldningsangivelsen.
 Ved fortoldning af varer, der er fremstillet i lønarbejde på basis af  

 EF-materialer, og som ikke er omfattet af ovennævnte regler, men derimod af  

 en bevilling fra told- og skatteregionen til passiv forædling; anvendes  

 beregningsartkoderne for almindelig toldpræference.
A.8.2.3 Betingelser for præferencetoldbehandling For at varerne kan opnå toldpræference skal en række betingelser  

 vedrørende oprindelsesregler, dokumentation og forsendelse være opfyldt:
Oprindelsesregler Varerne skal være fremstillet i EF eller et eller flere af aftalelandene  

 og opfylde aftalernes oprindelsesregler.
Oprindelsesreglerne kan være opfyldt ved, at varerne er fuldt ud  

 fremstillet inden for området EF, Polen, Ungarn, Tjekkiet og Slovakiet eller  

 inden for området EF og Rumænien.
Alle materialer til produktion af varen  

 skal have oprindelse inden for det pågældende område.
Hvis varerne ikke er fuldt ud fremstillet, fordi der ved fremstillingen er  

 medgået materialer, som ikke har oprindelse inden for det pågældende område,  

 skal varerne opfylde nogle minimumskrav til forarbejdningen.
Disse  

 minimumskrav er fastsat i en såkaldt procesliste, der er knyttet til hver  

 aftale.
Hvis varerne ikke er omfattet af proceslisten, skal de have undergået  

 en forarbejdning, som for materialerne uden oprindelse inden for det  

 pågældende område har medført positionsskifte.
Ved positionsskifte forstås,  

 at færdigvaren og de materialer, der er anvendt til produktion af varen går i  

 forskellige positioner i Brugstariffen.
 Procesreglerne, der kan være forskellig fra varekode til varekode, er  

 stort set ens for alle landene.
 Afsnit A.8.8.3.1 samt afsnit C.2 indeholder en detaljeret gennemgang af  

 oprindelsesreglerne.
Dokumentation Bevis for, at varerne opfylder oprindelsesreglerne, kan bestå af  

 nedennævnte dokumenter, som har følgende gyldighedsperiode:
 EUR1-certifikatet skal være udstedt og underskrevet af eksportøren, samt  

 være afstemplet af det pågældende lands toldmyndighed, eller såfremt  

 eksportøren har opnået en autorisation hos toldmyndigheden, være forsynet med  

 et særligt stempel i rubrik 11. Et eksempel på et sådant stempel er vist i  

 bilag 15.
 Langtidscertifikatet - også kaldet LT-certifikatet -, som udfærdiges af  

 eksportøren på en EUR1-blanket, skal ligeledes være afstemplet af det  

 pågældende lands toldmyndighed, og skal i rubrik 7 være forsynet med  

 oplysning om certifikatets gyldighedsperiode.
LT-certifikatet fremlægges ved den første fortoldning, ved senere  

 fortoldninger skal der alene i fakturaen være henvist til  

 langtidscertifikatets nummer og udløbsdato.
I fortoldningsangivelsen henvises  

 til ekspeditionsnummer og - dato på den første fortoldningsangivelse, hvor  

 langtidscertifikatet var vedlagt.
 EUR2-certifikat for sendinger til en samlet værdi svarende til 40.200 kr,  

 som kun indeholder varer med oprindelse i henhold til aftalerne, kan  

 udfærdiges af alle eksportører og skal ikke attesteres af toldmyndighederne.
 Dokumentationen skal vedlægges fortoldningen, og der skal henvises til det  

 vedlagte dokument i fortoldningsangivelsens rubrik 44.
Man kan i fortoldningsangivelsen bede om frist til fremskaffelse af  

 oprindelsesdokumentation, hvis man ikke i besiddelse af denne på  

 fortoldningstidspunktet.
Er dette tilfældet, anføres beregningsartkode 1800  

 og den tarifmæssige toldsats i fortoldningsangivelsen, se i øvrigt A.1. Når  

 dokumentationen modtages, skal der foretages korrektion af  

 fortoldningsangivelsen.
De nærmere angivelsesregler fremgår af A.8.8.2.4 og  

 5.
 Dokumentationen vil i disse tilfælde bestå af et EUR1-certifikat, som i  

 rubrik 7 på eksportlandets eller et EF-sprog er forsynet med påtegningen:  

 "Udstedt efterfølgende". Det betyder, at der ikke er udstedt  

 oprindelsesdokument i forbindelse med udførslen, eller Duplikat, dvs. at det  

 originale certifikat er bortkommet, se afsnit A.8.8.3.2.
Der vil også kunne forekomme certifikater, hvor der i rubrik 7 er henvist  

 til et tidligere certifikats nummer og dato.
I disse tilfælde er der tale om  

 varer som i ufortoldet stand reeksporteres til Danmark fra et andet EF-land,  

 se A.8.8.3.2.
Har man ved fortoldningen glemt at bede om toldpræference vil der i mange  

 tilfælde være mulighed for at få denne efterfølgende.
Dette gælder inden for  

 en periode på 3 år fra fortoldningstidspuntet.
De nærmere regler fremgår af  

 A.8.8.2.6.
 Se afsnit A.8.8.3.2 samt de mere detaljerede regler for dokumentation  

 under C.2.
 Ved indførsel af tekstilvarer omfattet af reglerne for økonomisk passiv  

 forædling, skal der udover varecertifikat fremlægges eksemplar 3 af samtlige  

 udførselsangivelser omfattende de medgåede EF-materialer.
Forsendelse Det er et krav, at varerne er forsendt direkte fra oprindelseslandet til  

 EF, dvs. uden omladning eller transitering af andre lande.
På visse  

 betingelser kan der dog ske omladning og/eller transitering uden at  

 muligheden for præferencetoldbehandling mistes - dette gælder også for  

 udstillingsvarer - se A.8.8.3.3.
 Dokumentationen for at forsendelsesreglerne er opfyldt kan bestå af  

 fragtdokumenter eller anden dokumentation, som kan godkendes af told- og  

 skatteregionen.
A.8.3 Færøerne EF har i 1991 indgået en frihandelsaftale med Færøerne.
Aftalen, som  

 trådte i kraft 1. januar 1992, er gensidig og giver på visse betingelser  

 toldpræference i form af hel eller delvis toldfritagelse.
Præferencen  

 omfatter kun selve tolden og ikke eventuelle landbrugsimportafgifter, der er  

 fastsat i henhold til EF's markedsordninger for landbrugsvarer.
A.8.3.1 Vareområdet Det vareområde, der er omfattet af adgangen til toldpræference og  

 toldsatserne i henhold til aftalen, fremgår af Brugstariffens bilag 4,  

 underbilag 4.2.
For visse varer kan der være indført en mængdemæssig begrænsning for  

 adgangen til toldpræference i form af såkaldte toldkontingent- eller  

 importloftordninger.
I sådanne tilfælde er der i bilaget anført et 5-cifret  

 kontingentløbenummer, som skal anføres i fortoldningsangivelsens rubrik 39,  

 eller blot anført ordet Loft.
 Oplysning om, hvorvidt en kontingentmængde er opbrugt eller et importloft  

 er nået, kan fås ved henvendelse til told- og skatteregionen; og bliver  

 annonceret i Statstidende.
I bilag 4.2 kan der i øvrigt forekomme henvisning til Brugstariffens  

 notefortegnelse for varer, hvor præferencetoldbehandlingen er betinget af  

 særlige forhold.
Fx kan præferencetoldbehandling være betinget af, at de  

 indførte varer overholder en mindstepris fastsat af EF.
A.8.3.2 Fortoldning Ved fortoldning af varer omfattet af aftalen, og hvor betingelserne i  

 punkt A.8.3.3 i øvrigt er opfyldt, anmodes der om præferencetoldbehandling  

 ved at anføre beregningsartskode 1210 i fortoldningsangivelsens rubrik 47.
 Er varen omfattet af en kontingentordning, skal der anføres  

 kontingentløbenummer i fortoldningsangivelsens rubrik 39.
Er adgangen til præferencetoldbehandling ophørt fordi kontingentmængden er  

 opbrugt eller importloftet er nået, må ovennævnte beregningsartkode ikke  

 anvendes.
Beregningsartkoden for tarifmæssig told - 1001 - skal så anvendes.
Er der under Præferencetoldsats anført: I, Ve, tts eller ttm betyder  

 dette, at der skal betales importafgift, variabelt element, tillægstold for  

 sukker eller tillægstold for mel - alt i henhold til EF's markedsordninger  

 for landbrugsvarer.
Disse satser kan fås ved henvendelse til told- og  

 skatteregionen.
 De øvrige felter i fortoldningsangivelsen skal udfyldes efter de  

 almindelige regler, se punkt A.8.8.2.
 Er der tale om én vare, der skal indføres i delsendinger, varer som  

 skal fortoldes ad flere gange eller varer som er videresolgt inden  

 fortoldningen, henvises til punkt A.8.8.2.3.
A.8.3.3 Betingelser for præferencetoldbehandling For at opnå toldpræference skal en række betingelser vedrørende  

 oprindelsesregler, dokumentation og forsendelse være opfyldt:
Oprindelsesregler Varerne skal være fremstillet i EF eller på Færøerne og opfylde aftalens  

 oprindelsesregler.
 Oprindelsesreglerne kan være opfyldt, ved at varerne er fuldt ud  

 fremstillet indenfor EF/Færøerne, dvs. at alle materialer til produktion af  

 varer har oprindelse i EF/Færøerne.
Hvis varerne ikke er fuldt ud fremstillet, fordi der ved fremstillingen er  

 medgået materialer, som ikke har oprindelse inden for EF/Færøerne, skal  

 varerne opfylde nogle minimumskrav til forarbejdningen.
Disse minimumskrav er  

 fastsat i en såkaldt procesliste, der er knyttet til hver aftale.
Hvis  

 varerne ikke er omfattet af proceslisten, skal de have undergået en  

 forarbejdning, som for materialerne uden oprindelse i EF/Færøerne har medført  

 positionsskifte.
Ved positionsskifte forstås, at færdigvaren og de  

 materialer, der er anvendt til produktion af varen går i forskellige  

 positioner i Brugstariffen.
 Procesreglerne kan være forskellige fra varekode til varekode.
 Se A.8.8.3.1 samt C.2, som indeholder en detaljeret gennemgang af  

 oprindelsesreglerne.
Dokumentation Bevis for, at varerne opfylder oprindelsesreglerne kan bestå af  

 nedennævnte dokumenter, som har følgende gyldighedsperiode:
 EUR1-certifikatet skal være udstedt og underskrevet af eksportøren samt  

 være afstemplet af landets toldmyndighed eller såfremt eksportøren har opnået  

 en autorisation hos toldmyndigheden, være forsynet med et særligt stempel i  

 rubrik 11. Et eksempel på et sådant stempel er vist i bilag 15.
 EUR2-certifikat for sendinger til en samlet værdi svarende til 40.200 kr,  

 som kun indeholder varer med oprindelse i henhold til aftalen, kan udfærdiges  

 af alle eksportører og skal ikke attesteres af myndighederne.
 Dokumentationen skal vedlægges ved fortoldningen, og der skal henvises til  

 det vedlagte dokument i fortoldningsangivelsens rubrik 44.
Man kan i fortoldningsangivelsen bede om frist til fremskaffelse af  

 oprindelsesdokumentation, såfremt man ikke er i besiddelse af denne på  

 fortoldningstidspunktet.
Er dette tilfældet, anføres beregningsartkode 1800  

 og den tarifmæssige toldsats i fortoldningsangivelsen, se i øvrigt A.1. Når  

 dokumentationen modtages, skal der foretages korrektion af  

 fortoldningsangivelsen.
De nærmere regler fremgår af A.8.8.2.4 og 5.
 Dokumentationen vil i disse tilfælde bestå af et EUR1-certifikat, som i  

 rubrik 7 på færøsk eller et EF-sprog er forsynet med påtegningen:  

 "Udstedt efterfølgende". Det betyder, at der ikke er udstedt  

 oprindelsesdokument i forbindelse med udførslen, eller Duplikat, dvs. at det  

 originale certifikat er bortkommet, se A.8.8.3.2.
Der vil også kunne forekomme certifikater, hvor der i rubrik 7 er henvist  

 til et tidligere certifikats nummer og dato.
I disse tilfælde er der tale om  

 varer, som i ufortoldet stand reeksporteres til Danmark fra et andet EF-land,  

 se A.8.8.3.2.
Har man ved fortoldningen glemt at bede om toldpræference, vil der i mange  

 tilfælde være mulighed for at få denne efterfølgende.
Dette gælder inden for  

 en periode på 3 år fra fortoldningstidspunktet.
De nærmere regler fremgår af  

 A.8.8.2.6.
 Se A.8.8.3.2 samt de mere detaljerede regler omkring  

 præferencedokumentation under C.2.
Forsendelse Det er et krav, at varerne er forsendt direkte fra Færøerne til EF's  

 toldområde, dvs. uden omladning eller transitering af andre lande.
På visse  

 betingelser kan der dog ske omladning og/eller transitering uden at  

 muligheden for præferencetoldbehandling mistes, se A.8.8.3.3.
 Dokumentation for at forsendelsesreglerne er overholdt kan bestå af  

 fragtdokumenter eller anden dokumentation, som kan godkendes af told- og  

 skatteregionen.
 Hvis en vare har været sendt fra oprindelseslandet til udstilling i et  

 land uden for EF, og varen medens den befinder sig der er blevet solgt til  

 EF, gælder særlige forsendelses- og dokumentationsregler, se A.8.8.3.3.
Undtagelser Såfremt der ved varernes udførsel fra Færøerne under nogen form er ydet  

 toldgodtgørelse eller toldfritagelse for de tredjelandsmaterialer, der er  

 medgået til fremstillingen af færdigvaren, kan der ikke gives toldpræference  

 ved varernes indførsel i EF, se i øvrigt A.8.8.4.
A.8.4 Middelhavslandene EF's aftaler med en række middelhavslande, der i en vis udstrækning er  

 gensidige, har hver for sig karakter af en frihandelsaftale mellem EF og det  

 pågældende middelhavsland.
Aftalerne giver på visse betingelser i samhandlen med disse lande  

 toldpræference i form af hel eller delvis toldfrihed.
Præferencen omfatter  

 kun selve tolden og ikke eventuelle landbrugsimportafgifter, der er fastsat i  

 henhold til EF's markedsordninger for landbrugsvarer.
A.8.4.1 Vareområdet Det vareområde, der er omfattet af adgangen til toldpræference i henhold  

 til aftalerne er ikke ens for alle lande, og fremgår af følgende underbilag  

 til Brugstariffens bilag 4:
Mængdemæssig begrænsning For visse varer kan der være indført en mængdemæssig begrænsning for  

 adgangen til toldpræference i form af såkaldte toldkontingent- eller  

 importloftordninger.
I sådanne tilfælde er der i det pågældende bilag anført  

 et 5-cifret kontingentløbenummer, som skal anføres i fortoldningsangivelsens  

 rubrik 39, eller blot anført ordet Loft.
Tekstilvarer I EF's aftale med de Jugoslaviske republikker kan der for visse  

 tekstilvarer under samme brugstarifposition forekomme et del-loft for varer  

 fremstillet ved hjælp af materialer med EF-oprindelse under ordningen for  

 Økonomisk passiv forædling, og et del-loft for varer fremstillet af andre  

 materialer.
 Oplysning om, hvorvidt en kontingentmængde er opbrugt eller et importloft  

 er nået kan fås ved henvendelse til told- og skatteregionen; og bliver i  

 øvrigt annonceret i Statstidende.
Landbrugsafgift Er der under præferencetoldsats anført I, Ve, tts eller ttm betyder dette,  

 at der skal betales importafgift, variabelt element, tillægstold for sukker  

 eller tillægstold for mel - alt i henhold til EF's markedsordninger for  

 landbrugsvarer.
Disse satser kan fås ved henvendelse til told- og  

 skatteregionen.
I de enkelte bilag kan der i øvrigt forekomme henvisning til  

 Brugstariffens notefortegnelse for så vidt angår varer, hvor  

 præferencetoldbehandlingen er betinget af særlige forhold.
Fx kan  

 præferencetoldbehandling være betinget af, at de indførte varer overholder en  

 mindstepris fastsat af EF.
 De nærmere regler omkring toldkontingent- og importloftordningerne fremgår  

 af A.10.
A.8.4.2 Fortoldning Ved fortoldning af varer, som er omfattet af aftalen, og hvor  

 betingelserne i afsnit A.8.4.3 i øvrigt er opfyldt, anmodes der om  

 præferencetoldbehandling ved at der i fortoldningsangivelsens rubrik 47,  

 anføres den relevante beregningsartkode ifølge nedenstående skema:
 Er varen omfattet af en toldkontingentordning, skal det 5-cifrede  

 kontingentløbenummer anføres i fortoldningsangivelsens rubrik 39.
 Beregningsartkode 1435 anvendes kun for varer fremstillet under ordningen  

 for økonomisk passiv forædling i de Jugoslaviske republikker.
Er adgangen til præferencetoldbehandling ophørt fordi kontingentmængden er  

 opbrugt eller importloftet er nået, må ovennævnte beregningsartkoder ikke  

 anvendes.
Beregningsartkoden for tarifmæssig told - 1001 - skal så anvendes.
 De øvrige felter i fortoldningsangivelsen udfyldes efter de almindelige  

 regler, se A.8.8.2.
 Er der tale om én vare, der skal indføres i delsendinger, varer som  

 skal fortoldes ad flere gange eller varer som er videresolgt inden  

 fortoldningen, henvises til A.8.8.2.3.
A.8.4.3 Betingelser for præferencetoldbehandling For at opnå toldpræference, skal en række betingelser vedrørende  

 oprindelsesregler, dokumentation og forsendelse være opfyldt:
Oprindelsesregler Varerne skal være fremstillet i EF eller det pågældende aftaleland og  

 opfylde aftalernes oprindelsesregler.
Magreb-landene, dvs.
Algeriet, Marokko og Tunesien, betragtes  

 oprindelsesmæssigt som ét område.
Oprindelsesreglerne kan være opfyldt ved, at varerne er fuldt ud  

 fremstillet inden for EF og/eller det pågældende aftaleland/område.
Alle  

 materialer til produktion af varen har oprindelse inden for det pågældende  

 område.
Hvis varerne ikke er fuldt ud fremstillet, fordi der ved fremstillingen er  

 anvendt materialer, som ikke har oprindelse indenfor det pågældende område,  

 skal varerne opfylde nogle minimumskrav til forarbejdningen.
Disse  

 minimumskrav er fastsat i en såkaldt procesliste, der er knyttet til hver  

 aftale.
Hvis varerne ikke er omfattet af proceslisten, skal de have undergået  

 en forarbejdning, som for materialerne uden oprindelse i EF- og/eller det  

 pågældende område har medført positionsskifte.
Ved positionsskifte forstås,  

 at færdigvaren og de materialer, der anvendt til produktion af varen går i  

 forskellige positioner i Brugstariffen.
 Procesreglerne kan være forskellige fra varekode til varekode.
 Se A.8.8.3.1 samt C.2, som indeholder en detaljeret gennemgang af  

 oprindelsesreglerne.
Dokumentation Bevis for at varerne opfylder oprindelsesreglerne kan bestå af nedennævnte  

 dokumenter med følgende gyldighedsperiode:
 EUR1-certifikatet skal være udstedt og underskrevet af eksportøren samt  

 være afstemplet af det pågældende lands toldmyndighed.
 EUR2-certifikatet, som ikke skal attesteres af toldmyndighederne og som  

 kun må omfatte varer med oprindelse i henhold til aftalerne, kan udstedes af  

 alle eksportører indenfor følgende begrænsninger:
 Den aktuelle dokumentation skal vedlægges fortoldningen, og der skal i  

 fortoldningsangivelsens rubrik 44 henvises til det vedlagte dokument.
Man kan i fortoldningsangivelsen bede om frist til fremskaffelse af  

 oprindelsesdokumentation, såfremt man ikke er i besiddelse af denne på  

 fortoldningstidspunktet.
Er dette tilfældet, anføres beregningsartkode 1800  

 og den tarifmæssige toldsats i fortoldningsangivelsen, se i øvrigt A.1. Når  

 dokumentationen modtages, skal der foretages korrektion af  

 fortoldningsangivelsen.
De nærmere angivelsesregler fremgår af A.8.8.2.4 og  

 5.
 Dokumentationen vil i disse tilfælde undertiden bestå af et  

 EUR1-certifikat, som i rubrik 7 på eksportlandets eller et EF-sprog er  

 forsynet med påtegningen: "Udstedt efterfølgende". Det betyder, at  

 der ikke er udstedt oprindelsesdokument i forbindelse med udførslen, eller  

 Duplikat, dvs. at det originale certifikat er bortkommet, se A.8.8.3.2.
Har man ved fortoldningen glemt at bede om toldpræference, vil der i mange  

 tilfælde være mulighed for at få denne efterfølgende.
Det gælder inden for en  

 periode på 3 år fra fortoldningstidspunktet.
De nærmere regler fremgår af  

 A.8.8.2.6.
Hvis varerne er omfattet af ordningen for økonomisk passiv forædling, vil  

 dette fremgå af en påtegning i EUR1-certifikatet, hvorved den kompetente  

 myndighed i den pågældende jugoslaviske republik har attesteret, at de  

 pågældende varer har undergået en sådan forarbejdning.
Ved indførsel af  

 tekstilvarer omfattet af disse regler skal der udover varecertifikatet  

 fremlægges eksemplar 3 af samtlige udførselsangivelser omfattende de medgåede  

 EF-materialer.
 Se A.8.8.3.2 samt de mere detaljerede regler for dokumentation, se C.2.
Forsendelse Det er et krav, at varerne er forsendt direkte fra oprindelseslandet til  

 EF, dvs. uden omladning eller transitering af andre lande.
På visse  

 betingelser kan der dog ske omladning og/eller transitering, uden at  

 muligheden for præferencetoldbehandling mistes, se A.8.8.3.3.
 Dokumentation for at forsendelsesreglerne er opfyldt kan bestå af  

 fragtdokumenter eller anden dokumentation, som kan godkendes af told- og  

 skatteregionen.
 Hvis en vare har været sendt fra oprindelseslandet til udstilling i et  

 land udenfor EF, og varen medens den befinder sig der, er blevet solgt til  

 EF, gælder særlige forsendelses- og dokumentationsregler, se A.8.8.3.3.
Undtagelser For varer med oprindelse i Israel, kan der ikke gives toldpræference ved  

 indførsel til EF, hvis der er givet toldgodtgørelse eller toldfritagelse  

 under nogen form for de materialer, der er medgået til fremstillingen.
A.8.5 AVS/OLT-landene EF har indgået aftaler med ca. 70 lande i Afrika, Vestindien og  

 Stillehavet kaldet AVS-lande og ca. 20 oversøiske lande og territorier,  

 inklusiv Grønland kaldet OLT-lande.
En komplet fortegnelse over landene i de  

 to grupper er anført i Brugstariffens bilag 4.13. I bilaget er de lande, som  

 har tiltrådt - notificeret - aftalerne, markeret med *.
De lande, som har tiltrådt aftalerne, kan på visse betingelser få  

 toldpræference i form af hel eller delvis toldfrihed.
Præferencen omfatter  

 dog kun selve tolden og ikke eventuelle importafgifter, variable elementer  

 o.l. fastsat i henhold til EF's markedsordninger for landbrugsvarer.
I visse  

 tilfælde vil præferencetoldbehandling dog kunne ske til reducerede  

 landbrugssatser.
 Aftalerne er, når der ses bort fra nogle enkelte lande, ensidige og ens  

 for så vidt angår oprindelsesreglerne.
A.8.5.1 Vareområdet Det vareområde, der er omfattet af adgangen til toldpræference i henhold  

 til aftalerne, er forskelligt for de to landegrupper og er anført i  

 Brugstariffens bilag 4.13.
For visse varer kan adgangen til toldpræference være mængdemæssigt  

 begrænset af såkaldte toldkontingent- eller importloftordninger.
I sådanne  

 tilfælde er der i bilag 4.13 anført et 5-cifret kontingentløbenummer, som  

 skal anføres i fortoldningsangivelsens rubrik 39, eller blot anført ordet  

 Loft.
 Oplysning om, hvorvidt en kontingentmængde er opbrugt eller et importloft  

 er nået, kan fås ved henvendelse til told- og skatteregionen; og bliver i  

 øvrigt annonceret i Statstidende.
Er der under præferencetoldsats anført I, Ve, tts eller ttm betyder dette,  

 at der skal betales importafgift, variabelt element, tillægstold for sukker  

 eller tillægstold for mel - alt i henhold til EF's markedsordninger for  

 landbrugsvarer.
Disse satser kan fås ved henvendelse til told- og  

 skatteregionen.
 I bilag 4.13 kan der i øvrigt forekomme henvisning til Brugstariffens  

 notefortegnelse for så vidt angår varer, hvor præferencetoldbehandlingen er  

 betinget af særlige forhold.
 De nærmere regler omkring toldkontingent- og importloftordningerne fremgår  

 af A.10.
A.8.5.2 Fortoldning Ved fortoldning af varer, som er omfattet af aftalerne, og hvor  

 betingelserne i A.8.5.3 i øvrigt er opfyldt, anmodes der om  

 præferencetoldbehandling ved, at der i fortoldningsangivelsens rubrik 47  

 anføres en af følgende beregningsartkoder for told:
 Er varen omfattet af en kontingentordning, skal det 5-cifrede  

 kontingentløbenummer anføres i fortoldningsangivelsens rubrik 39.
Er adgangen til kontingenttoldbehandling ophørt fordi kontingentmængden er  

 opbrugt eller importloftet er nået, må ovennævnte beregningsartkoder ikke  

 anvendes.
Beregningsartkoden for tarifmæssig told - 1001 - skal så anvendes.
 De øvrige felter i fortoldningsangivelsen udfyldes efter de almindelige  

 regler, se A.8.8.2.
 Er der tale om én vare, der skal indføres i delsendinger, varer som  

 skal fortoldes ad flere gange eller varer som er videresolgt inden  

 fortoldningen, henvises til A.8.8.2.3.
A.8.5.3 Betingelser for præferencetoldbehandling For at opnå toldpræference skal en række betingelser vedrørende  

 oprindelsesregler, dokumentation og forsendelse være opfyldt.
Oprindelsesregler Varerne skal være fremstillet i EF eller et eller flere af aftalelandene,  

 og opfylde aftalernes oprindelsesregler, idet bemærkes at AVS/OLT  

 oprindelsesmæssigt betragtes som ét område.
 Oprindelsesreglerne kan være opfyldt ved, at varerne er fuldt ud  

 fremstillet inden for EF/AVS/OLT, dvs. at alle materialer til produktion af  

 varen har oprindelse inden for dette område.
Hvis varerne ikke er fuldt ud fremstillet, fordi der ved fremstillingen er  

 anvendt materialer, som ikke har oprindelse indenfor området, skal varerne  

 opfylde nogle minimumskrav til forarbejdningen.
Disse minimumskrav er fastsat  

 i en såkaldt procesliste, der er knyttet til hver aftale.
Hvis varerne ikke  

 er omfattet af proceslisten, skal de have undergået en forarbejdning, som for  

 materialerne uden oprindelse i EF/AVS/OLT har medført positionsskifte.
Ved  

 positionsskifte forstås, at færdigvaren og de materialer, der er anvendt til  

 produktion af varen går i forskellige positioner i Brugstariffen.
 Procesreglerne kan være forskellige fra varekode til varekode.
I enkelte tilfælde kan der være fastsat lempeligere oprindelsesregler for  

 varer fra visse lande, dvs. at proceskravene er fraveget.
I disse tilfælde  

 vil der i certifikatets rubrik 7 være en påtegning om denne undtagelse fra  

 normalreglerne.
 Se A.8.8.3.1 samt til C.2, som indeholder en detaljeret gennemgang af  

 oprindelsesreglerne.
For visse varer fra OLT-lande kræves der ikke, at varerne har oprindelse i  

 OLT, men alene at de er i fri omsætning der.
Disse varer kan opnå  

 præferencetoldbehandling ved fremlæggelse af et eksportcertifikat, der  

 formularmæssigt er opbygget som et EUR1.
Dokumentation Bevis for at varerne opfylder oprindelsesreglerne kan bestå af nedennævnte  

 dokumenter med følgende gyldighedsperiode:
 EUR1-certifikatet skal være udstedt og underskrevet af eksportøren samt  

 være afstemplet af det pågældende lands toldmyndighed.
I AVS-aftalen er der en bestemmelse om, at der når varerne passerer en  

 havn i en anden AVS-stat eller i et andet land end oprindelseslandet,  

 begynder en ny gyldighedsfrist på 10 måneder.
Denne gyldighedsfrist gælder  

 fra den dato, hvor transitlandets toldmyndighed i rubrik 7 i varecertifikat  

 EUR-1 påfører:
- anmærkningen transit, - transitlandets navn, - det officielle stempel, - datoen for påtegningen.
EUR2-certifikatet må kun anvendes for postforsendelser til en samlet værdi  

 svarende til 20.450 kr., og kun når samtlige varer har oprindelse i henhold  

 til aftalerne.
EUR2-certifikatet kan udstedes af alle eksportører og skal  

 ikke attesteres af toldmyndighederne.
 Dokumentationen skal vedlægges fortoldningen, og der skal henvises til det  

 vedlagte dokument i fortoldningsangivelsens rubrik 44.
Man kan i fortoldningsangivelsen bede om frist til fremskaffelse af  

 oprindelsesdokumentation, såfremt man ikke er i besiddelse af denne på  

 fortoldningstidspunktet.
Er dette tilfældet, anføres beregningsart 1800 og  

 den tarifmæssige toldsats i fortoldningsangivelsen, se i øvrigt A.1. Når  

 dokumentationen modtages, skal der foretages korrektion af  

 fortoldningsangivelsen.
De nærmere angivelsesregler fremgår af A.8.8.2.4 og  

 5.
 Dokumentationen vil i disse tilfælde bestå af et EUR1-certifikat, som i  

 rubrik 7 på et EF-sprog er forsynet med påtegningen: "Udstedt  

 efterfølgende". Det betyder, at der ikke er udstedt oprindelsesdokument  

 i forbindelse med udførslen eller Duplikat - originalt certifikat bortkommet  

 - se A.8.8.3.2.
Har man ved fortoldningen glemt at bede om toldpræference, vil der i mange  

 tilfælde være mulighed for at få denne efterfølgende.
Det gælder inden for en  

 periode på 3 år fra fortoldningstidspunktet.
De nærmere regler fremgår af  

 A.8.8.2.6.
 Se A.8.8.3.2 samt de mere detaljerede regler for dokumentation under C.2.
Forsendelse Det er et krav, at varerne er forsendt direkte fra oprindelseslandet til  

 EF, dvs. uden omladning eller transitering af andre lande.
På visse  

 betingelser kan der dog ske omladning og/eller transitering, uden at  

 muligheden for præferencetoldbehandling mistes, se A.8.8.3.3.
 Dokumentation for at forsendelsesreglerne er opfyldt kan bestå af  

 fragtdokumenter eller anden dokumentation, som kan godkendes af told- og  

 skatteregionen.
 Hvis en vare har været sendt fra oprindelseslandet til udstilling i et  

 land udenfor EF og aftalelandene, og varen medens den befinder sig der, er  

 blevet solgt til EF, gælder særlige forsendelses- og dokumentationsregler, se  

 A.8.8.3.3.
A.8.6 U-landene EF har, sammen med en række industrilande herunder EFTA-landene, Canada og  

 USA indgået toldpræferencearrangementer med en række udviklingslande, kaldet  

 u-lande.
En fortegnelse over u-landene er optrykt i Brugstariffens bilag 4.15. I  

 landefortegnelsen er der en bogstavmarkering - A, B eller C - foran  

 landenavnet.
A-lande er udviklingslande, der har tiltrådt overenskomsten om  

 international handel med tekstilvarer, det såkaldte Multifiberarrangement,  

 forkortet MFA; B-lande er de mindst industrialiserede udviklingslande og  

 C-lande er de øvrige udviklingslande.
I fortegnelsen er de u-lande, som har  

 tiltrådt - notificeret - aftalerne, markeret med * og toldpræferencen gælder  

 kun for disse lande.
Industrilandenes toldpræferenceordninger er ensidige, og de er et tilbud,  

 som industrilandene kan trække helt eller delvis tilbage.
Dette kan fx være  

 tilfældet, hvis importen fra udviklingslandene bliver markedsforstyrrende.  

 Industrilandene yder i princippet toldpræference for industrielle færdigvarer  

 og halvfabrikata, henhørende under Brugstariffens kap. 25-97, se A.8.6.1, men  

 nøjes med at give "punkttilbud" for landbrugsvarer og andre  

 produkter henhørende under kap. 1-24.
Aftalerne giver på visse betingelser toldpræference i form af hel eller  

 delvis toldfrihed.
Præferencen omfatter kun selve tolden og ikke eventuelle  

 landbrugsimportafgifter fastsat i henhold til EF's markedsordninger for  

 landbrugsvarer.
Toldpræferencen kan dog i enkelte tilfælde for visse  

 landbrugsvarer bestå i en nedsættelse af importafgiften.
Dette er i givet  

 fald markeret ved en note i Brugstariffens bilag 4.15.
 I modsætning til de øvrige præferencearrangementer indgås aftalerne  

 omkring u-landspræference for EF's vedkommende for et kalenderår ad gangen.
A.8.6.1 Vareområdet Vareområdet, som er omfattet af adgangen til toldpræference, er  

 forskelligt for landene og fremgår af Brugstariffens bilag 4.15. Er der  

 mulighed for toldpræference, vil der ud for det pågældende land eller  

 landegruppen - A-, B- eller C-lande - være anført en præferencetoldsats.
For en række varer er der fastsat en mængdemæssig begrænsning i adgangen  

 til præferencetoldbehandling gennem såkaldte toldkontingent eller  

 importloftordninger.
I disse tilfælde vil der i bilag 4.15 være anført et  

 5-cifret kontingentløbenummer, som skal anføres i fortoldningsangivelsens  

 rubrik 39, eller blot anført ordet Loft.
Tolden kan altid genindføres; også for varer, hvor der ikke er markeret  

 for kontingent eller loft.
Dette skyldes nogle særlige beskyttelsesklausuler,  

 der er indbygget i forordningerne vedrørende U-landspræferencearrangementet.
 Oplysning om, hvorvidt en kontingentmængde er opbrugt, et importloft er  

 nået eller tolden i øvrigt er genindført, kan fås ved henvendelse til told-  

 og skatteregionen, og bliver i øvrigt annonceret i Statstidende.
Er der under præferencetoldsats anført I, Ve, tts eller ttm betyder dette,  

 at der skal betales importafgift, variabelt element, tillægstold for sukker  

 eller mel - alt i henhold til EF's markedsordninger for landbrugsvarer.
Disse  

 satser kan fås ved henvendelse til told- og skatteregionen.
I bilag 4.15 kan der endvidere forekomme henvisninger til Brugstariffens  

 notefortegnelse for så vidt angår varer, hvor præferencetoldbehandlingen er  

 betinget af særlige forhold.
Fx kan præferencetoldbehandling være betinget  

 af, at de indførte varer overholder en mindstepris fastsat af EF.
 De nærmere regler omkring toldkontingent og importloftordningerne fremgår  

 af A.10.
A.8.6.2 Fortoldning Ved fortoldning af varer, som er omfattet af aftalerne, og hvor  

 betingelserne i A.8.6.3 i øvrigt er opfyldt, anmodes der om  

 præferencetoldbehandling ved, at der i fortoldningsangivelsens rubrik 47,  

 anføres den relevante beregningsartkode for told ifølge nedenstående skema:
 Er varen omfattet af en kontingentordning, skal der i  

 fortoldningsangivelsens rubrik 39 anføres det 5-cifrede kontingentløbenummer.
Er adgangen til præferencetoldbehandling ophørt fordi kontingentmængden er  

 opbrugt, importloftet er nået eller som følge af beskyttelsesklausulerne, må  

 ovennævnte beregningsartkoder ikke anvendes.
Beregningsartkoden for  

 tarifmæssig told - 1001 - skal så anvendes.
 De øvrige felter i fortoldningsangivelsen udfyldes efter de almindelige  

 regler, se A.8.8.2.
 Er der tale om én vare, der skal indføres i delsendinger, varer som  

 skal fortoldes ad flere gange, eller varer som er videresolgt inden  

 fortoldningen, henvises til A.8.8.2.3.
A.8.6.3 Betingelser for præferencetoldbehandling For at opnå toldpræference skal en række betingelser vedrørende  

 oprindelsesregler, dokumentation og forsendelse være opfyldt.
Oprindelsesregler Varerne skal være fremstillet i og have opnået oprindelse i det pågældende  

 udviklingsland i henhold til aftalernes oprindelsesregler - eller i visse  

 tilfælde grupper af udviklingslande.
Der er tale om følgende grupper:
Der er her tale om, at der inden for hver af de pågældende grupper i et af  

 landene kan bygges videre på materialer med oprindelse i et af de andre  

 lande.
Dette kaldes kumulation.
 Er der gjort brug af denne kumulationsmulighed, skal der i rubrik 4 i  

 oprindelsesdokumentationen være anført en af følgende påtegninger:
Endvidere skal der i rubrik 12: Eksportørens erklæring, være anført, at  

 varerne opfylder de oprindelsesbetingelser, som ordningen med generelle  

 præferencer kræver for at kunne udføres til EF.
Endvidere skal navnet på det  

 land, hvor varerne har oprindelse, angives.
 Oprindelsesreglerne kan være opfyldt ved, at varerne er fuldt ud  

 fremstillet i det pågældende land, dvs. at alle materialer til produktion af  

 varen har oprindelse i landet.
Hvis varerne ikke er fuldt ud fremstillet, fordi der ved fremstillingen er  

 medgået materialer, som ikke har oprindelse inden for det pågældende område,  

 skal varerne opfylde nogle minimumskrav til forarbejdningen.
Disse  

 minimumskrav er fastsat i en såkaldt procesliste, der er knyttet til hver  

 aftale.
Hvis varerne ikke er omfattet af proceslisten, skal de have undergået  

 en forarbejdning, som for materialerne uden oprindelse i det pågældende land  

 har medført positionsskifte.
Ved positionsskifte forstås, at færdigvaren og  

 de materialer, der er anvendt til produktion af varen går i forskellige  

 positioner i Brugstariffen.
 Procesreglerne kan være forskellige fra varekode til varekode.
 Se A.8.8.3.1 samt C.2, som indeholder en detaljeret gennemgang af  

 oprindelsesreglerne.
Dokumentation Varernes oprindelse skal dokumenteres med et oprindelsescertifikat form A,  

 også kaldet GSP-certifikat, se bilag 16, som skal være udfærdiget af  

 eksportøren og attesteret af det pågældende lands kompetente myndigheder, se  

 A.8.8.3.2. Certifikatet har en gyldighed på 10 måneder fra udstedelsesdato.
 For postforsendelser til en samlet værdi svarende til 20.450 kr., hvor  

 samtlige varer i sendingen har oprindelse i det pågældende u-land, kan der  

 benyttes et APR-certifikat, som kan udstedes og attesteres af eksportøren, se  

 bilag 17.
 Certifikatet skal vedlægges fortoldningen, og der skal i  

 fortoldningsangivelsens rubrik 44 henvises hertil.
Man kan i fortoldningsangivelsen bede om frist til fremskaffelse af  

 oprindelsesdokumentation, såfremt man ikke er i besiddelse af denne på  

 fortoldningstidspunktet.
Er dette tilfældet, anføres beregningsart 1800 og  

 den tarifmæssige toldsats i fortoldningsangivelsen, se i øvrigt A.1. Når  

 dokumentationen modtages, skal der foretages korrektion af  

 fortoldningsangivelsen.
De nærmere angivelsesregler fremgår af A.8.8.2.4 og  

 5.
 Dokumentationen vil i disse tilfælde bestå af et GSP-certifikat som i  

 rubrik 4 på engelsk eller fransk er påtegnet "Udstedt  

 efterfølgende". Det betyder, at der ikke er udstedt oprindelsesdokument  

 i forbindelse med udførslen eller Duplikat - originalt certifikat bortkommet  

 - se A.8.8.3.2.
Der vil også kunne forekomme certifikater, hvor der i rubrik 4 er henvist  

 til et tidligere certifikats nummer og dato, og certifikatet er på engelsk  

 eller fransk forsynet med påtegningen ombytningscertifikat.
I disse tilfælde  

 er der tale om varer, som i ufortoldet stand reeksporteres til Danmark fra et  

 EFTA-land eller et andet EF-land, se A.8.8.3.2.
 Der vil i certifikatet være anført i hvilket land ombytningen er sket,  

 samt i rubrik 1 den eksportør i EF/EFTA, som har udstedt certifikatet.  

 Endelig skal der i rubrik 10 være henvist til den/de af den reeksporterende  

 virksomhed udstedte faktura/-er, samt i rubrik 12 være anført varernes  

 oprindelsesland samt det oprindelige bestemmelsesland.
Har man ved fortoldningen glemt at bede om toldpræference, vil der i mange  

 tilfælde være mulighed for at få denne efterfølgende inden for en periode på  

 3 år fra fortoldningstidspunktet.
De nærmere regler fremgår af A.8.8.2.6.
 Der henvises i øvrigt til A.8.8.3.2 samt de mere detaljerede regler for  

 dokumentation under C.2.
Forsendelse Det er et krav, at varerne er forsendt direkte fra oprindelseslandet til  

 EF, dvs. uden omladning eller transitering af andre lande.
På visse  

 betingelser kan der dog ske omladning og/eller transitering uden at  

 muligheden for præferencetoldbehandling mistes, se A.8.8.3.3.
 Dokumentation for at forsendelsesreglerne er opfyldt kan bestå af  

 fragtdokumenter eller anden dokumentation, som kan godkendes af told- og  

 skatteregionen.
 Hvis en vare har været sendt fra oprindelseslandet til udstilling i et  

 land udenfor EF, og varen medens den befinder sig der, er blevet solgt til  

 EF, gælder særlige forsendelses- og oprindelsesregler, se A.8.8.3.3.
A.8.7 Øvrige lande Ud over de tidligere nævnte præferenceaftaler, har EF indgået aftaler med  

 Andorra; Ceuta og Melilla, som er en del af det Spanske Kongerige, beliggende  

 i Nordafrika; Gazaområdet og Vestbredden - kaldet De besatte områder; Tyrkiet  

 samt 23 u-lande vedrørende håndfremstillede varer og 12 u-lande vedrørende  

 varer fremstillet på håndvæv.
En fortegnelse over de lande, som er omfattet  

 af aftalerne vedrørende håndfremstillede varer mv. er anført i Brugstariffens  

 bilag 4.14.
Der er tale om frihandelsaftaler, som alle, bortset fra aftalerne om  

 håndfremstillede varer mv., er gensidige.
For Andorra og Tyrkiet gælder  

 endvidere det særlige, at aftalerne for så vidt angår industrivarer har  

 karakter af toldunioner, dvs. aftalerne omfatter fortoldede varer - varer i  

 fri omsætning.
Aftalerne giver på visse betingelser toldpræference i form af hel eller  

 delvis toldfrihed.
Præferencen omfatter selve tolden og ikke eventuelle  

 landbrugsimportafgifter fastsat i henhold til EF's markedsordninger for  

 landbrugsvarer.
I visse tilfælde giver præferencen dog nedsættelse af  

 importafgifterne.
A.8.7.1 Vareområdet Det vareområde, der er omfattet af adgangen til toldpræference, er  

 forskelligt for de enkelte aftaler og fremgår af følgende underbilag til  

 Brugstariffens bilag 4:
For visse varer kan der være indført en mængdemæssig begrænsning for  

 adgangen til toldpræference i form af såkaldte toldkontingent- eller  

 importloftordninger.
I sådanne tilfælde er der i det pågældende underbilag  

 anført et 5-cifret kontingentløbenummer, som skal anføres i  

 fortoldningsangivelsens rubrik 39, eller blot anført ordet Loft.
 Oplysning om, hvorvidt en kontingentmængde er opbrugt eller et importloft  

 er nået, kan fås ved henvendelse til told- og skatteregionen, og bliver i  

 øvrigt annonceret i Statstidende.
Er der under præferencetoldsats anført I, Ve, tts eller ttm betyder dette,  

 at der skal betales importafgift, variabelt element, tillægstold for sukker  

 eller tillægstold for mel - alt i henhold til EF's markedsordninger for  

 landbrugsvarer.
Disse satser kan fås ved henvendelse til told- og  

 skatteregionen.
I de enkelte bilag kan der i øvrigt forekomme henvisninger til  

 Brugstariffens notefortegnelse for så vidt angår varer, hvor  

 præferencetoldbehandlingen er betinget af særlige forhold.
Fx kan  

 præferencetoldbehandling være betinget af, at de indførte varer overholder en  

 mindstepris fastsat af EF.
For Andorra og Tyrkiet gælder der særlige regler, da der ifølge aftalerne  

 med disse lande, er oprettet en toldunion mellem EF og disse lande.
De  

 nærmere regler er omtalt under A.8.7.2 og A.8.7.3.
A.8.7.2 Fortoldning Ved fortoldning af varer, som er omfattet af aftalerne, og hvor  

 betingelserne i A.8.7.3 i øvrigt er opfyldt, anmodes der om  

 præferencetoldbehandling ved, at der i fortoldningsangivelsens rubrik 47,  

 anføres den relevante beregningsartkode for told ifølge nedenstående skema:
 Er varen omfattet af en toldkontingentordning, skal der i  

 fortoldningsangivelsens rubrik 39 anføres det 5-cifrede kontingentløbenummer.
Er adgangen til præferencetoldbehandling ophørt fordi kontingentmængden er  

 opbrugt eller importloftet er nået, må ovennævnte beregningsartkoder ikke  

 anvendes.
Beregningsartkoden for tarifmæssig told - 1001 - skal så anvendes.
 De øvrige felter i fortoldningsangivelsen udfyldes efter de almindelige  

 regler, se A.8.8.2.
 Er der tale om én vare, der skal indføres i delsendinger, varer som  

 skal fortoldes ad flere gange eller varer som er videresolgt inden  

 fortoldningen, henvises til A.8.8.2.3.
 For industrivarer fra Andorra, dvs. varer i Brugstariffens kap. 25-97,  

 gælder, at toldformaliteterne er ordnet ved varernes indpassage i EF, dvs.  

 enten i Frankrig eller Spanien.
A.8.7.3 Betingelser for præferencetoldbehandling For at opnå toldpræference, skal en række betingelser vedrørende  

 oprindelsesregler, dokumentation og forsendelse være opfyldt.
Oprindelsesregler Varerne skal være fremstillet i og have opnået oprindelse i et aftaleland  

 eller - for de gensidige aftaler - i EF ifølge oprindelsesreglerne anført i  

 de enkelte aftaler.
Oprindelsesreglerne kan være opfyldt ved, at varerne er fuldt ud  

 fremstillet inden for EF og/eller det pågældende aftaleland, dvs. at alle  

 materialer til produktion af varen har oprindelse inden for det pågældende  

 område.
For de ensidige aftaler skal varerne dog være fuldt ud fremstillet i  

 selve fremstillingslandet.
Hvis varerne ikke er fuldt ud fremstillet, fordi der ved fremstillingen er  

 anvendt materialer, som ikke har oprindelse indenfor det pågældende område,  

 skal varerne opfylde nogle minimumskrav til forarbejdningen.
Disse  

 minimumskrav er fastsat i en såkaldt procesliste, der er knyttet til hver  

 aftale.
Hvis varerne ikke er omfattet af proceslisten, skal de have undergået  

 en forarbejdning, som for materialerne uden oprindelse i det pågældende land  

 har medført positionsskifte.
Ved positionsskifte forstås, at færdigvaren og  

 de materialer, der er anvendt til produktion af varen går i forskellige  

 positioner i Brugstariffen.
 Procesreglerne kan være forskellige fra varekode til varekode.
 Se A.8.8.3.1 samt C.2, som indeholder en detaljeret gennemgang af  

 oprindelsesreglerne.
Ovennævnte oprindelsesregler skal ikke være opfyldt for industrivarer fra  

 Andorra eller Tyrkiet.
I følge aftalerne med disse lande opnås der præference  

 for industrivarer, der er fremstillet i de pågældende lande og for varer som  

 er indført dertil og bragt i fri omsætning ved betaling af told.
Dokumentation Bevis for at varerne opfylder oprindelsesreglerne kan bestå af nedennævnte  

 dokumenter med følgende gyldighedsperiode:
EUR1-certifikatet skal være udstedt og underskrevet af eksportøren samt  

 være afstemplet af det pågældende lands toldmyndighed.
For varer fra  

 Ceuta/Melilla kan eksportøren have opnået autorisation hos toldmyndigheden  

 til selv at afstemple certifikatet med et særligt stempel i rubrik 11. Et  

 eksempel på et sådant stempel er vist i bilag 18.
Langtidscertifikat fra Ceuta og Melilla, som udfærdiges på en  

 EUR1-blanket, kan udstedes af eksportører med autorisation fra den nationale  

 toldmyndighed i rubrik 7 forsynet med oplysning om certifikatets  

 gyldighedsperiode samt henvisning til autorisationens nummer og dato.  

 Langtidscertifikatet fremlægges ved første fortoldning, ved senere  

 fortoldninger skal der alene i fakturaen være henvist til certifikatets  

 nummer og udløbsdato.
I fortoldningsangivelsen henvises endvidere til  

 ekspeditionsnummer og -dato på den første fortoldningsangivelse, hvor  

 langtidscertifikatet var vedlagt.
 Fakturaerklæring 1 kan afgives af eksportører med autorisation fra  

 toldmyndigheden og kan omfatte sendinger uden værdimæssige grænser og  

 sendinger, som både indeholder varer med og uden oprindelse.
 Fakturaerklæring 2 kan afgives af alle eksportører for sendinger som alene  

 indeholder varer med oprindelse og med en samlet værdi svarende til maksimum  

 22.550 kr - Andorra - eller 40.200 kr - Ceuta/Melilla.
 Fakturaerklæringer skal være underskrevet af eksportøren og hvis der  

 foreligger en autorisation, være forsynet med autorisationens nummer og dato  

 eller det særlige autorisationsstempel.
EUR2-certifikat kan udstedes af alle eksportører for varesendinger, som  

 sendes med post og som udelukkende indeholder varer med oprindelse, hvis  

 samlede værdi ikke overstiger et beløb svarende til 22.500 kr.
Certifikatet  

 skal ikke attesteres af toldmyndighederne.
 ATR-1 certifikatet anvendes for varer, der forsendes direkte fra Tyrkiet  

 til EF's toldområde, medens ATR-3 certifikatet anvendes for varer der ikke  

 forsendes direkte til EF.
 Certifikater for håndvævede samt andre håndfremstillede varer skal være  

 attesteret af toldmyndighederne.
 For håndvævede varer kræves der udover fremlæggelse af certifikat, at  

 stofferne i begge ender af hvert stykke enten bærer et stempel, der er  

 godkendt af toldmyndighederne eller hvert stykke er påsat en plombe.
 Toldpræference for håndvævede og håndfremstillede varer er begrænset af  

 toldkontingentordninger, se A.10.
 Dokumentation skal fremlægges ved fortoldningen, og der skal henvises til  

 det vedlagte dokument i fortoldningsangivelsens rubrik 44.
Man kan i fortoldningsangivelsen bede om frist til fremskaffelse af  

 oprindelsesdokumentation, såfremt man ikke er i besiddelse af denne på  

 fortoldningstidspunktet.
Er dette tilfældet, anføres beregningsart 1800 og  

 den tarifmæssige toldsats i fortoldningsangivelsen, se A.1. Når  

 dokumentationen modtages, skal der foretages korrektion af  

 fortoldningsangivelsen.
De nærmere angivelsesregler fremgår af A.8.8.2.4 og  

 5.
 Dokumentationen vil i disse tilfælde undertiden bestå af et EUR1- eller  

 ATR-1-certifikat som i bemærkningsrubrikken på et EF-sprog er forsynet med  

 påtegningen "Udstedt efterfølgende". Det betyder, at der ikke er  

 udstedt oprindelsesdokument i forbindelse med udførslen eller Duplikat -  

 originalt certifikat bortkommet - se A.8.8.3.2.
Har man ved fortoldningen glemt at anmode om toldpræference, vil der i  

 mange tilfælde være mulighed for at få denne efterfølgende.
Dette gælder  

 inden for en periode på 3 år fra fortoldningstidspunktet.
De nærmere regler  

 fremgår af A.8.8.2.6.
 Se A.8.8.3.2 samt de mere detaljerede regler for dokumentation under C.2.
Forsendelse Det er et krav, at varerne er forsendt direkte fra oprindelseslandet til  

 EF, dvs. uden omladning eller transitering af andre lande.
På visse  

 betingelser kan der dog ske omladning og/eller transitering, uden at  

 muligheden for præferencetoldbehandling mistes, se A.8.8.3.3.
 Dokumentation for at forsendelsesreglerne er opfyldt kan bestå af  

 fragtdokumenter eller anden dokumentation, som kan godkendes af told- og  

 skatteregionen.
 Hvis en vare har været sendt fra oprindelseslandet til udstilling i et  

 land uden for EF, og varen medens den befinder sig der er blevet solgt til  

 EF, gælder særlige forsendelses- og dokumentationsregler, se A.8.8.3.3.
A.8.8 Fælles regler for toldpræference I dette afsnit er beskrevet de mere generelle regler, som er fælles for  

 alle de i tidligere afsnit nævnte aftaler og arrangementer.
 Præferenceordninger er i Danmark optaget i Brugstariffen.
A.8.8.1 Vareområdet Det vareområde, som kan få toldpræference, samt præferencetoldsatserne  

 fremgår af de enkelte aftaler.
Alle aftaler eller ordninger offentliggøres i  

 EF-tidende.
 Vareområdet og præferencetoldsatser er for EFTA-landenes vedkommende  

 optaget i Brugstariffens bind 1-2, se kolonnen EFTA-told.
 Vareområdet og præferencetoldsatser for de øvrige aftaler eller ordninger  

 er optaget i Brugstariffens bilag 4.
Vareområdet er angivet ved 11 cifrede brugstarifpositioner, også kaldet  

 varekoder.
Præferencetoldsatserne kan skifte fra periode til periode, hvilket  

 meddeles via rettelser til Brugstariffen samt ved annoncering i Statstidende  

 i forbindelse med deres ikrafttræden.
A.8.8.2 Fortoldning I det følgende beskrives de regler og forhold, der skal iagttages ved  

 fortoldning.
A.8.8.2.1 Anmodning om toldpræference For at få toldpræference skal man bede om det i fortoldningsangivelsen.  

 Det gøres ved, at der i fortoldningsangivelsens rubrik 47 anføres en særlig  

 beregningsartkode i feltet for art og præferencetoldsatsen i feltet for sats.
Beregningsartkoderne er opdelt efter de forskellige aftaler og fremgår af  

 Brugstariffen.
Præferencetoldsatserne fremgår dels af Brugstariffens kolonne  

 EFTA-told og dels af Brugstariffens bilag 4, se A.8.8.3.
 Ved anmodning om EFTA-toldbehandling for varer med oprindelse i fx Sverige  

 skal beregningsartkoden anføres som 1203 i fortoldningsangivelsens rubrik 47  

 - feltet art.
 Hvis præferencen er mængdemæssigt begrænset af en toldkontingentordning,  

 se A.10, skal man anføre det femcifrede kontingentløbenummer i  

 fortoldningsangivelsens rubrik 39.
 Hvis muligheden for toldpræference er ophørt, fordi tolden er genindført  

 under en toldkontingent- eller importloftordning, se A.10, må der ikke  

 anmodes om toldpræference, i stedet skal koden og satsen for tarifmæssig told  

 anføres.
A.8.8.2.2 Dokumentation Fortoldningsangivelsen skal være vedlagt de dokumenter, der er nødvendige  

 for at få præferencetoldbehandling.
 Det drejer sig om:
- oprindelsesdokumentation, se A.8.8.3.2, - forsendelsesdokumentation, se A.8.8.3.3, - faktura og eventuelt andre dokumenter, der kræves for varernes  

 indførsel.
Et langtidscertifikat, også kaldet LT-certifikat, skal vedlægges  

 fortoldningsangivelsen første gang det benyttes.
I angivelsens rubrik 44 skal  

 anføres nummer og dato på det vedlagte LT-certifikat.
Ved de følgende ekspeditioner skal der som oprindelsesdokumentation alene  

 fremlægges faktura med henvisning til LT-certifikatet.
Denne faktura er  

 gyldig som oprindelsesdokumentation i 4 måneder.
I fortoldningsangivelsen  

 henvises til nummer og dato på den angivelse, som certifikatet blev afgivet  

 sammen med.
A.8.8.2.3 Særlige regler For følgende varer er der særlige angivelses- og dokumentationsregler:
- visse varer i delsendinger, dvs. varerne indføres i adskilt stand, - varer, der fortoldes ad flere gange, - varer, der er videresolgt før fortoldningen, - visse tekstilvarer - med oprindelse i EF - der har været sendt til  

 forarbejdning i Polen, Tjekkiet, Slovakiet eller Ungarn.
A.8.8.2.3.1 Varer i delsendinger Der kan fås toldpræference for varer, der indføres i adskilt eller ikke  

 samlet stand i mere end en forsendelse - delsendinger.
 Indførsel i delsendinger skal være begrundet med, at indførsel i en enkelt  

 forsendelse ikke er mulig af transport- eller produktionsmæssige årsager.
 Det er endvidere en forudsætning, at varerne i samlet stand vil henhøre  

 under én brugstarifposition.
 Der skal ved aflevering af den første fortoldningsangivelse anføres  

 følgende i fortoldningsangivelsens rubrik 44:
1. at varerne med hensyn til oprindelse betragtes som en helhed, 2. at varesendingen sammen med senere ankommende delsendinger udgør en  

 nærmere betegnet vare.
 Ved toldbehandling af de følgende delsendinger henvises i  

 fortoldningsangivelsens rubrik 44 til referencenummer og dato på den første  

 fortoldningsangivelse.
A.8.8.2.3.2 Varer, der fortoldes ad flere gange Såfremt den fremlagte oprindelsesdokumentation vedrører varer, der skal  

 fortoldes ad flere gange; afgives vare-/oprindelsescertifikatet ved den  

 første fortoldning.
 Samtidig skal der fremlægges et ekstra eksemplar af fakturaen.
 Told- og skatteregionen påtegner det ekstra eksemplar af fakturaen med:  

 "vare-/oprindelsescertifikat er afgivet med henvisning til certifikatets  

 blanketbetegnelse, nummer og oprindelsesland".
Hvis man ikke er i stand til at indsende faktura for samtlige varer  

 omfattet af vare-/oprindelsescertifikatet, kan told- og skatteregionen bruge  

 en fotokopi af certifikatet, der af regionen påtegnes med:  

 "Vare-/oprindelsescertifikat afgivet.
Rigtig fotokopi".
 Ekstraeksemplaret af fakturaen eller fotokopien af  

 vare-/oprindelsescertifikatet i hvilke der er foretaget afskrivning af de  

 fortoldede varer, tilbagesendes af told- og skatteregionen efter  

 fortoldningens gennemførelse.
 Ved de efterfølgende fortoldninger skal ovennævnte certifikat/faktura  

 vedlægges til yderligere afskrivning.
A.8.8.2.3.3 Videresalg før fortoldning I tilfælde, hvor de indførte varer er videresolgt til en anden dansk  

 virksomhed inden fortoldningen, er det et krav for opnåelse af  

 toldpræference, at:
1. den danske sælger afgiver et eksemplar af den udstedte faktura til den  

 told- og skatteregion, hvor varerne fortoldes, 2. ovennævnte faktura skal være forsynet med sælgers erklæring om, at  

 varerne udgør en sending, for hvilke der foreligger behørig  

 oprindelsesdokumentation, 3. den under pkt. 2 nævnte erklæring skal indeholde henvisning til et  

 eventuelt vare-/oprindelsescertifikats blanketbetegnelse, nummer og  

 oprindelsesland eller nummer og dato på den faktura en eventuel  

 fakturaerklæring i henhold til EFTA-aftalerne er afgivet i, 4. den herboende sælger skal endvidere for told- og skatteregionen  

 fremlægge den under pkt. 1 nævnte salgsfaktura, enten sammen med et vare-/oprindelsescertifikat og indkøbsfakturaen, eller sammen med en indkøbsfaktura forsynet med en fakturaerklæring eller  

 henvisning til et LT-certifikat i henhold til EFTA-aftalerne.
 Fakturaen med sælgers erklæring forsynes af told- og skatteregionen med en  

 påtegning om, at behørigt vare-/oprindelsescertifikat eller fakturaerklæring  

 er afgivet.
 Oprindelsesdokumentationen beholdes af told- og skatteregionen og forsynes  

 med påtegning om, at varerne er videresolgt.
A.8.8.2.3.4 Visse tekstilvarer De detaljerede regler for tekstilvarer med oprindelse i EF, som udføres  

 til forarbejdning/bearbejdning i de østeuropæiske lande og som er omfattet af  

 ordningen med økonomisk passiv forædling, fremgår af A.8.2.1.
A.8.8.2.4 Frist til at fremskaffe dokumentation Hvis man ikke kan fremskaffe den nødvendige dokumentation på  

 fortoldningstidspunktet, kan der i fortoldningsangivelsens rubrik 44 anmodes  

 om en frist på en måned til at fremskaffe dokumentationen.
 Der opkræves herefter depositum for tarifmæssig told.
 Fristen kan forlænges med indtil 3 måneder, hvis ny anmodning herom  

 fremsættes over for told- og skatteregionen inden den første frists udløb.
A.8.8.2.5 Korrektion Når der er givet en frist til at fremskaffe dokumentation, kan  

 fortoldningsekspeditionen korrigeres, hvis der til told- og skatteregionen  

 afgives en rettelsesangivelse samtidig med, at dokumentationen fremlægges.
Der kan kun fås præference- eller kontingenttoldbehandling, hvis tolden  

 ikke er genindført den dag, hvor told- og skatteregionen modtager  

 rettelsesangivelsen.
Hvis varerne er omfattet af en toldkontingentordning, er  

 det vigtigt at kontingentløbenummer angives i rettelsesangivelsen.
A.8.8.2.6 Tilbagebetaling Har man ikke anmodet om præferencetoldbehandling eller er dokumentationen  

 først fremskaffet efter fristens udløb, er der alligevel mulighed for  

 tilbagebetaling af tolden.
Det skal dokumenteres, at varerne var berettiget til præference- eller  

 kontingenttoldbehandling på fortoldningstidspunktet.
Der kan kun fås  

 præference- eller kontingenttoldbehandling, hvis tolden ikke er genindført  

 den dag, hvor ansøgning om tilbagebetaling modtages af told- og  

 skatteregionen.
Der skal afleveres en skriftlig ansøgning om tilbagebetaling inden 3 år  

 efter fortoldningen.
Ansøgningen skal indeholde oplysning om virksomhedens  

 navn, og adresse, told- og skatteregionen hvor fortoldningen er sket samt  

 nummer og dato på fortoldningsangivelsen.
Den skal også indeholde en  

 begrundelse for tilbagebetalingen.
 Ansøgningen, der også kan afgives på en rettelsesangivelse, skal afleveres  

 til den told- og skatteregion, hvor virksomheden er registreret.
 Der kan kun ske tilbagebetaling, hvis told- og  

 landbrugsimportafgiftsbeløbet udgør mindst 75 kr. pr. fortoldningsangivelse.
A.8.8.3 Betingelser for præferencetoldbehandling For at en vare kan få præferencetoldbehandling ved indførsel til EF, skal  

 den være fremstillet i og have opnået oprindelse i et land, som er omfattet  

 af en præferenceaftale.
Desuden skal varen som hovedregel være sendt direkte  

 til EF fra oprindelseslandet.
A.8.8.3.1 Oprindelsesregler Reglerne for, hvordan en vare får oprindelse, er forskellig fra aftale til  

 aftale, men er dog opbygget på samme måde.
 Efter aftalerne kan en vare få oprindelse ved at være:
1. fuldt ud fremstillet i det pågældende land.
Dvs., at der kun er brugt  

 materialer dyrket eller udvundet i det pågældende land, 2. tilstrækkelig forarbejdet i det pågældende land.
Dvs., at materialer  

 indført fra andre lande skal være forarbejdet så de opfylder reglerne i  

 proceslisten eller reglen om positionsskifte.
Simple behandlinger af materialer indført fra andre lande giver aldrig en  

 vare oprindelse i det pågældende land.
Det kan fx dreje sig om simpel  

 sammenføjning af to varedele, omhældning, udskiftning af emballage mv.
For nogle præferenceaftalers vedkommende kan oprindelse fås ved  

 forarbejdning inden for en bestemt gruppe af lande.
En sådan  

 videreforarbejdning på aftalepartnernes materialer kaldes kumulation.
 De detaljerede regler om, hvordan varer får  

 præferenceoprindelse/almindelig oprindelse fremgår af C.2.
A.8.8.3.2 Dokumentation for varens oprindelse Certifikater Varers oprindelse skal dokumenteres ved fortoldningen med et  

 varecertifikat, et oprindelsescertifikat eller en oprindelseserklæring i  

 fakturaen, alt efter sendingens art og den præferenceaftale, der er tale om.
 Den dokumentation, der skal fremlægges under de forskellige aftaler,  

 fremgår af oversigten på næste side.
 Vare- og oprindelsescertifikater udstedes af eksportøren og skal være  

 attesteret af toldmyndighederne i afsendelseslandet, medmindre der findes  

 særlige lempelser i den pågældende præferenceaftale, se oversigten med noter.
 I EF's præferenceaftale med de enkelte EFTA-lande må Fakturaerklæring 2 -  

 se nedenstående skema - kun anvendes for forsendelser, der alene indeholder  

 varer med oprindelsesstatus og hvis værdi ikke overstiger den i skemaet  

 anførte værdigrænse.
 Indeholder en forsendelse både varer med oprindelse og andre varer, må der  

 udstedes et varecertifikat EUR1 for varerne med oprindelse.
 Noter til skema:
 a) En eksportør kan få en skriftlig autorisation til selv at udstede og  

 attestere EUR 1-certifikater.
 b) Fakturaerklæring 1 kan afgives af alle autoriserede eksportører for  

 alle sendinger.
 c) Fakturaerklæring 2 kan afgives af alle eksportører for sendinger, der  

 overholder den anførte værdigrænse.
d) Langtidscertifikat - også kaldet LT-certifikat - kan udstedes af alle  

 autoriserede eksportører.
Certifikatet er gyldigt i 12 måneder og vedlægges  

 den første fortoldning, se A.8.8.2.2 e) Der må ikke være udbetalt toldgodtgørelse i oprindelseslandet.
 f) Langtidscertifikatet skal være attesteret af toldmyndighederne.
 g) Lempelsen gælder kun for postforsendelser.
 I EF's præferenceaftaler med ovenstående lande og område er der  

 retningslinier for, hvordan oprindelsescertifikaternes udformning skal være.
 Certifikatet er kun gyldigt hvis:
1. det er forsynet med grønt guillocheret bundtryk, som gør enhver  

 forfalskning ved hjælp af mekaniske eller kemiske midler synlig, 2. det af hensyn til identifikationen er påtrykt eller på anden måde  

 påført et løbenummer.
Efterfølgende udstedt certifikat Hvis der fejlagtigt ikke er udstedt oprindelsesdokumentation ved varernes  

 udførsel fra det præferenceberettigede oprindelsesland, kan et certifikat  

 undtagelsesvis være udstedt og attesteret efter varernes udførsel.
Efterfølgende udstedelse af oprindelsesdokumentation kan kun ske ved et  

 almindeligt certifikat, som skal være attesteret af toldmyndighederne.
For de  

 aftaler, der indeholder autorisationsordning kan certifikatet være attesteret  

 af en autoriseret eksportør.
 I et efterfølgende udstedt certifikat skal der i rubrikken: bemærkninger,  

 dvs. rubrik 4 eller 7, være anført udstedt efterfølgende eller tilsvarende  

 tekst på et andet officielt sprog.
Erstatningscertifikat I tilfælde, hvor varer afsendt fra et præferenceberettiget land til et  

 andet EF-land, bliver reeksporteret til Danmark, kan importøren modtage et  

 erstatningscertifikat udstedt i det pågældende EF-land.
 Certifikatet med den nye leverandørs navn er en afskrift eller en  

 opsplitning af det originale oprindelsescertifikat og skal være attesteret af  

 toldmyndighederne ved det toldsted i EF, hvor varerne befandt sig.
Duplikatcertifikat Hvis et oprindelsescertifikat er bortkommet, kan der udstedes et  

 duplikatcertifikat i afsendelseslandet.
 I rubrikken til bemærkninger - rubrik 4 eller 7 - skal være skrevet  

 DUPLIKAT eller tilsvarende tekst på et andet officielt sprog.
Endvidere skal datoen for udstedelsen af det originale  

 oprindelsescertifikat være anført.
Duplikatcertifikatet har gyldighed fra  

 denne dag.
 For bortkommet oprindelsesdokumentation udstedt efter lempelsesreglerne,  

 kan der kun udstedes et almindeligt certifikat, dvs. duplikatcertifikat.
Ombytningscertifikat I tilfælde, hvor varer afsendt fra et præferenceberettiget U-land til  

 Finland, Norge, Schweiz, Sverige eller Østrig, bliver reeksporteret til EF,  

 kan importøren modtage et ombytningscertifikat udstedt i et af de nævnte  

 EFTA-lande.
Et sådant certifikat er en afskrift af eller en opsplitning af det  

 originale U-landscertifikat, form A.
Det skal være attesteret af  

 toldmyndighederne i det pågældende EFTA-land.
I certifikatets rubrik 4 skal være anført replacement certificate eller  

 certificat de remplacement.
Endvidere skal datoen for udstedelsen af det  

 originale U-landscertifikat og dets løbenummer være anført.
 Der kan ikke ske ombytning af certifikater for varer, der har været  

 fortoldet til fri omsætning eller frit forbrug.
Undtagelser fra oprindelsesdokumentation Private småforsendelser og varer i personlig bagage kan få  

 præferencetoldbehandling uden fremlæggelse af oprindelsesdokumentation.
 Dette kan dog kun ske, hvis der er tale om indførsel uden erhvervsmæssig  

 karakter, og hvis værdien af varerne overholder nogle fastsatte  

 beløbsgrænser.
 Beløbsgrænserne er pr. 1.9.1993:
Efteropkrævning Hvis det ved en efterfølgende kontrol viser sig, at en fremlagt  

 oprindelsesdokumentation, der har givet adgang til toldpræference, ikke var  

 rigtig, vil den fulde told blive efteropkrævet hos importøren.
 Det er derfor vigtigt, at importøren i videst muligt omfang overfor  

 leverandøren sikrer sig, at den modtagne oprindelsesdokumentation er rigtig,  

 herunder især at oprindelsesreglerne er opfyldt.
A.8.8.3.3 Forsendelse Forsendelsesreglen Toldpræferencen er betinget af, at varerne er sendt direkte til EF fra det  

 land, hvor varerne har oprindelse.
Det vil sige, at varernes transport som  

 hovedregel skal foregå uden passage af noget andet lands territorium, dog med  

 nedennævnte undtagelse.
Undtagelse fra forsendelsesreglen Varerne må forsendes gennem lande udenfor EF og det pågældende  

 oprindelsesland på følgende betingelser:
1. at varerne har været under toldkontrol under transporten gennem disse  

 lande.
Det vil bl.a. sige, at de ikke må have været fortoldet i  

 transitlandet, 2. at varerne ikke har været underkastet andre behandlinger end dem der  

 skal sikre, at deres tilstand bevares under transporten.
Dokumentation Man skal kunne dokumentere, at forsendelsesreglerne er overholdt.
Det sker  

 ved fremlæggelse af fragtdokumentation.
 Hvis varerne har været omladet under transporten, skal der fremlægges et  

 gennemgående fragtbrev.
Er der udstedt nyt fragtbrev undervejs, fordi varerne har været omladet  

 eller oplagret i et land udenfor EF skal der udover fragtdokumentation  

 fremlægges en erklæring.
Denne erklæring skal være afgivet af  

 toldmyndighederne i det pågældende land, hvor varerne har været omladet eller  

 oplagret.
 Erklæringen skal indeholde følgende oplysninger:
1. en nøjagtig beskrivelse af varerne, 2. datoen for varernes losning og lastning, 3. navnene på de anvendte skibe mv., 4. omstændighederne, hvorunder varerne har været oplagret i det pågældende  

 land.
Kan den ovennævnte dokumentation ikke fremskaffes, må der fremlægges anden  

 tilstrækkelig dokumentation, der kan bevise, at forsendelsesreglerne er  

 overholdt.
Dokumentationen skal kunne godkendes af told- og skatteregionen.
Udstillinger Hvis en vare er forsendt fra et oprindelsesland til en udstilling i et  

 land udenfor EF, og derefter solgt til en varemodtager i EF, er der fastsat  

 særlige forsendelses- og dokumentationsregler:
 I tilfælde hvor varer er forsendt fra EF eller et præferenceberettiget  

 land/område til udstilling i et tredjeland og derefter sælges til en modtager  

 i EF, er der gennemført lempelser i forsendelsesreglerne.
 Toldpræferencen er betinget af:
1. at varerne af en eksportør i oprindelseslandet er sendt til  

 udstillingslandet og af eksportøren udstillet der, 2. at varerne af eksportøren er solgt eller på anden måde overdraget til  

 en modtager i EF, 3. at varerne er forsendt til EF under udstillingen eller umiddelbart  

 efter dens afslutning og i den stand, i hvilken de blev udstillet, 4. at varerne efter deres afsendelse fra oprindelseslandet/-området til  

 udstillingen ikke har været anvendt til andet end forevisning på denne  

 udstilling, 5. at varerne har været under toldkontrol på udstillingen.
 Som udstilling betragtes offentlige udstillinger, messer, skuer og  

 lignende forevisninger vedrørende handel, industri, landbrug eller håndværk.
 Derimod er indførte varer hidrørende fra udstillinger i butikker eller  

 forretningslokaler, foranstaltet i privat øjemed med henblik på salg af disse  

 varer, ikke præferenceberettiget.
 Når varerne har været forevist på en udstilling uden for EF's og de  

 præferenceberettigede lande/områders toldområder, skal  

 vare-/oprindelsescertifikatet indeholde oplysning om udstillingens navn og  

 adresse.
Certifikaterne skal endvidere være ledsaget af en erklæring fra de  

 udenlandske toldmyndigheder.
Denne erklæring skal præcisere, at varerne har  

 været under toldkontrol på udstillingen.
Told- og skatteregionen kan kræve supplerende dokumentation vedrørende  

 udstillingen fremlagt.
Det gælder navnlig oplysninger om de indførte varer,  

 og de omstændigheder, hvorunder disse har været udstillet uden for EF's  

 toldområde.
Man vil fx kunne blive afkrævet en erklæring afgivet af  

 udstillingsarrangørerne om udstillingens karakter mv.
A.8.8.4 Toldgodtgørelse - EFTA, Israel og Færøerne Toldgodtgørelse omfatter den tilbagebetaling af eller fritagelse for told,  

 der ydes for udførte varer eller for materialer anvendt til fremstilling af  

 varen.
 Som hovedregel vil der således ikke kunne indrømmes  

 præferencetoldbehandling i EF såfremt forsendelsen i EFTA, Israel og Færøerne  

 er udført under en procedure, der svarer til aktiv forædling, se A.14.
 Andre former for toldlempelse, fx toldsuspension, end-use mv. - se afsnit  

 A.9 og A.11 - kan frit ydes, idet denne form for toldlempelse ikke er  

 betinget af, at de forarbejdede varer udføres.
A.8.8.5 Kontrol af dokumentation for varernes oprindelse Undersøgelse i oprindelseslandet Toldmyndighederne i EF kan stikprøvevis eller som følge af begrundet tvivl  

 efterprøve rigtigheden af oplysningerne i oprindelsescertifikater mv., som  

 fremlægges ved fortoldningen i EF.
En sådan kontrolundersøgelse kaldes  

 verifikation.
 Anmodning om verifikation vil blive sendt til toldmyndighederne i det  

 land, hvor oprindelsesdokumentationen er udstedt.
Efteropkrævning På baggrund af ovennævnte kontrolundersøgelser vil toldmyndighederne i EF,  

 såfremt varernes oprindelse i det pågældende land ikke kan bekræftes ved  

 undersøgelsen, eller hvis det af andre grunde viser sig, at varerne ikke er  

 berettiget til præferencetoldbehandling efteropkræve den tarifmæssige told  

 mv. hos varemodtageren.
 Efteropkrævning kan ske indtil 3 år efter fortoldningen.
