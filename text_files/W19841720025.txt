 Overtagelse af fast ejendom begrundet med tilsvarende menneskelige  

 hensyn som de, der er omtalt i betænkningen »Stop for  

 Tårnbymotorvejen«.
 Tak for Deres brev af 24.februar 1984 om mulighederne for statens  

 overtagelse nu af Deres ejendom matr.nr. 4 ht, Tårnby, som er belagt med  

 byggelinier til sikring af anlæg af Vallensbæk-Tårnbymotorvejen på  

 strækningen gennem Tårnby.
 En situation som Deres er måske ikke ligefrem blandt dem, vi har tænkt på  

 skulle kunne begrunde en forlods overtagelse, jfr. betænkningen fra udvalget  

 om offentlige arbejder over lovforslaget om »Stop for  

 Tårnbymotorvejen« sidste år, som jeg forstår, De er bekendt med.
 Jeg mener dog efter nøje overvejelse, at tilsvarende menneskelige hensyn  

 som de, der er omtalt i betænkningen, taler for at imødekomme Dem i Deres  

 ønske om overtagelse.
Vejdirektoratet er samtidig hermed blevet anmodet om at tage kontakt med  

 Dem for at aftale de nærmere overtagelsesbetingelser.
Selve prisen  

 forudsættes fastsat af vejlovens taksationsmyndigheder, jfr. bilag 2 til  

 betænkningen.
 Betænkning over forslag til lov om ændring af lov om visse  

 hovedlandevejsstrækninger (Stop for Tårnbymotorvejen afgivet af Folketingets  

 udvalg om offentlige arbejder den 11. maj 1983.
