Betænkning afgivet af Transportudvalget den 18. april 2013 Betænkning over Forslag til lov om nedlæggelse af overkørsler m.v. på jernbanestrækningen mellem Hobro og Aalborg [af transportministeren (Henrik Dam Kristensen)]:
1. Ændringsforslag Dansk Folkepartis og Enhedslistens medlemmer af udvalget har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 30. januar 2013 og var til 1. behandling den 7. februar 2013. Lovforslaget blev efter 1. behandling henvist til behandling i Transportudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og transportministeren sendte den 2. november 2012 dette udkast til udvalget, jf.
TRU alm. del  bilag 38. Den 31. januar 2013 sendte transportministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 6 skriftlige henvendelser fra:
 Arbejdsgruppen Skørping Station,  Svenstrup Samråd, Aalborg Kommune, og  Foreningen for Bygnings- og Landskabskultur i Aalborg.
 Transportministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 22 spørgsmål til transportministeren til skriftlig besvarelse, som denne har besvaret.
3. Indstillinger Et flertal i udvalget (V, S, RV, SF, LA og KF) indstiller lovforslaget til vedtagelse uændret.
 Et mindretal i udvalget (DF og EL) indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af et mindretal (DF og EL):
 1) I § 1 indsættes efter stk. 1 som nyt stykke:
»Stk. 01. Igangsættelsen af ombygningen af Skørping Station iværksættes på baggrund af en VVM-redegørelse med henblik på at undersøge mulighederne for en senere opgradering til 200 km/t. ved stationen.« [Ønske om VVM-undersøgelse vedrørende hastighedsopgradering inden ombygning af Skørping Station] 2) I § 1 indsættes efter stk. 1 som nyt stykke:
»Stk. 02. Erstatningsvejen som følge af nedlæggelsen af overkørslen ved Svenstrup etableres som en tunnelløsning.« [Erstatningsvej som tunnelløsning ved Svenstrup] Bemærkninger Til nr. 1 Med ændringsforslaget om at gennemføre en VVM-undersøgelse af mulighederne for en senere opgradering til 200 km/t. ved stationen sikres det, at det ikke vil være nødvendigt at skulle ombygge stationen ad flere omgange.
Dermed kan der opnås en blivende løsning for stationen i Skørping.
Til nr. 2 Erstatningsvejen som følge af nedlæggelsen af overkørslen ved Svenstrup skal etableres som en tunnelløsning, da den i lovforslaget fremsatte løsning om etablering af erstatningsvejen som en bro 8,5 m over terræn vil medføre en stor negativ visuel påvirkning af byrummet i Svenstrup.
Benny Engelbrecht (S) fmd.
Karin Gaardsted (S) Magnus Heunicke (S) Mette Reissmann (S) Orla Hav (S) Rasmus Prehn (S) Jesper Petersen (S) Andreas Steenberg (RV) Rasmus Helveg Petersen (RV) Lone Loklindt (RV) Anne Baastrup (SF) Jonas Dahl (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 123 Bilagsnr.
