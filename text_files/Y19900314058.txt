 Spørgsmål om, hvornår der er tale om bibeskæftigelse, som kan tælles  

 med som arbejde ved beregning af arbejdskravet.
 Direktoratet opstiller retningslinjer for sondringen.
 DSpecialarbejdernes DArbejdsløshedskasse har i brev af 23. januar 1990  

 anmodet direktoratet om at tage stilling til, hvilke kriterier der afgør, om  

 bibeskæftigelse som musiker kan medregnes til beregning og  

 arbejdsbetingelser.
Arbejdsløshedskassen henviser i sit brev bl.a. til, at det i direktoratets  

 bekendtgørelse med tilhørende vejledning er anført, at indtægt, der stammer  

 fra bibeskæftigelse, ikke kan medtages ved beregning, da der typisk er tale  

 om beskæftigelse, som et medlem har haft ved siden af sit hovederhverv, og  

 som ikke kan udbydes som hovedbeskæftigelse.
Arbejdsløshedskassen anfører, at  

 direktoratet i en konkret sag har statueret, at et medlems bibeskæftigelse  

 som lønarbejdende musiker kunne medtages til arbejdskravet, jf.  

 arbejdsløshedsforsikringslovens § 55, da medlemmet arbejdede på samme  

 betingelser som fuldtidsarbejdende musikere.
 Det er således kassens principielle opfattelse, at alt lønarbejde, også  

 bibeskæftigelse, bør kunne medtages til arbejdsbetingelserne, men dette  

 synspunkt fik arbejdsløshedskassen underkendt i forbindelse med en anden sag,  

 som bl.a. blev rejst over for Folketingets Ombudsmand.
 Det fremgår af § 1, stk. 3, i direktoratets bekendtgørelse nr. 685 af 8.  

 oktober 1986 vedrørende fremgangsmåden ved beregning af arbejdsfortjenesten  

 for lønmodtagere, med tilhørende vejledning, at ved beregningen af et medlems  

 dagpengesats kan man ikke medtage lønindtægt, der stammer fra  

 bibeskæftigelse.
Det fremgår af vejledningen til denne bestemmelse, at baggrunden for  

 bestemmelsen er et ønske om, at man ved beregningen af et medlems hidtidige  

 indkomst så vidt muligt kun kan medtage løn mv., der stammer fra  

 beskæftigelsesforhold, som kan give den pågældende adgang til  

 arbejdsløshedsforsikringen.
Som eksempler på bibeskæftigelse er nævnt  

 viceværter (fritids), kirkesangere, kontrollører og frivillige brandmænd.  

 Bibeskæftigelse er i denne forbindelse karakteriseret ved, at medlemmet har  

 haft beskæftigelsen sideløbende med sit hovederhverv, samt at den ikke kan  

 udbydes som hovedbeskæftigelse.
 Det er direktoratets opfattelse, at man må skelne mellem bibeskæftigelse  

 og egentligt bierhverv i den forstand, at bibeskæftigelse i princippet dækker  

 over alle former for beskæftigelse, som en person bestrider ved siden af sit  

 normale fuldtidserhverv og i et mindre antal timer.
 Den form for bibeskæftigelse, der omtales her, benævnes i andre  

 sammenhænge, fx optagelse og beregning af arbejdskravet, egentligt bierhverv  

 og dækker over beskæftigelse, der typisk ikke udbydes som hovedbeskæftigelse.
 En person kan således ikke optages i en arbejdsløshedskasse på baggrund af  

 egentligt bierhverv, som det er beskrevet ovenfor, ligesom bierhvervet ikke  

 kan medregnes til opfyldelse af arbejdskravet i  

 arbejdsløshedsforsikringslovens § 55.
Når direktoratet i sin sag nr. 89-1231-7169 udtalte, at medlemmets  

 bibeskæftigelse som musiker kunne medtages til arbejdskravet, skyldes det, at  

 denne beskæftigelse kan berettige til optagelse  

 i Tjenernes, Musikernes og Artisternes Arbejdsløshedskasse, ligesom der kan  

 beregnes en dagpengesats på grundlag heraf.
Beskæftigelsen udføres i vidt  

 omfang som hovedbeskæftigelse.
Der er altså ikke tale om egentligt bierhverv,  

 men det er klart, at det må betegnes som et medlems bibeskæftigelse, såfremt  

 medlemmet har et andet arbejde på fuld tid.
 Timerne fra et medlems bibeskæftigelse, som fx musiker, kan medtages til  

 arbejdskravet, jf. direktoratets bekendtgørelse nr. 499 af 19. august 1988 om  

 optagelse i en statsanerkendt arbejdsløshedskasse for lønmodtagere med  

 tilhørende vejledning (i udkast).
 Tilsvarende gælder ved beregning, således at hvis et medlem i et  

 ansættelsesforhold er beskæftiget på fuld tid og desuden er beskæftiget et  

 antal timer om ugen med et arbejde, der, hvis medlemmet havde været  

 beskæftiget færre timer i sit hovederhverv, kunne have været medtaget ved  

 beregningen, skal beregningen finde sted på grundlag af beskæftigelse i  

 fuldtidsjobbet.
 Kassen har efterfølgende ved brev af 6. februar 1990 forespurgt, om de  

 timer en musiker har, når erhvervet drives som bibeskæftigelse, skal  

 medregnes, når man skal opgøre, hvor mange dage medlemmet selv har optjent  

 ferie til, når arbejdsløshedskassen skal beregne, hvor mange dage et medlem  

 er berettiget til feriedagpenge.
Direktoratet skal hertil bemærke, at et medlem kan optjene ret til ferie  

 på grundlag af bibeskæftigelse som musiker.
I så fald fratrækkes 1/9 af  

 lønnen, inden medlemmets dagpengekort belægges med omregnede timer.
 P.D.V.
 E.B.
