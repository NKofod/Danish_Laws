(Meddelelser B) KAPITEL II-2 Konstruktion - brandsikring, opdagelse og slukning af brand Afsnit C Brandsikkerhedsforanstaltninger i lastskibe KAPITEL II-2 Konstruktion - brandsikring, opdagelse og slukning af brand Afsnit C.
Brandsikkerhedsforanstaltninger i lastskibe.
(Regel 54 i dette afsnit finder, alt efter omstændighederne, tillige  

 anvendelse på passagerskibe) Regel 42 Konstruktion 1 Skrog, overbygning, dæk og dækshuse skal være udført af stål eller andet  

 tilsvarende materiale, jfr. dog bestemmelserne i stk. 4.
2 Konstruktionsdele af aluminiumslegering i klasse "A"- eller  

 "B"-inddelinger, bortset fra dele, som efter Administrationens skøn  

 ikke har nogen styrkemæssig belastning, skal være således isoleret, at  

 temperaturen i de bærende konstruktionselementer ikke på noget tidspunkt ved  

 den foreskrevne standardbrandprøvning stiger mere end 200 grader C over den  

 omgivende temperatur.
3 Søjler, støtter og andre konstruktionselementer af aluminiumslegeringer,  

 der dels tjener til anbringelse af redningsbåde og redningsflåder og dels som  

 udsætnings- og udskibningssteder for redningsbåde og redningsflåder, samt  

 klasse "A"- og klasse "B"-inddelinger skal isoleres  

 særlig omhyggeligt for at sikre:
.1 At den i stk. 2 nævnte begrænsning af temperaturstigningen for sådanne  

 konstruktionselementer, der understøtter områder for redningsbåde og  

 redningsflåder, samt klasse "A"-inddelinger, finder anvendelse  

 efter en times forløb; og .2 at den i stk. 2 nævnte begrænsning i temperaturstigningen for de  

 elementer, der kræves til støtte af klasse "B"-inddelinger, finder  

 anvendelse efter 30 min. forløb.
4 Casingtop og -sider i maskinrum af kategori A skal være af stål, som er  

 tilstrækkeligt isoleret, og eventuelle åbninger deri skal være passende  

 anbragt og beskyttet for at hindre, at ilden breder sig.
5 I aptering og tjenesteafsnit skal en af følgende beskyttelsesmetoder  

 anvendes:
.1 Metode IC.
Konstruktion af alle indvendige inddelingsskodder af  

 ikke-brændbart klasse "B"- eller klasse "C"-materiale, i  

 almindelighed uden installation af et automatisk virkende sprinkler-,  

 brandvisnings- og brandalarmanlæg i aptering og tjenesterum, jf. dog regel  

 52.1; eller .2 Metode IIC.
Installation af et automatisk virkende sprinkler-,  

 brandvisnings- og brandalarmanlæg, som foreskrevet i regel 52.2, til  

 opdagelse og slukning af brand i alle rum, hvor der er risiko for, at en  

 brand kan opstå, i almindelighed uden særlige krav til arten af de indvendige  

 inddelingsskodder(* 1), eller .3 Metode IIIC.
Installation af et fast anbragt brandvisnings- og  

 brandalarmanlæg, som foreskrevet i regel 52.3, i alle rum, hvor der er risiko  

 for, at en brand kan opstå, i almindelighed uden særlige krav til arten af de  

 indvendige inddelingsskodder(* 1); arealet af det eller de apteringsrum, der  

 afgrænses af en klasse "A"- eller klasse "B"-inddeling,  

 må dog i intet tilfælde overstige 50 kvm.
Administrationen kan tillade en  

 forøgelse af dette areal for almindeligt tilgængelige rum.
6 Kravene med hensyn til brug af ikke-brændbare materialer ved konstruktion  

 og isolation af skodder, der afgrænser maskinrum, kontrolrum, tjenesterum  

 etc., samt beskyttelse af trapperum og gange er fælles for alle de i stk. 5  

 skitserede tre metoder.
Regel 43 Skodder i aptering og tjenesterum 1 Alle krævede klasse "B"-skodder, skal strække sig fra dæk til  

 dæk og til klædningen eller anden primær afgrænsning, medmindre der er  

 anbragt gennemgående klasse "B"-lofter eller -garnering på begge  

 sider af skoddet, i hvilket tilfælde skoddet kan afsluttes ved det  

 gennemgående loft eller den gennemgående garnering.(* 2) 2 Metode IC.
Alle skodder, som ikke efter bestemmelserne i denne  

 eller andre regler i dette afsnit skal være klasse "A"- eller  

 klasse "B"-inddelinger, skal mindst være af klasse  

 "C"-konstruktion.
3 Metode IIC.
Der stilles ikke krav til konstruktion af skodder, som  

 i disse bestemmelser ikke er krævet udført som klasse "A"- eller  

 klasse "B"-inddelinger, undtagen i tilfælde, hvor klasse  

 "C"-skodder er krævet i henhold til tabel 44.1.
4 Metode IIIC.
Der stilles ikke krav til konstruktion af skodder,  

 som i disse bestemmelser ikke er krævet udført som klasse "A"-  

 eller klasse "B"-inddelinger indenfor apteringafsnit på maksi-malt  

 50 kvm., og som er omgivet af klasse "A"- eller klasse  

 "B"-inddelinger, undtagen i særlige tilfælde, hvor klasse  

 "C"-skodder er krævet i henhold til tabel 44.1. Administrationen  

 kan tillade en forøgelse af dette areal for almindeligt tilgængelige rum.
 Regel 44 Skodders og dæks brandmodstandsevne.
 Stk. 2  (5) og 2 (9) i denne regel gælder for skibe  

 køllagt på eller efter den 1. februar 1992.
1 Foruden at opfylde de særlige bestemmelser for skodders og dæks  

 brandmodstandsevne i andre bestemmelser i dette afsnit, skal  

 brandmodstandsevnen for skodder og dæk mindst være som foreskrevet i tabel  

 44.1 og 44.2.
2 Følgende krav gælder for anvendelse af tabellerne:
 .1 Tabel 44.1 og 44.2 finder anvendelse på henholdsvis skodder og dæk, der  

 adskiller rum, som grænser op til hinanden.
.2 For at bestemme den nødvendige brandmodstandsevne for inddelinger  

 mellem rum, er rummene klassificeret efter deres brandrisiko, som angivet i  

 nedennævnte katogorier (1)-(11). Betegnelsen for hver kategori tager snarere  

 sigte på at være typisk end restriktiv.
Tallet i parentes foran hver kategori  

 henviser til den pågældende kolonne eller linie i tabellerne.
 Rum, der indeholder nødenergikilder for kraft og belysning.
 Styrehus og bestiklukaf.
 Rum, der indeholder skibsradioudstyr.
Rum indeholdende brandslukningsanlæg, brandkontrolrum og brandvisningssteder.
Kontrolrum for fremdrivningsmaskineri, når kontrolrummet er beliggende uden for maskinrummet.
Centralrum for brandalarmudstyr.(* 3) CO2-rum og Halon-rum.
 Gange og halls i forbindelse med gange.
 Rum som defineret i regel 3.10, bortset fra gange.
 Indvendige trapper, elevatorer og rullende trapper (bortset fra trapper,  

 der i deres helhed ligger inden for maskinrummene) samt de rum, der  

 indeholder dem.
 I denne forbindelse skal en trappeopgang, der kun er lukket på et dæk,  

 betragtes som en del af det rum, hvorfra den ikke er adskildt ved en  

 branddør.
 Skabe og storesrum med et areal på under 4 kvm., der ikke er indrettet til  

 opbevaring af brændbare væsker, samt tørrerum og vaskerier.
 Rum som defineret i regel 3.19.
 Rum som defineret i regel 3.20, bortset fra maskinrum af kategori A.
 Alle rum, der anvendes til last (inkl. lastolietanke) samt trunke og  

 åbninger til sådanne rum.
 Kabysser, pantries med kogeindretninger, maler- og lamperum, skabe og  

 storesrum med et areal på 4 kvm. eller derover, rum for opbevaring af  

 brændbare væsker, samt værksteder, bortset fra værksteder der udgør en del af  

 maskinrummene.
 Åbne dæksarealer og lukkede promenader, der ikke frembyder brandrisiko.  

 Dæksarealer i fri luft (dæksarealer uden for overbygninger og dækshuse).
 Rum som defineret i regel 3.14, 3.15 og 3.16. Lastrum bestemt til  

 anbringelse af motorkøretøjer med brændstof på tanken til deres egen  

 fremdrivning.
3 Gennemgående loftskonstruktioner eller garneringer af klasse "B"  

 i forbindelse med dæk eller skodder kan accepteres som bidragende, helt eller  

 delvis, til den krævede isolation og sikring af inddelingen.
4 I udvendige skodder, som ifølge regel 42.1 skal være af stål eller andet  

 tilsvarende materiale, må der være vinduer og koøjer, forudsat at det ikke i  

 andre bestemmelser i dette afsnit kræves, at sådanne skodder skal have  

 brandmodstandsevne svarende til klasse "A". Ligeledes kan døre i  

 disse skodder, som ikke behøver at være klasse "A"beskyttet, være  

 af et materiale, som tilfredsstiller Administrationen.
Tabel 44.1 - Brandmodstand for skodder mellem rum, som grænser op til hinanden Noter til tabellerne 44.1 og 44.2:
 * Hvor der forekommer en stjerne i tabellerne, skal inddelingen være af  

 stål eller andet tilsvarende materiale, men behøver ikke at være klasse  

 "A"-inddeling.
 - Hvor en - forekommer, er der ingen brandtekniske krav til adskillelsen.
Regel 45 Udgangsveje 1 Trapper og lejdere skal være således anbragt, at de fra alle apteringsrum  

 og fra rum, hvor mandskabet normalt er beskæftiget, bortset fra maskinrum,  

 frembyder let adgang til åbent dæk og derfra til redningsbåde og  

 redningsflåder.
Specielt skal følgende bestemmelser være opfyldt:
 .1 Fra alle etager i apteringen skal der findes mindst to udgangsveje fra  

 hvert begrænset rum eller grupper af rum, anbragt så langt fra hinanden som  

 muligt.
 .2.1 Under vejrdækket skal hovedudgangsvejen være en trappe, medens den  

 anden udgangsvej kan være en trunk eller en trappe.
 .2.2 Over vejrdækket skal udgangsvejen være trapper eller døre til åbent  

 dæk eller en kombination deraf.
 .3 Undtagelsesvis kan Administrationen tillade, at en af disse udgange  

 udelades under fornøden hensyntagen til arten og beliggenheden af de  

 pågældende rum samt til antallet af personer, som normalt opholder sig eller  

 er beskæftiget i dem.
.4 Gange, som ender blindt, må ikke være længere end 7 m.
En gang, som  

 ender blindt, er en gang eller del af en gang, hvorfra der kun er en  

 udgangsvej.
 .5 Udgangsvejens bredde og forløb skal opfylde Administrationens krav.
.6 Hvis der fra en radiostation ikke er direkte adgang til åbent dæk, skal  

 der være to udgangsmuligheder fra denne.
En af disse kan være et koøje eller  

 et vindue af tilstrækkelig størrelse eller andet godkendt arrangement.
2 I alle ro/ro-lastrum, hvor mandskabet normalt er beskæftiget, skal  

 antallet og beliggenheden af udgangsvejene til åbent dæk tilfredsstille  

 Administrationen, men der skal altid være mindst to, som skal placeres så  

 langt fra hinanden som muligt.
3 Der skal være to udgangsveje fra hvert maskinrum af kategori A, jf. dog  

 bestemmelserne i stk. 4. Specielt skal en af følgende bestemmelser være  

 opfyldt:
.1 To sæt stållejdere, anbragt så langt fra hinanden som muligt, som fører  

 op til døre i den øverste del af rummet, hvorfra der er adgang til åbent dæk.  

 I almindelighed skal en af disse lejdere yde ubrudt brandbeskyttelse fra den  

 nederste del af rummet til et sikkert sted uden for rummet.
Administrationen  

 kan dog undlade at kræve denne beskyttelse, hvis der, som følge af  

 maskinrummets specielle indretning eller dimensioner, er tilvejebragt en  

 sikker evakueringsvej fra den nederste del af rummet.
Den nævnte beskyttelse skal være af stål og skal, hvor nødvendigt, være  

 isoleret på en for Administrationen tilfredsstillende måde, samt være  

 forsynet med en selvlukkende branddør i den nederste ende, eller .2 en stållejder, der fører op til en dør i den øverste del af rummet,  

 hvorfra der er adgang til åbent dæk, samt en ståldør i den nederste del af  

 rummet på et sted, der er godt adskilt fra den nævnte lejder.
Ståldøren skal  

 kunne åbnes og lukkes fra begge sider, og give adgang til en sikker  

 evakueringsvej fra den nederste del af rummet til åbent dæk.
 .3 Fra rum for overvågning og betjening af maskineriet samt fra  

 værkstedsrum skal der være mindst to udgangsveje, hvoraf den ene skal være  

 uafhængig af maskinrummet og give adgang til åbent dæk.
 .4 Lejdere i maskinrum skal være af stål og skal være skærmet på  

 undersiden.
 .5 Lejdere og ristværker skal være således placeret, at man hurtigt kan  

 komme op.
4 I et skib på under 1000 BRT kan Administrationen tillade, at der kun  

 tilvejebringes en af de i stk. 3 foreskrevne to evakueringsveje, under  

 fornøden hensyntagen til dimensionen og indretningen af den øverste del af  

 rummet.
5 Der skal tilvejebringes evakueringsveje, som Administrationen finder  

 tilfredsstillende, fra andre maskinrum end maskinrum af kategori A, under  

 hensyntagen til rummets art og beliggenhed og til, om der normalt er  

 beskæftiget personer i rummet.
6 Elevatorer anses ikke for at udgøre en af de udgangsveje, der er  

 foreskrevet i denne regel.
Regel 46 Beskyttelse af trappegange og elevatorskakte i aptering,  

 tjenesterum og kontrolrum 1 Trapper, som kun gennembryder et dæk, skal ved den ene ende beskyttes med  

 mindst klasse "B-0"-inddelinger med selvlukkende døre.
Elevatorer, som kun gennembryder et dæk, skal omgives af klasse  

 "A-0"-inddelinger med selvlukkende døre ved begge åbninger.
Trapper  

 og elevatorskakte, som gennembryder mere end et dæk, skal omgives af mindst  

 klasse "A-0"-inddelinger og beskyttes med selvlukkende døre ved  

 alle åbninger.
2 I skibe med aptering for 12 personer eller derunder, hvor trapper  

 gennembryder mere end et dæk, og hvor der fra hver gruppe af rum er 2 udgange  

 direkte til åbent dæk fra hver etage, kan Administrationen reducere kravet om  

 klasse "A-0"-inddeling i stk. 1 til "B-0".
3 Alle trapper skal være udført af stål, medmindre Administrationen tillader  

 anvendelsen af andet tilsvarende materiale.
Regel 47 Døre i brandskodder 1 Døre skal have samme brandmodstandsevne som det skod, hvori de er  

 monteret.
Døre og dørkarme i klasse "A"-inddelinger skal være  

 udført af stål.
Døre i klasse "B"- inddelinger skal være af  

 ikke-brændbart materiale.
Døre anbragt i skodder, der afgrænser maskinrum af  

 kategori A, skal være selvlukkende og rimeligt gastætte.
I skibe, der er  

 bygget efter metode IC, kan Administrationen tillade, at der anvendes  

 brændbare materialer i døre til rum, som udgør en del af et kammer, f.eks.  

 brusebadsrum.
2 Døre, som skal være selvlukkende, må ikke forsynes med dørholdere,  

 medmindre dørene kan udløses fra styrehus eller brandkontrolrum.(* 4) 3 Ventilationsåbninger kan tillades i og under døre i korridor-skodder,  

dog ikke i forbindelse med døre til trapperum. Åbningerne skal  

 anbringes i den nederste del af døren, og det totale nettoareal for sådanne  

 åbninger må ikke overstige 0,05 kvm.(* 5). Hvis åbningen er udskåret i selve  

 døren, skal den forsynes med ristværk af ikke-brændbart materiale.
 Af hensyn til støjniveauet kan som ækvivalens godkendes døre med  

 indbygget ventilations-lydsluse med åbning forneden på den ene side af døren  

 og foroven på den anden side af døren, når følgende forudsætninger er  

 opfyldt:
 .1 Den øverste åbning skal altid vende mod gangen og skal være  

 forsynet med en rist af ikke-brændbart materiale og med et automatisk  

 virkende brandspjæld, som aktiveres ved ca. 70  grader C.
 .2 Den nederste åbning skal forsynes med en rist af ikke-brændbart  

 materiale.
4 Isoleringen af vandtætte døre,(* 6) kræves ikke.
Regel 48 Ventilationssystemer Ventilationssystemerne i lastskibe skal opfylde bestemmelserne i regel 16,  

 bortset fra stk. 8.
Regel 49 Begrænset brug af brændbare materialer 1 Alle udsatte overflader i gange og trapperum samt overflader, herunder  

 opspantningsmaterialer, i aflukkede eller utilgængelige rum i aptering,  

 tjenesterum og kontrolrum skal have lav flammespredningsevne.(* 7) Udsatte  

 overflader i loftsbeklædninger i aptering, tjenesterum og kontrolrum skal  

 have lav flammespredningsevne.
2 Maling, lak og andre overfladematerialer, som bruges på udsatte indvendige  

 overflader, må ikke efter Administrationens skøn frembyde en urimelig  

 brandrisiko og må ikke kunne frembringe for store mængder giftige  

 røggasser.(* 8) 3 Nederste lag af en eventuel dæksbelægning i aptering, tjenesterum og  

 kontrolrum skal være af godkendt materiale, som ikke er let antændeligt eller  

 giver anledning til giftige eller eksplosive risici ved forhøjet  

 temperatur.(* 9) Regel 50 Konstruktionsdetaljer Stk. 3.  2 og 3.3 i denne regel gælder for skibe køllagt  

 på eller efter den 1. februar 1992.
1 Metode IC I aptering, tjenesterum og kontrolrum skal alle garneringer, lofter,  

 tætsluttende ikke-brændbare adskillelser (draught stops) og opspantninger  

 udføres af ikke-brændbart materiale.
2 Metode IIC og IIIC I gange og trapperum, som fører til apteringsrum, tjenesterum og  

 kontrolrum, skal garneringer, tætsluttende ikke-brændbare adskillelser  

 (draught stops), lofter og opspantninger udføres af ikke-brændbart materiale.
3 Metode IC, IIC og IIIC 3.1 Isolationsmaterialer i alle rum med undtagelse af lastrum eller  

 proviantkølerum skal være ikke-brændbare.
Dampkapper og lim, der anvendes i  

 forbindelse med isolering, samt isolationsmateriale til vandrør kræves ikke  

 udført af ikke-brændbart materiale, men anvendelsen skal begrænses mest  

 muligt, og udsatte overflader skal have lav flammespredningsevne.
3.2 Hvor ubrændbare skodder, lofter og garneringer er anvendt i apterings- og  

 tjenesterum, kan disse beklædes med brændbart finer eller andet materiale med  

 en brændværdi, der ikke overstiger 45 MJ/kvm. i den anvendte tykkelse.(* 10) 3.3 Det totale rumfang af brændbar beklædning, opspantning, udsmykning og  

 finer i noget opholdsrum og tjenesterum begrænset af ubrændbare skodder,  

 lofter og garneringer, må ikke overstige et rumfang svarende til en tykkelse  

 på 2,5 mm på det samlede areal af vægge og lofter.
 3.4.
 Lukkede rum bag loftsbeklædninger, paneler og garneringer skal være  

 inddelt med tætsluttende, ikke brændbare adskillelser (draught stops), hvis  

 indbyrdes afstand ikke må overstige 14 m,(* 11). I lodret retning skal  

 sådanne lukkede rum, indbefattet rum bag garnering i trapperum, trunke etc.,  

 være lukket ved hvert dæk.
4 Ved godkendelsen af konstruktionsmæssige foranstaltninger for  

 brandbeskyttelse skal der tages hensyn til risikoen for varmeoverføring  

 gennem varmebroer ved skæringspunkter, og hvor påbudte termiske  

 spærreanordninger slutter.
Regel 51 Installationer for luftformigt brændsel til brug i skibe Hvor der anvendes luftformigt brændsel i skibe, skal foranstaltningerne  

 for lagring, fordeling og brug af brændslet være af en sådan art, at skibets  

 og de ombordværende personers sikkerhed, under hensyntagen til de brand- og  

 eksplosionsfarer, som brugen af det pågældende brændsel kan medføre, ikke  

 forringes.
Regel 52 Fast anbragte brandvisnings- og brandalarmanlæg.
Automatisk  

 virkende sprinkler-, brandvisnings- og brandalarmanlæg.
1 I skibe, hvor metode IC anvendes, skal et fast anbragt brandvisnings- og  

 brandalarmanlæg, der er af godkendt type, og som opfylder bestemmelserne i  

 regel 13, være således installeret og indrettet, at det sikrer røgmelding i  

 alle gange, trapper og udgangsveje i aptering.
Der skal desuden installeres  

 manuelt betjente brandtryk i de nævnte rum.
2 I skibe, hvor metode IIC anvendes, skal et automatisk virkende sprinkler-,  

 brandvisnings- og brandalarmanlæg af godkendt type, som opfylder de relevante  

 bestemmelser i regel 12, være således installeret og indrettet, at det  

 beskytter aptering, kabysser og andre tjenesterum, med undtagelse af rum, der  

 ikke frembyder nogen større brandrisiko, som f.eks. tomme rum, sanitære rum  

 etc.
Endvidere skal et fast anbragt brandvisnings- og brandalarmanlæg, der er  

 af godkendt type, og som opfylder bestemmelserne i regel 13, være således  

 indrettet og installeret, at det sikrer røgmelding i alle gange, trapper og  

 udgangsveje i aptering.
Der skal desuden installeres manuelt betjente  

 brandtryk i de nævnte rum.
3 I skibe, hvor metode IIIC anvendes, skal et fast anbragt brandvisnings- og  

 brandalarmanlæg, der er af godkendt type og som opfylder bestemmelserne i  

 regel 13, være således installeret og indrettet, at det viser brand opstået i  

 alle apterings- og tjenesterum med undtagelse af rum, der ikke frembyder  

 nogen større brandfare, som f.eks. tomme rum, sanitærrum etc.
Regel 53 Brandbeskyttelsesforanstaltninger i lastrum 1 Almindelige bestemmelser Stk. 2.  1 og 3 i denne regel gælder for skibe køllagt  

 på eller efter 1. februar 1992.
1.1 Bortset fra lastrum omfattet af stk. 2 og 3, skal lastrum i skibe på 2000  

 BRT og derover være beskyttet ved et fast anbragt anlæg til ildslukkende  

 luftarter, som opfylder bestemmelserne i regel 5, eller ved et  

 brandslukningsanlæg, der yder tilsvarende beskyttelse.
1.2 Administrationen kan fritage fra kravene i stk. 1.1, for så vidt angår  

 lastrum i skibe, der er konstrueret og udelukkende bestemt til transport af  

 malm, kul, korn, ulagret tømmer og(* 12) ikke-brændbar last eller last, som  

 efter Administrationens skøn frembyder ringe brandrisiko.
Sådanne fritagelser  

 kan kun gives, hvis skibet er udstyret med lugedæksler af stål samt effektive  

 midler til lukning af alle ventilatorer og andre åbninger, der fører til  

 lastrummene.
1.3 Uanset bestemmelserne i stk. 1.1 skal ethvert skib, der anvendes til  

 transport af farligt gods, i alle lastrum være forsynet med et fast anbragt  

 anlæg til ildslukkende luftarter, der opfylder bestemmelserne i regel 5,  

 eller med et brandslukningsanlæg, som efter Administrationens skøn yder  

 tilsvarende beskyttelse for den medførte last.
2 Ro/ro-lastrum 2.1 Opdagelse af brand.
Der skal forefindes et fast anbragt brandvisnings- og brandalarmanlæg, der  

 opfylder kravene i regel 13. Det fast anbragte brandvisningsanlæg skal være i  

 stand til hurtigt at vise begyndende brand.
Typen af detektorer og deres  

 fordeling og placering skal være til Administrationens tilfredshed, når  

 hensyn tages til ventilationens påvirkning samt andre relevante faktorer.  

 Efter installation skal anlægget afprøves under normale ventilationsforhold,  

 og det skal give en samlet reaktionstid til Administrationens tilfredshed.
 2.2.
Brandslukningsforanstaltninger 2.2.1 Ro/ro-lastrum, som kan lukkes tæt, skal være udstyret med et fast anbragt  

 anlæg til ildslukkende luftarter, der skal opfylde bestemmelserne i regel 5,  

 med følgende undtagelser:
.1 Hvis der er installeret et CO2-anlæg, skal den mængde CO2, der er til  

 rådighed, dog som minimum være tilstrækkeligt til at give et mindsterumfang  

 af fri CO2, svarende til 45% af bruttorumfanget af det største af disse  

 lastrum, og anlægget skal være således indrettet, at der sikres en tilgang af  

 mindst 2/3 af den CO2, der er nødvendig for det pågældende rum, i løbet af 10  

 minutter; .2 et halon-anlæg må kun bruges i rum, der udelukkende er bestemt til  

 køretøjer, som ikke medfører nogen last; .3 der kan installeres ethvert andet fast anbragt anlæg til ildslukkende  

 luftarter eller fast, højekspanderende skumslukningsanlæg, hvis  

 Administrationen skønner, at der derved opnås en tilsvarende beskyttelse; .4 som et alternativ kan der installeres et anlæg, der opfylder kravene i  

 regel 37.1.3. Lænsearrangementet skal dog være således indrettet, at der ikke  

 opstår frie overflader.
Er dette ikke muligt, skal Administrationen ved sin  

 godkendelse af stabilitetsoplysningerne tage hensyn til den uheldige  

 indvirkning på stabiliteten af den øgede vægt og fri vandoverflade, i det  

 omfang man anser det for nødvendigt.(* 13) Disse oplysninger skal optages i  

 de stabilitetsoplysninger, som ifølge regel 22 i kapitel II-1 skal afgives  

 til skibsføreren.
2.2.2 Ro/ro-lastrum, der ikke kan lukkes tæt, skal være udstyret med et anlæg,  

 som opfylder kravene i regel 37.1.3. Lænsearrangementet skal dog være således  

 indrettet, at der ikke opstår frie overflader.
Er dette ikke muligt, skal  

 Administrationen ved sin godkendelse af stabilitetsoplysningerne tage hensyn  

 til den uheldige indvirkning på stabiliteten af den øgede vægt og fri  

 vandoverflade, i det omfang man anser det for nødvendigt.(* 13) Disse  

 oplysninger skal optages i de stabilitetsoplysninger, som ifølge regel 22 i  

 kapitel II-1 skal afgives til skibsføreren.
2.2.3 Der skal til brug i ethvert ro/ro-lastrum forefindes et sådant antal  

 transportable ildslukkere, som Administrationen måtte anse for  

 tilstrækkeligt.
Der skal være anbragt mindst en transportabel ildslukker ved  

 hver adgang til et sådant rum.
2.2.4 Ethvert ro/ro-lastrum, der er bestemt til anbringelse af motorkøretøjer  

 med brændstof på tanken til deres egen fremdrivning, skal være forsynet med:
.1 Mindst tre tågedyser med forlængerrør;(* 14) .2 et transportabelt skumaggregat, der opfylder bestemmelserne i regel  

 6.4, forudsat at mindst to sådanne aggregater er til rådighed i skibet til  

 brug i de pågældende ro/ro-lastrum.
2.3 Ventilationssystem.
2.3.1 Lukkede ro/ro-lastrum skal være udstyret med et effektivt anlæg for  

 mekanisk ventilation med tilstrækkelig kapacitet til at forny luften mindst 6  

 gange i timen, baseret på et tomt lastrum.
Ventilatorerne skal normalt være i  

 drift uafbrudt, når der er vogne om bord.
Er dette ikke muligt, skal de være  

 i drift daglig i et begrænset tidsrum, efter som vejret tillader det, og i  

 hvert fald i et rimeligt tidsrum forud for losningen, efter hvilket tidsrum  

 det skal påvises, at de pågældende ro/ro-lastrum er gasfrie.
Til dette formål  

 skal der forefindes et eller flere transpor-table apparater til sporing af  

 brændbare luftarter.
Anlægget skal være helt adskilt fra andre  

 ventilationsanlæg.
Ventilationskanaler til ro/ro-lastrum, der kan lukkes tæt,  

 skal være adskilt for hvert lastrum.
Administrationen kan kræve et større  

 antal luftfornyelser, når vogne lastes eller losses.
Anlægget skal kunne  

 betjenes fra et sted uden for disse rum.
2.3.2 Ventilationen skal være således indrettet, at der ikke sker lagdannelse i  

 luften eller opstår luftlommer.
2.3.3 Der skal på kommandobroen forefindes midler til konstatering af eventuelt  

 tab af den foreskrevne ventilationskapacitet.
2.3.4 Der skal træffes foranstaltninger til, at der kan ske hurtig standsning og  

 effektiv lukning af ventilationsanlægget under hensyntagen til vejr- og  

 søforholdene.
2.3.5 Ventilationskanaler og spjæld skal være udført af stål, og de skal være  

 anbragt på en måde, som Administrationen finder tilfredsstillende.
2.4 Forholdsregler mod antændelse af brændbare dampe.
 Lukkede ro/ro-lastrum, hvori der er anbragt motorkøretøjer med brændstof  

 på tanken til deres egen fremdrivning, skal opfylde følgende yderligere  

 bestemmelser:
 .1 Elektrisk udstyr og ledninger skal være af en type, der er egnet til  

 brug i eksplosive blandinger af benzin og luft, jf. dog stk. 2.4.2.
 .2 Over en højde af 450 mm fra dækket og fra hver platform (hængedæk og  

 lign.), hvor en sådan er monteret, er elektrisk udstyr af en type, der er  

 således kapslet og beskyttet, at der ikke undslipper gnister, tilladt som et  

 alternativ, forudsat at ventilationsanlægget er konstrueret og fungerer  

 således, at lastrummet uafbrudt ventileres med mindst 10 luftskifter i timen.  

 Undtaget er platforme med åbninger af tilstrækkelig størrelse, der tillader  

 gennemtrængning nedefter af benzindampe.
 .3 Anvendelse af udstyr, som kan forårsage antændelse af brandfarlige  

 dampe, er ikke tilladt.
 .4 Elektrisk udstyr og ledninger i en aftrækskanal skal være af en type,  

 der er godkendt til brug i eksplosive blandinger af benzin og luft, og  

 afgangsåbningen fra enhver aftrækskanal skal være anbragt på et sikkert sted  

 under hensyntagen til eventuelle andre muligheder for antændelse.
 .5 Spygatter må ikke føres til maskinrum eller andre rum, hvor der kan  

 være fare for antændelse.
3 Lastrum (bortset fra ro/ro-lastrum) bestemt for transport af  

 motorkøretøjer med brændstof i tanken til deres egen fremdrivning Lastrum (bortset fra ro/ro-lastrum) bestemt for transport af  

 motorkøretøjer med brændstof i tanken til deres egen fremdrivning skal  

 opfylde kravene i stk. 2.1. I stedet for kravene i stk. 2.1 kan et  

 røgalarmeringsanlæg for vedvarende prøveudtagning af atmosfæren, der opfylder  

 kravene i regel 13.1, tillades, og stk. 2.2.4 behøver ikke at være opfyldt.
 Rum, der er bestemt til anbringelse af motorkøretøjer med brændstof på  

 tanken til deres egen fremdrivning, skal opfylde bestemmelserne i stk. 2, og  

 kravene i stk. 2.2.4 behøver ikke at være opfyldt.
Regel 54 Særlige krav for skibe, der transporterer farligt gods Stk. 2.  3 i denne regel gælder for skibe køllagt på  

 eller efter 1. februar 1992.
1 Almindelige bestemmelser 1.1 Foruden at opfylde kravene i regel 53 for lastskibe og kravene i reglerne  

 37(* 15), 38 og 39 for passagerskibe, alt efter omstændighederne, skal de i  

 stk. 1.2 nævnte skibstyper og lastrum, der er bestemt for transport af  

 farligt gods, opfylde de relevante krav i denne regel, undtagen ved transport  

 af farligt gods i begrænsede mængder(* 16), medmindre disse krav allerede er  

 imødekommet ved opfyldelse af kravene andetsteds i dette kapitel.  

 Skibstyperne og metoderne for transport af farligt gods er omtalt i stk. 1.2  

 og tabel 54.1, hvor numrene i stk. 1.2 er anført i øverste linie.
Lastskibe  

 på under 500 BRT køllagt på eller efter 1. februar 1992 skal opfylde denne  

 regel, men Administrationen kan reducere kravene, og sådanne reducerede krav  

 skal noteres i godkendelsescertifikatet, der er omtalt i stk. 3.
1.2 Tabel 54.1 og 54.2 finder anvendelse på følgende skibstyper og lastrum:
 .1 Skibe og lastrum, som ikke er specielt indrettet til transport af  

 fragtcontainere, men bestemt for transport af farligt gods i pakkeform,  

 herunder gods i fragtcontainere og transportable tanke.
 .2 Containerskibe bygget til formålet samt lastrum bestemt for transport  

 af gods i fragtcontainere og transportable tanke.
 .3 Ro/ro-skibe og ro/ro-lastrum bestemt for transport af farligt gods.
 .4 Skibe og lastrum bestemt for transport af fast, farligt gods i bulk.
 .5 Skibe og lastrum bestemt for transport af farligt gods, bortset fra  

 væsker og luftarter i bulk, i skibslægtere.
2 Særlige krav Medmindre andet er nærmere angivet, skal følgende krav gælde ved  

 anvendelse af tabel 54.1, og 54.3 på stuvning af farligt gods, såvel "på  

 dæk" som "under dæk", hvor numrene på de følgende afsnit er  

 anført i første kolonne i tabellerne.
2.1 Vandforsyninger 2.1.1 Der skal drages omsorg for, at en vandforsyning fra hovedbrandledningen er  

 til rådighed under det foreskrevne tryk, enten ved permanent tryk eller ved  

 passende anbragte, fjernstyrede startanordninger for brandpumperne.
2.1.2 Det ydede kvantum vand skal kunne forsyne fire strålespidser af en  

 størrelse og under tryk som nærmere angivet i regel 4 og kunne rettes imod  

 enhver del af lastrummet, når det er tomt.
Denne vandmængde kan tilføres ved  

 tilsvarende midler, som Administrationen måtte finde tilfredsstillende.
2.1.3 Der skal forefindes midler til en effektiv afkøling af de pågældende  

 lastrum under dækket ved rigelige mængder af vand, enten ved en fast  

 installation af dyser eller ved at oversvømme lastrummet med vand.
Efter  

 Administrationens skøn kan der anvendes slanger hertil i mindre lastrum og på  

 mindre områder i større lastrum.
Under alle omstændigheder skal  

 lænsearrangementet være således indrettet, at der ikke opstår frie  

 overflader.
Et dette ikke muligt, skal Administrationen ved sin godkendelse  

 af stabilitetsoplysningerne tage hensyn til den uheldige indvirkning på  

 stabiliteten af den øgede vægt og den frievandoverflade, i det omfang den  

 anser det for nødvendigt.(* 17) 2.1.4 Foranstaltninger til at fylde underdækslastrum med egnede, nærmere angivne  

 medier kan træde i stedet for kravene i stk. 2.1.3.
2.2 Antændelseskilder Der må ikke installeres elektrisk udstyr og ledninger i indskoddede  

 lastrum, lukkede vogndæksrum eller åbne vogndæksrum, medmindre det efter  

 Administrationens skøn er nødvendigt af hensyn til driften.
Hvis der er  

 installeret elektrisk udstyr i sådanne rum, skal dette være af en  

 certificeret sikker type(* 18) til brug i de farlige omgivelser, som det  

 måtte blive udsat for, medmindre det er muligt at isolere det elektriske  

 anlæg (ved fjernelse af demonterbare led i anlægget, bortset fra sikringer).  

 Kabelgennemføringer i dæk og skodder skal lukkes tæt mod passage af luftarter  

 eller damp.
Gennemgående forløb af kabler samt kabler i lastrum skal  

 beskyttes mod beskadigelse ved slag.
Anvendelse af andet udstyr, der kan  

 forårsage antændelse af brandfarlige dampe, er ikke tilladt.
2.3 Brandvisningsanlæg Ro/ro-lastrum skal udstyres med et fast anbragt brandvisnings- og  

 brandalarmanlæg, der opfylder kravene i regel 13. Alle andre typer lastrum  

 skal være udstyret med enten et fast anbragt brandvisnings- og  

 brandalarmanlæg, der opfylder kravene i regel 13, eller et  

 røgalarmeringsanlæg med vedvarende prøveudtagning af atmosfæren, der opfylder  

 kravene i regel 13.1. Hvis et sådant røgalarmeringsanlæg med vedvarende  

 prøveudtagning af atmosfæren er installeret, skal der tages særligt hensyn  

 til regel 13.1.11 med henblik på at sikre mod udsivning af giftige dampe til  

 områder, hvor personer kan opholde sig.
2.4 Ventilation 2.4.1 Der skal forefindes et effektivt anlæg for mekanisk ventilation i  

 indskoddede lastrum.
Anlægget skal være således indrettet, at det kan  

 udskifte luften mindst 6 gange i timen i lastrummet, baseret på et tomt  

 lastrum, og at det kan fjerne dampe fra den øverste eller nederste del af  

 lastrummet, alt efter omstændighederne.
2.4.2 Ventilatorerne skal være således konstrueret, at der ikke kan ske  

 antændelse af brændbare blandinger af gas og luft.
Der skal være anbragt  

 passende trådnetskærme over tilgangs- og afgangsåbninger for ventilation.
2.5 Lænsemidler Hvor det er hensigten at føre brændbare eller giftige væsker i indskoddede  

 lastrum, skal lænsesystemet være således konstrueret, at der ikke kan ske  

 uagtsom lænsning af sådanne væsker gennem rørsystemet eller pumperne i  

 maskinrummet.
Hvor der føres store mængder af sådanne væsker, skal det  

 overvejes at tilvejebringe yderligere midler til dræning af disse lastrum.  

 Disse midler skal være til Administrationens tilfredshed.
2.6 Personlig beskyttelse 2.6.1 Der skal forefindes fire sæt beskyttelsestøj, der er fuldt  

 modstandsdygtigt mod kemiske påvirkninger, foruden det brandudstyr, som er  

 foreskrevet i regel 17. Beskyttelsestøjet skal dække al hud, således at ingen  

 del af kroppen er ubeskyttet.
2.6.2 Der skal forefindes mindst to indåndingsapparater foruden dem, der er  

 foreskrevet i regel 17.
2.7 Transportable ildslukkere Ud over de transportable ildslukkere, der måtte være foreskrevet i andre  

 bestemmelser i dette kapitel, skal der i lastrummene forefindes godkendte  

 transportable ildslukkere med en samlet kapacitet på mindst 12 kg pulver  

 eller med tilsvarende slukkeevne.
2.8 Isolation af skodder og dæk der afgrænser maskinrum Skodder, der adskiller lastrum og maskinrum af kategori A skal være  

 isoleret svarende til "A-60"(* 19), medmindre det farlige gods er  

 stuvet mindst 3 m i horisontal retning fra skodderne.
Andre afgrænsninger  

 mellem disse rum skal være isoleret svarende til "A-60" inddeling.
2.9 Finfordråbningsanlæg (Vogndækssprinkleranlæg) Ethvert åbent ro/ro-lastrum med et dæk over rummet og ethvert rum, som  

 anses for at være et lukket ro/ro-lastrum, der ikke kan lukkes tæt, skal være  

 udstyret med et godkendt, fast anbragt finfordråbningsanlæg for manuel  

 betjening, der skal beskytte alle dele af hvert dæk og vognplatform i det  

 pågældende rum.
Finfordråbningsanlægget skal opfylde kravene i regel 37  

 stk. 1.3.1. Administrationen kan dog tillade brugen af et andet fast  

 anbragt brandslukningsanlæg, som ved en fuldskalaprøve har vist sig at være  

 lige så effektivt.
Under alle omstændigheder skal lænsearrangementet være  

 således indrettet, at der ikke opstår frie overflader.
Er dette ikke muligt,  

 skal Administrationen ved sin godkendelse af stabilitetsoplysningerne tage  

 hensyn til den uheldige indvirkning på stabiliteten af den øgede vægt og frie  

 vandoverflade, i det omfang man anser det for nødvendigt.(* 20) 3 Godkendelsescertifikat Administrationen skal forsyne skibet med et dokument, der bekræfter, at  

 skibets konstruktion og udrustning opfylder kravene i denne regel.
Tabel 54.1 - Kravenes anvendelse i forskellige former for transport af  

 farligt gods i skibe og lastrum Hvor betegnelsen »X« forekommer i tabel 54.1, betyder det, at  

 dette krav finder anvendelse på alle klasser af farligt gods, som angivet i  

 den pågældende linie i tabel 54.3, jf. dog noterne.
 Noter:
 Tabel 54.2 - Kravenes anvendelse i forskellige klasser af farligt gods  

 for skibe og lastrum der transporterer fast, farligt gods i bulk.
 Hvor betegnelsen "X" forekommer i tabel 54.1, betyder det, at  

 dette krav finder anvendelse på alle klasser af farligt gods, som angivet i  

 den pågældende linie i tabel 54.3, jf. dog noterne.
 Noter:
 Tabel 54.3 - Kravenes anvendelse på forskellige klasser af farligt  

 gods, bortset fra fast, farligt gods i bulk.
 Noter:
 (1 *) mellem apteringsrum ekskl. gange og trapperum.
 (2 *) Disse loftbeklædninger eller garneringer skal have samme  

 brandmodstandsevne som det afbrudte skod.
(* 3) Rum for nødbrandpumper skal brandisoleres som kontrolrum (* 4) Spændingen til elektriske dørholdere (holdemagneter) må ikke  

 automatisk blive genetableret, efter at en central udløsning har været  

 foretaget.
 (* 5) Åbninger under døre må max. være 20 mm.
 (* 6) Der indgår i skibets vandtætte inddeling.
 (* 7) Jf. rekommandation for forbedret brandprøvningsmetode for  

 overfladebrændbarhed for skodder, lofter og dæksbeklædning (gulvtæpper o.l.)  

 vedtaget af Organisationen ved resolution A. 653(16).
 (* 8) Dokumentation for maksimale mængder af giftige røggasser målt efter  

 ISO 9507 og/eller DIN 53436 (se Meddelelser fra Søfartsstyrelsen 6/92).
 (* 9) Jf. brandprøvningsmetode for antændelighed af nederste lag  

 dækbelægning, vedtaget af Organisationen ved resolution A.687(17).
 (* 10) Dokumentation for øvre brandværdi efter ISO 1716.
(* 11) i tværskibs og langskibs retning (* 12) Der henvises til "Code of Safe Practice for Solid Bulk Cargoes  

 - Emergency Schedule B14, entry for coal" (* 13) Jf. rekommandation om fast anbragte brandslukningsanlæg for  

 speciallastrum, vedtaget af Organisationen ved resolution A.123(V) (* 14) En tågedyse med forlængerrør kan bestå af et "L"-formet  

 rør, hvis lange side, skal måle ca. 2 m, kan fastgøres til en brandslange,  

 mens den korte side, skal måle ca. 250 mm, er fast udstyret med et  

 tågestrålerør eller kan forsynes med et vandstrålerør.
 (* 15) Jf. § 17 i IMDG-koden om operationelle foranstaltninger i  

 forbindelse med kravene i denne regel.
 (* 16) Jf. § 18 i IMDG-koden om definition af begrebet "begrænsede  

 mængder".
 (* 17) Jf. rekommandation om fast anbragte brandslukningsanlæg for  

 speciallastrum, vedtaget af Organisationen ved resolution A.123 (V).
 (* 18) Jf. de af den internationale elektrotekniske kommission udsendte  

 rekommandationer, specielt publikation nr. 92, "Elektriske  

 installationer i skibe".
 (* 19) For containerskibe: Se tabel i pkt. 54.1.
 (* 20) Jf. rekommandation om fast anbragte brandslukningsanlæg for  

 speciallastrum, vedtaget af Organisationen ved resolution A.123 (V).
