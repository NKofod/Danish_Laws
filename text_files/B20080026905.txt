Kapitel 1   Anvendelsesområde Kapitel 2   Definitioner m.v.
Kapitel 3   Udtømning af affald uden for særlige havområder Kapitel 4   Udtømning af affald i særlige havområder Kapitel 5   Udtømning af affald fra platforme m.v.
 Kapitel 6   Affald blandet med andre stoffer m.v.
Kapitel 7   Undtagelser Kapitel 8   Straf Kapitel 9   Ikrafttræden Bekendtgørelse om udtømning af affald fra skibe og platforme I medfør af § 2, stk. 3, § 6, stk. 2, § 7, § 22, stk. 2 og 3,§ 23, stk. 2, § 61, stk. 1, og § 62, i lov om beskyttelse af havmiljøet, jf. lovbekendtgørelse nr. 47 af 7. januar 2008, §§ 17 og 18, § 44, stk. 1 og 3, og § 45 i anordning nr. 1035 af 22. oktober 2004 om ikrafttræden for Grønland af lov om beskyttelse af havmiljøet, og under hensyn til MARPOL-konventionens bilag V, fastsættes:
Kapitel 1 Anvendelsesområde § 1. Denne bekendtgørelse finder anvendelse for alle skibe uanset størrelse, medmindre andet udtrykkeligt er bestemt.
 Stk. 2. Bekendtgørelsen finder endvidere anvendelse for platforme, jf. § 10.
 Stk. 3. Bekendtgørelsen finder dog ikke anvendelse på orlogsskibe og andre skibe, som ejes eller benyttes af en stat, så længe skibet udelukkende benyttes i ikke-kommerciel statstjeneste, jf. lovens § 2, stk. 2.
Kapitel 2 Definitioner m.v.
 § 2. I denne bekendtgørelse forstås ved:
 1) MARPOL-konventionen: Den internationale konvention af 1973/78 om forebyggelse af forurening fra skibe, inklusiv protokoller og senere ændringer.
2) Affald: enhver form for levnedsmiddel-, husholdnings- og driftsaffald, som fremkommer ved skibets eller platformens normale drift, og som bliver fortløbende eller periodisk bortskaffet.
Affald omfatter ikke olie, kloakspildevand samt flydende stoffer, der transporteres i bulk, som er defineret eller anført i MARPOL-konventionens øvrige bilag.
Affald omfatter endvidere ikke frisk fisk og dele heraf.
3) Plastik: enhver højpolymer, ikke metallisk forbindelse, som er syntetisk fremstillet, blandet med andre stoffer såsom fyld- og farvestoffer samt blødgørings- og hærdningsmidler og formet ved hjælp af varme, tryk eller formstøbning.
Definitionen omfatter et hvilket som helst stof eller materiale, hvori plastik indgår, og definitionen omfatter fiskegarn, syntetisk tovværk m.v.
4) Nærmeste kyst: Udtrykket »fra nærmeste kyst« betyder fra den basislinie, hvorfra det pågældende territoriums territorialfarvand er fastsat i overensstemmelse med international ret, i disse bestemmelser dog med den tilføjelse at »fra nærmeste kyst« ud for Australiens nordøstlige kyst betyder: fra en linie trukket ud fra den australske kyst Stk. 2. Ved et »særligt havområde« forstås et havområde, hvor det af anerkendte tekniske årsager under hensyn til områdets oceanografiske og økologiske forhold og dets særlige trafik er nødvendigt at indføre særlige obligatoriske regler for at undgå forurening af havet med affald.
 Stk. 3. I denne bekendtgørelse omfatter de særlige havområder Middelhavsområdet, Østersøområdet, Sortehavsområdet, Rødehavsområdet, Golfområdet, Nordsøområdet, Det Antarktiske havområde og Det Storcaribiske havområde, som omfatter den Mexicanske Golf og det Caribiske Hav, der er defineret som følger:
 1) Middelhavsområdet: det egentlige Middelhav med de dertil hørende havbugter og have, således at grænsen mellem Middelhavet og Sortehavet udgøres af den 41. nordlige breddegrad og grænsen mod vest af Gibraltarstrædet ved meridianen 5° 36' V.
 2) Østersøområdet: den egentlige Østersø med Den Botniske Bugt, Den Finske Bugt og indsejlingen til Østersøen afgrænset i Skagerrak af Skagens breddegrad ved 57° 44,8' nordlig bredde.
 3) Sortehavsområdet: det egentlige Sortehav, således at den 41. nordlige breddegrad udgør grænsen mellem Middelhavet og Sortehavet.
 4) Rødehavsområdet: det egentlige Rødehav med Suezgolfen og Aqababugten, afgrænset mod syd af kompaslinien mellem Ras si Ane (12° 8,5' nordlig bredde, 43° 19,6' østlig længde) og Husn Murad (12° 40,4' nordlig bredde, 43° 30,2' østlig længde).
 5) Golfområdet: havområdet nordvest for kompaslinien mellem Ras al Hadd (22° 30' nordlig bredde, 59° 48' østlig længde) og Ras al Fasteh (25° 04' nordlig bredde, 61° 25' østlig længde).
 6) Nordsøområdet: havområderne:
a) Nordsøen, syd for 62° nordlig bredde og øst for 4° vestlig længde, b) Skagerrak begrænset øst for Skagen mod syd ved 57° 44,8' nordlig bredde og 7) Den Engelske Kanal og adgangsvejene hertil øst for 5° vestlig længde og nord for 48° 30' nordlig bredde.
 8) Det Antarktiske havområde: havområdet syd for 60° sydlig bredde.
 9) Det Storcaribiske havområde, som defineret i artikel 2, paragraf 1, i »Convention of the Wider Caribbean Region (Cartegenea de Indias, 1983)«: den Mexicanske Golf og det egentlige Caribiske Hav med bugter og have og den del af Atlanterhavet inden for grænsen 30° nordlig bredde fra Florida og mod øst til 77° 30' vestlig længde derfra en kompaslinie, som krydser 7° 20' nordlig bredde og 50° vestlig længde derfra af en kompaslinie, som er trukket mod sydvest til den østlige grænse af Fransk Guyana.
Kapitel 3 Udtømning af affald uden for særlige havområder § 3. Uden for særlige havområder må udtømning af alle genstande fremstillet af plastik, herunder syntetisk tovværk, syntetiske fiskegarn, plastikskraldeposer og forbrændingsaske fra plastprodukter, som kan indeholde rester af gift eller tungmetaller, ikke finde sted.
 § 4. Uden for særlige havområder må udtømning af genstande, som kan flyde, herunder dunnage, forings- og indpakningsmateriale (herunder emballage), kun ske, når skibet befinder sig mere end 25 sømil fra nærmeste kyst.
 § 5. Uden for særlige havområder må udtømning af levnedsmiddelaffald og alt andet affald, herunder papirprodukter, klude, glas, metal, flasker, lervarer og lignende affald, kun ske, når skibet befinder sig mere end 12 sømil fra nærmeste kyst.
Stk. 2. Udtømning af affald, som er nævnt i stk. 1, kan dog ske, når skibet befinder sig mere end 3 sømil fra nærmeste kyst, og affaldet har passeret gennem et finfordelings- eller formalingsanlæg.
Sådant finfordelt eller formalet affald skal kunne passere gennem en sigte, hvis maskestørrelse er højst 25 mm.
Kapitel 4 Udtømning af affald i særlige havområder § 6. I særlige havområder må udtømning af følgende ikke finde sted:
 1) Alle genstande fremstillet af plastik, herunder syntetisk tovværk, syntetiske fiskegarn, plastikskraldeposer og forbrændingsaske fra plastprodukter, som kan indeholde rester af gift eller tungmetaller.
 2) Alt andet affald, herunder papirprodukter, klude, glas, metal, flasker, lervarer, dunnage og forings- og indpakningsmaterialer.
 Stk. 2. Udtømning af levnedsmiddelaffald kan dog ske, når skibet befinder sig mere end 12 sømil fra nærmeste kyst.
 § 7. På dansk søterritorium må udtømning af affald ikke finde sted, jf. lovens § 21, stk. 1.
 § 8. I det Antarktiske havområde må udtømning af affald ikke finde sted.
 Stk. 2. Ethvert skib, der besejler det Antarktiske havområde, skal forinden indsejlingen i havområdet og så længe det opererer dér, være udstyret med tilstrækkelig kapacitet til opbevaring af alt affald.
 Stk. 3. Ethvert skib skal endvidere inden indsejlingen i det Antarktiske havområde have indgået en aftale om, at affaldet kan leveres i et modtageanlæg, når skibet har forladt havområdet.
 Stk. 4. Den i stk. 2 nævnte opbevaringskapacitet skal være godkendt af Søfartsstyrelsen eller af andre EU-myndigheder, herunder institutter, som er anerkendt af disse myndigheder, eller af andre MARPOL konventionslande.
§ 9. I det Storcaribiske havområde må levnedsmiddelaffald udtømmes, hvis udtømningen sker mere end 3 sømil fra nærmeste kyst og affaldet har passeret gennem et finfordelings- eller formalingsanlæg.
Sådant finfordelt eller formalet levnedsmiddelaffald skal kunne passere en si med åbninger, som ikke er større end 25 mm.
Kapitel 5 Udtømning af affald fra platforme m.v.
 § 10. Udtømning af affald er forbudt fra faste eller flydende platforme, jf. dog stk. 3.
 Stk. 2. Det samme gælder skibe, der er fortøjet til eller ligger inden for en afstand af 500 m fra en sådan platform.
Stk. 3. Udtømning i havet af levnedsmiddelaffald fra faste eller flydende platforme og fra skibe, der er fortøjet til eller ligger inden for en afstand af 500 m fra en sådan platform, kan dog ske, såfremt platformen befinder sig mindst 12 sømil fra land, og affaldet har passeret gennem et findelings- eller formalingsanlæg.
Sådant findelt eller formalet levnedsmiddelaffald skal kunne passere gennem en sigte, hvis maskestørrelse er højst 25 mm.
Kapitel 6 Affald blandet med andre stoffer m.v.
 § 11. Ved udtømning af affald, der er blandet med andre stoffer eller materialer, der er omfattet af havmiljøloven, for hvilke der gælder forskellige bestemmelser for udtømning, skal de strengeste bestemmelser følges.
Kapitel 7 Undtagelser § 12. Bestemmelserne i §§ 3-11 finder ikke anvendelse på:
 1) Udtømning af affald fra et skib, når dette er nødvendigt af hensyn til skibets og de ombordværendes sikkerhed eller for at redde menneskeliv på havet, jf. lovens § 58, stk. 1, nr. 1.
 2) Udflydning af affald som følge af skade på et skib eller dets udstyr under forudsætning af, at der før og efter skadens indtrængen er blevet iagttaget alle rimelige forholdsregler med henblik på at forhindre udslippet eller begrænse det mest muligt, jf. lovens § 58, stk. 1, nr. 2.
 3) Hændeligt tab af syntetiske fiskegarn (ved uheld) under forudsætning af, at alle rimelige forholdsregler er blevet iagttaget for at undgå et sådant tab.
Kapitel 8 Straf § 13. Medmindre højere straf er forskyldt efter den øvrige lovgivning, straffes med bøde den, der 1) foretager udtømning af affald i strid med §§ 3-7, § 8, stk. 1, § 9, eller § 10, 2) i strid med § 8, stk. 2, ikke har sørget for tilstrækkelig kapacitet til opbevaring af alt affald, mens skibet befinder sig i det Antarktiske havområde, 3) i strid med § 8, stk. 3, ikke har indgået aftale inden indsejling til det Antarktiske havområde om, at affaldet kan leveres i et modtageanlæg, når skibet har forladt havområdet, eller 4) overtræder § 11.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Stk. 4. Stk. 2 og 6 finder ikke anvendelse på overtrædelser begået fra udenlandske skibe, medmindre overtrædelsen er begået i indre territorialt farvand.
For overtrædelser begået fra udenlandske skibe i ydre territorialt farvand kan straffen stige til fængsel i indtil 2 år, hvis der er tale om forsætlig og alvorlig forurening af havmiljøet.
 Stk. 5. Medmindre højere sanktion er forskyldt efter den øvrige lovgivning, idømmes med bøde efter kriminallov for Grønland den, der i Grønland overtræder de i stk. 1 nævnte bestemmelser.
Stk. 6. Overtrædelse i Grønland af de i stk. 1 nævnte bestemmelser kan medføre idømmelse af foranstaltninger efter kriminallov for Grønland, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv eller andre, herunder ved besparelser.
 Stk. 7. I Grønland kan der for overtrædelser, der begås af aktieselskaber, andelsselskaber, anpartsselskaber eller lignende, pålægges selskabet som sådant bødeansvar efter kriminallov for Grønland.
 Stk. 8. Er overtrædelsen begået af Grønlands Hjemmestyre, en kommune, et kommunalt fællesskab, der er omfattet af § 64 i landstingslov om kommunalbestyrelser og bygderåd m.v., kan der pålægges hjemmestyret, kommunen eller det kommunale fællesskab bødeansvar efter kriminallov for Grønland.
Kapitel 9 Ikrafttræden § 14. Denne bekendtgørelse træder i kraft den 1. maj 2008, jf. dog stk. 4 og 5.
 Stk. 2. Bekendtgørelse nr. 534 af 21. juni 1992 om udtømning af affald fra skibe m.v. ophæves.
Stk. 3. Miljøministeren fastsætter tidspunktet for bekendtgørelsens ikrafttræden for Grønland.
Bekendtgørelse nr. 534 af 21. juni 1992 om udtømning af affald fra skibe m.v., der er sat i kraft for Grønland ved anordning nr. 1012 af 14. december 1994 om ikrafttræden for Grønland af lov om beskyttelse havmiljøet, forbliver i kraft for Grønland indtil miljøministeren sætter denne bekendtgørelse i kraft for Grønland.
 Stk. 4. § 2, stk. 3, nr. 5, træder i kraft den 1. august 2008. § 2, stk. 3, nr. 1, træder i kraft den 1. maj 2009.
 Stk. 5. Miljøministeren fastsætter tidspunktet for ikrafttræden af § 2, stk. 3, for de særlige havområder Sortehavsområdet, jf. nr. 3, Rødehavsområdet, jf. nr. 4, og Det Storcaribiske havområde, jf. nr. 9, og kan bestemme at ikrafttrædelsen skal ske på forskellige tidspunkter i de enkelte havområder.
