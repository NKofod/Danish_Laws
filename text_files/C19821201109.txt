Til de ekstraordinære provstesyn, som foretages i henhold til  

 kirkeministeriets cirkulære af 26. april 1982 om afholdelse af ekstraordinære  

 provstesyn vedrørende arbejdsmiljømæssige forhold på landsbykirkegårde, skal  

 der ud over graveren og dennes faglige organisation tillige gives en eventuel  

 fast medhjælper på kirkegården lejlighed til at deltage.
Er der ved  

 kirkegården ansat flere faste medhjælpere gives der en repræsentant for disse  

 lejlighed til at medvirke.
 Medhjælperen underrettes af menighedsrådet om tidspunktet for synets  

 afholdelse, og om at han er berettiget til at deltage i synsforretningen.  

 Meddelelsen skal tillige indeholde oplysning om, at medhjælperen har ret til  

 at være repræsenteret af eller med sin faglige organisation.
 Den til synsforretningen medgående tid for medhjælperen betragtes som  

 almindelig arbejdstid.
 Foranstående har alene virkning for endnu ikke afholdte syn efter  

 cirkulærets bestemmelser.
---------- Nærværende tillægscirkulære bedes bekendtgjort for provstiudvalg og  

 menighedsråd i stiftet.
 Kirkeministeriet, den 15. oktober 1982.
 P.M.V.
 E.B.
