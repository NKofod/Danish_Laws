En 35-årig mand, åndssvag i middelsvær grad, var sigtet for 13  

 tilfælde af brandstiftelse.
Anbragt i bofællesskab og recidivrisiko næppe  

 stor.
Retslægerådet anbefalede anbringelse i institution.
Sagen kunne ikke  

 fremmes som tilståelsessag.
Tiltalefrafald meddelt.(* 2) En 35-årig mand der karakteriseredes som åndssvag i middelsvær grad, var sigtet for 13 tilfælde af brandstiftelse  

 på eller ved det behandlingscenter, hvor han var anbragt.
Sigtede var ikke i  

 stand til at tale, men havde erkendt forholdene på den måde, at han påviste  

 gerningsstederne og demonstrerede, hvorledes han havde sat ild på.  

 Amtskommunens psykiater oplyste, at sigtede nu arbejdede 6 timer dagligt i et  

 beskyttet værksted, og at recidivrisikoen næppe var stor.
Afdelingslederen i  

 det bofællesskab, hvor sigtede var blevet anbragt, gav udtryk for, at man var  

 i stand til at føre fornødent opsyn med sigtede.
Retslægerådet havde  

 anbefalet dom til anbringelse i institution.
Sagen kunne ikke behandles som  

 tilståelsessag efter retsplejelovens § 925 a.
Gennemførelse af sagen med  

 påstand om anbringelse i institution krævede således nævningebehandling.  

 Brandstiftelsesforholdene var hver især ikke særligt alvorlige.
Han var  

 faldet godt til i bofællesskabet og var under betryggende kontrol.
Herefter  

 fandtes sagen at kunne afgøres med tiltalefrafald.
(* 1) Offentliggjort i Anklagemyndighedens Årsberetning 1986, side 11.
