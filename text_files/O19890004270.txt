Resumé En ændring til en af Boligministeriet godkendt saneringsplan  

 blev godkendt af Boligstyrelsen.
Saneringsselskabet havde skriftligt  

 orienteret formanden for en ejerlejlighedsforening i det berørte område om  

 ændringen.
A, der var medlem af den pågældende forening, gjorde gældende, at  

 ændringen savnede hjemmel, og at han som nabo burde have haft adgang til at  

 udtale sig om ændringen.
Ombudsmanden udtalte, at saneringsloven ikke  

 indeholder retningslinier for ændring af planer, og det derfor i  

 overensstemmelse med almindelige retlige synspunkter som udgangspunkt må  

 lægges til grund, at ændringen skal gennemføres ved vedtagelse af en ny plan  

 eller et tillæg til den bestående plan.
Inden for denne ramme beroede  

 afgørelsen på en skønsmæssigt præget vurdering.
Ombudsmanden fandt ikke, at  

 der i den konkrete sag forelå særlige omstændigheder, der bevirkede, at han  

 kunne kritisere ændringsbeslutningen.
Ombudsmanden udtalte endvidere, at mindre væsentlige ændringer,  

 der kun har betydning for en eller ganske få umiddelbart nærliggende  

 ejendomme,  

 kan gennemføres uden projektoffentlighed, men ved nabohøring.
Ombudsmanden  

 fandt det ikke holdbart, at ændringen i den konkrete sag alene blev forelagt  

 formanden for ejerlejlighedsforeningen, og henviste til, at der ikke generelt  

 kan opstilles en formodning for, at formænd for ejerlejlighedsforeninger kan  

 anses for repræsentanter for medlemmerne, jf. forvaltningslovens § 8.
 Da der ikke var holdepunkter for at antage, at foreningen eller  

 dens formand var bemyndiget af A til at udtale sig på A's vegne, fandt  

 ombudsmanden, at der ikke var gennemført den fornødne nabohøring.(J. nr.  

 1989-382-16).
 Ændring af saneringsplan uden nabohøring.
A klagede over  

 Boligstyrelsens godkendelse af en ændring til en saneringsplan.
Det fremgik  

 af  

 sagen, at ejerne af lejligheder i ejendommen (adresse) ..., herunder A, i  

 oktober 1987 fik underretning af et sanerings- og byfornyelsesselskab om, at  

 Boligministeriet havde godkendt et tillæg til saneringsplanen for området.  

 Tillægget indeholdt bl.a. en bestemmelse om, at et sidehus til naboejendommen  

 (adresse).... blev revet ned, og at der på denne måde blev etableret en fri  

 og åben forbindelse mellem de to ejendommes gårde.
Ifølge planen skulle en  

 mindre del af sidehuset bevares og anvendes til renovation og bygning for  

 gårdmanden.
Allerede inden der blev givet meddelelse om tillægget til  

 saneringsplanen,  

 blev der påbegyndt overvejelser om en ændring af planen, således at sidehuset  

 skulle bevares i sin fulde længde og med hidtidig tagkonstruktion, men med en  

 reduktion i højden.
Denne ændring blev godkendt af Boligstyrelsen den 7.  

 januar 1988.
 A gjorde under sagen  

 gældende, at denne ændring ikke burde have været godkendt, dels fordi  

 ændringen  

 savnede hjemmel, dels under hensyn til, at styrelsen ikke forinden havde  

 sikret sig, at saneringsselskabet havde givet beboerne i (adresse)....  

 lejlighed til at udtale sig om ændringen.
 Jeg koncentrerede min  

 undersøgelse af sagen om disse to spørgsmål.
"1) Hjemmel for ændring  

 af saneringsplanen Ifølge saneringslovens § 9,  

 stk. 1 og 2, (lovbekendtgørelse nr. 385 af 4. august 1983) vedtages en  

 saneringsplan  

 af kommunalbestyrelsen eller et godkendt saneringsselskab, og planen  

 godkendes af boligministeren.
Der er ikke i loven fastsat  

 bestemmelser om ændring af saneringsplaner, men det følger af almindelige  

 forvaltningsretlige synspunkter, at en sådan plan kan besluttes ændret, og  

 at de kompetente myndigheder i denne forbindelse er forholdsvis frit stillet  

 i forhold til den oprindelige plan, jf.
Karsten Revsbech, Planer og  

 forvaltningsret,  

 1986, s. 425 ff.
Ved fastsættelse af tillæg  

 til eller dispensationer fra saneringsplaner er myndighederne som  

 udgangspunkt stillet på samme måde i retlig henseende som ved den første  

 udformning af planen.
Saneringsloven indeholder i § 1 retningslinjer for  

 lovens administration.
Ifølge denne bestemmelse skal myndighederne bl.a.  

 tilstræbe:
 "...
at fjerne eller forbedre utidssvarende og usunde boliger  

 m.v., at fremme fornyelse af utidssvarende bydele, ..." Herudover indeholder loven  

 ikke retningslinjer for, hvilke kriterier der kan og skal inddrages ved  

 udfærdigelsen af planerne.
 Afgørelser, der på denne måde  

 er meget generelt normerede, kan jeg efter de regler og den praksis, der  

 gælder for min virksomhed, ikke kritisere, medmindre der foreligger særlige  

 omstændigheder.
Jeg har ikke ved min  

 gennemgang af den foreliggende sag fundet, at der har foreligget sådanne  

 omstændigheder, at jeg har grundlag for kritik af afgørelsen." 2) Partsmedvirken I en skrivelse til  

 saneringsselskabet godkendte Boligstyrelsen et tillæg til saneringsplanen  

 for det omhandlede område.
Tillægget indeholdt som foran nævnt en bestemmelse  

 om nedrivning af størstedelen af sidehuset mellem (adresse) .... Underretning  

 om godkendelsen, jf. herved saneringslovens § 13, blev givet beboerne i  

 breve udsendt i oktober 1987, på hvilket tidspunkt ændringen også blev  

 tinglyst på de berørte ejendomme.
 I 1987 fremsendte Københavns  

 Kommune, Direktoratet for Stadens faste Ejendomme, forprojekt til  

 gennemførelse  

 af den modernisering, der var omfattet af ovennævnte tillæg til  

 saneringsplanen.  

 Af en vedlagt skrivelse fra Stadsarkitektens Direktorat fremgik det, at der  

 var foretaget følgende ændring med hensyn til sidehuset:
"Det bemærkes, at den  

 påbudte nedrivning af sidehuset, hvor der i henhold til påbudet kun skal  

 bevares en del af stueetagen, er ændret således, at hele stueetagen bevares,  

 idet der indrettes fjernvarmeundercentral, fælleslokaler m.v. i denne.
Denne  

 ændring findes begrundet og rimelig.
Udover påbudene omfatter projektet  

 diverse mindre vedligeholdelsesarbejder, opsætning af radiatorer i trapperum  

 m.m., som det dog findes rimeligt at medtage." Boligstyrelsen meddelte i  

 skrivelse af 7. januar 1988 til saneringsselskabet godkendelse af projektet  

 og anførte, at styrelsen ikke havde "bemærkninger til ombygningens  

 omfang, herunder de anførte ændringer af påbud".
 I forbindelse med A's senere  

 klage til Boligstyrelsen blev det oplyst, at saneringsselskabet i et brev  

 orienterede  

 formanden for ejerforeningen om ændringen af planen med hensyn til  

 nedrivning af sidehuset samt om, at projektet var sendt til kommunen til  

 godkendelse  

 af denne "efter SBU's vurdering mindre væsentlige ændring i forhold til  

 det godkendte tillæg til saneringsplanen." Afslutningsvis bad  

 selskabet formanden om at fremkomme med eventuelle bemærkninger til  

 ændringen.  

 Sådanne bemærkninger blev ikke fremsendt.
 A gjorde i klagen til mig  

 gældende, at ændringen burde have været forelagt samtlige berørte ejere til  

 udtalelse, og at ejerforeningens formand ikke kunne tegne foreningens  

 medlemmer på dette punkt.
 Boligstyrelsen anførte i en  

 udtalelse til mig følgende om dette spørgsmål:
"Boligstyrelsen skal  

 hertil anføre, at da der er tale om en efter Boligstyrelsens opfattelse  

 mindre  

 væsentlig ændring af projektet, finder man ikke, at saneringsselskabets  

 procedure for nabohøring kan kritiseres, idet det bemærkes, at det set i  

 lyset  

 af saneringssagernes ofte omfattende og komplicerede karakter må antages at  

 være nødvendigt - og rimeligt - for sagens gennemførelse, at en (i dette  

 tilfælde) ejerforenings formand kan tegne foreningens medlemmer i spørgsmål  

 af  

 mindre væsentlig karakter." Endvidere oplyste  

 Boligstyrelsen følgende om den praksis, der følges ved ændringer af  

 saneringsplaner:
"Der er ikke i loven  

 fastsat nærmere bestemmelser om, hvilken procedure kommunalbestyrelsen og  

 saneringsselskab skal følge i forbindelse med senere ændringer, men der har  

 udviklet sig en praksis for, at væsentlige ændringer med betydning for hele  

 områdets beboere kræver udarbejdelse og offentliggørelse af tillæg til  

 planen,  

 mens mindre væsentlige ændringer, der kun har betydning for en eller ganske  

 få  

 umiddelbart nærliggende ejendomme, kan gennemføres efter foretaget  

 nabohøring." I en skrivelse til A udtalte  

 jeg følgende:
 "Saneringslovens §  

 9 a  

 har følgende indhold:
"§  

 9 a.
Såfremt et forslag til saneringsplan  

 er udarbejdet af et saneringselskab, skal selskabet umiddelbart herefter på  

 behørig måde give de ejere og lejere inden for saneringsområdet, der berøres  

 af forslaget, oplysning om dettes indhold og mulige gennemførelse, herunder  

 hvilke ejendomme der foreslås nedrevet, ombygget, forbedret eller istandsat.  

 Lejerne må gøres bekendt med mulighederne for at opnå erstatningsboliger samt  

 de gældende bestemmelser om økonomisk støtte til betaling af husleje,  

 boligindskud mv.
Saneringsselskabets endelige vedtagelse af en saneringsplan  

 må tidligst ske 6 uger efter, at forslag er offentliggjort, jfr. 1. pkt.
Den  

 vedtagne saneringsplan offentliggøres for ejere og lejere på tilsvarende måde  

 som nævnt i 1. pkt.
I kommunen må den vedtagne saneringsplan ikke forelægges  

 kommunalbestyrelsen til endelig stillingtagen, jfr. § 12, stk. 1, før  

 tidligst  

 6 uger efter vedtagelsen i selskabet.
Bemærkninger og ændringsforslag, der  

 er fremsendt fra de berørte ejere og lejere, og som ikke er indarbejdet i den  

 endelige saneringsplan, skal medsendes til kommunen.
Stk. 2. Såfremt en  

 saneringsplan agtes vedtaget af en kommunalbestyrelse, skal denne på  

 tilsvarende måde oplyse om den påtænkte saneringsplan senest 6 uger, før  

 planen indstilles til kommunalbestyrelsens endelige vedtagelse i henhold til  

 § 9, stk. 1." Der er ikke i loven fastsat  

 regler om, hvilken procedure der skal følges i forbindelse med ændring af en  

 saneringsplan.  

 I overensstemmelse med almindelige retlige synspunkter må det derfor som  

 udgangspunkt lægges til grund, at en ændring skal gennemføres ved vedtagelse  

 af en ny plan eller et tillæg til den bestående plan i overensstemmelse med  

 ovennævnte regler.
 Boligstyrelsen har, som det  

 ses ovenfor, oplyst, at denne fremgangsmåde følges i praksis, dog med den  

 modifikation, at mindre væsentlige ændringer, der kun har betydning for en  

 eller  

 ganske få umiddelbart nærliggende ejendomme, kan gennemføres uden  

 projektoffentlighed,  

 men ved nabohøring.
Efter min opfattelse  

 tilgodeser en sådan procedure fuldt ud de synspunkter, der ligger til grund  

 for den ovenfor citerede bestemmelse om sikring af partsindflydelse.
Den er  

 ligeledes i overensstemmelse med den ordning, der er gennemført i andre dele  

 af  

 planlovgivningen, f.eks. kommuneplanlovens § 47, stk. 5. På denne baggrund  

 kan  

 den omtalte praksis ikke give mig anledning til bemærkninger.
Efter min  

 mening er der tale om en - bedømt i forhold til det underliggende  

 retsgrundlag  

 - forholdsvis selvstændig retsdannelse.
Saneringsloven er imidlertid ophævet  

 og afløst af byfornyelsesloven og har kun gyldighed for så vidt angår  

 saneringsplaner, som er vedtaget før 31. december 1984, jf. lov om  

 byfornyelse  

 § 90, stk. 4. Under hensyn hertil og til, at der i byfornyelsesloven (§ 6)  

 er sket en koordinering af byfornyelsesforanstaltninger og  

 planlægningsbestemmelserne  

 i kommuneplanloven, har jeg ikke fundet grundlag for at foretage videre  

 vedrørende dette spørgsmål.
 I den foreliggende sag har  

 styrelsen anset kravet om nabohøring for opfyldt ved saneringsselskabets  

 forespørgsel  

 til formanden for ejerlejlighedsforeningen.
 Boligstyrelsen synes hermed  

 at have lagt til grund, at der generelt kan regnes med en formodning for, at  

 formænd for ejerlejlighedsforeninger, lejerforeninger o. lign. kan anses  

 for repræsentanter for medlemmerne ved udøvelsen af rettighedsinteresser, jf.  

 forvaltningslovens § 8. Denne opfattelse, der hverken har støtte i  

 lovgivningen eller i almindelige synspunkter vedrørende partsmedvirken, kan  

 efter min mening ikke anses for holdbar, jf. herved også Peter Blok,  

 Ejerlejligheder,  

 2. udgave, 1982, s. 509, for så vidt angår forholdet mellem ejerforeningen og  

 de enkelte medlemmers privatretlige positioner.
