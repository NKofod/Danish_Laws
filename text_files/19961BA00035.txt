Nr BSF 35 Forslag til folketingsbeslutning om afvikling af lejeværdien Fremsat af Peter Brixtofte (V) Mariann Fischer Boel (V) Svend Aage Jensby  

 (V) Flemming Hansen (KF) Brian Mikkelsen (KF) Gitte Seeberg (KF) den 24. oktober 1996 Folketinget opfordrer regeringen til at fremsætte lovforslag om afvikling af lejeværdien.
Bemærkninger til forslaget Overskud af egen bolig indgår i kapitalindkomsten og beregnes som  

 lejeværdien af egen bolig fratrukket et standardfradrag på 3.000 kr.  

 Standardfradraget gælder kun enfamilieshuse og sommerhuse.
Lejeværdien beregnes som 2 pct. af ejendomsværdien for den del, der ligger  

 under 1.534.800 kr., og som 6 pct. for den del, der ligger over.
For  

 folkepensionister beregnes lejeværdien som 1 pct. af de første 1.534.800 kr.  

 og 6 pct. af et eventuelt overskydende beløb.
Det foreslås, at lejeværdibeskatningen afvikles over 2 år.
I praksis skal  

 det ske ved at halvere samtlige satser i 1997. I 1998 afskaffes lejeværdien  

 helt.
En naturlig konsekvens af afviklingen af lejeværdibeskatningen er, at  

 standardfradraget afvikles i samme takt.
Skat af lejeværdi er skat på en fiktiv indkomst.
Man kan leve af afkastet  

 på en obligationsbeholdning, men ikke af afkastet fra de mursten, der udgør  

 boligen.
Lejeværdibeskatningen er en urimelig misundelsesskat.
Derfor skal den  

 fjernes hurtigst muligt.
Skriftlig fremsættelse Peter Brixtofte (V):
 Som ordfører for forslagsstillerne tillader jeg jeg mig hermed at  

 fremsætte:
 Forslag til folketingsbeslutning om afvikling af lejeværdien.
(Beslutningsforslag nr.
B 35).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
