 I henhold til § 20, stk. 4, § 21, stk. 6, og § 33, stk. 3, i lov nr. 195  

 af 26. maj 1965 om saltvandsfiskeri, som ændret ved lov nr. 163 af 28. april  

 1971, § 40, stk. 3, og § 64, stk. 3, i lov nr. 66 af 23. marts 1965 om  

 ferskvandsfiskeri, samt § 11 og § 14, stk. 3, i lov nr. 67 af 23. marts 1965  

 om fiskeri i Randers Fjord og Gudenå m.m. fastsættes:
 § 1.  I Nissum Fjord, Ringkøbing Fjord, Randers Fjord,  

 Stadil Fjord og Ho Bugt samt i alle ferske vande er helt fredet fra 1.  

 november til 31. januar, begge dage medregnet.
 § 2.  I Nissum Fjord, Ringkøbing Fjord, Randers Fjord,  

 Stadil Fjord og Ho Bugt samt i alle ferske vande fastsættes et mindstemål for  

 helt på 360 mm, regnet fra snudespids til halefinnens spids.
 § 3.  Helt, der er fredet, jfr. § 1, og helt, der ikke  

 opfylder det fastsatte mindstemål, jfr. § 2, må ikke dræbes, beholdes om  

 bord, landes, transporteres, opbevares, sælges eller udbydes til salg, men  

 skal straks genudsættes, så vidt muligt i levende tilstand.
 § 4.  Overtrædelse af § 3 straffes med bøde.
 Stk. 2.  Med hensyn til konfiskation gælder borgerlig  

 straffelovs regler.
 § 5.  Bekendtgørelsen træder i kraft den 1. november  

 1982.
 Stk. 2.  Bekendtgørelsen gælder indtil 31. oktober 1987.
