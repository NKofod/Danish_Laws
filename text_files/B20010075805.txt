Bekendtgørelse om indhentning af tilbud  

 i bygge- og anlægssektoren I medfør af § 3 i lov nr. 450 af 7. juni 2001 om indhentning af  

 tilbud i bygge- og anlægssektoren fastsættes:
Bekendtgørelsens dækningsområde § 1. Bekendtgørelsen gælder for  

 indhentning af tilbud på udførelse eller projektering og  

 udførelse (totalentreprise) af offentlige bygge- og  

 anlægsopgaver, som er omfattet af lov om indhentning af tilbud i bygge-  

 og anlægssektoren § 1, stk. 1 og 2, og for tildeling af ordren.
 Stk. 2. Bekendtgørelsens §§ 17   24 gælder  

 tilbudsgiveres (entreprenørers) indhentning af tilbud hos  

 underentreprenører til brug for afgivelse af tilbud på en  

 offentlig bygge- og anlægsopgave og tildeling af ordren.
 Stk. 3. Bekendtgørelsen gælder dog ikke for  

 opgaver, der udbydes af en offentlig virksomhed, der drives på et  

 forretningsmæssigt grundlag, og hvor lov nr. 228 af 19. maj 1971 om  

 statens byggevirksomhed m.v. ikke finder anvendelse.
Indhentning af tilbud § 2. Ved offentlige bygge- og anlægsarbejder  

 indhentes tilbud ved offentlig eller begrænset licitation eller ved  

 underhåndsbud.
Udbyder kan frit vælge mellem disse former for  

 indhentning af tilbud, jf. dog §§ 3 og 13.
 Stk. 2. Udbyder skal udnytte de muligheder, der findes  

 for at skabe tilstrækkelig konkurrence.
 Stk. 3. Arbejde i regning kan anvendes, når  

 særlige grunde foreligger.
 § 3. Udbyder kan indhente tilbud til brug for  

 indgåelse af en rammeaftale.
Stk. 2. Ved rammeaftale forstås i denne  

 bekendtgørelse en aftale mellem en udbyder og en virksomhed om mulig  

 udførelse af bygge- og anlægsarbejder af samme karakter i  

 løbet af en given periode.
Ved rammeaftalen fastsættes de  

 betingelser, som skal gælde for konkrete kontrakter, som indgås i  

 løbet af perioden, f.eks. med hensyn til kvalitet, pris og  

 mængde/omfang.
 Stk. 3. En rammeaftale kan alene indgås efter  

 indhentning af tilbud herpå i en offentlig eller begrænset  

 licitation.
 Stk. 4. En rammeaftale må ikke benyttes til at  

 hindre konkurrencen.
Stk. 5. Kontrakter baseret på en rammeaftale kan  

 alene indgås mellem den udbyder og den virksomhed, som er parter i  

 aftalen, og skal følge de vilkår, der er fastsat i aftalen.
Om  

 nødvendigt kan udbyder anmode virksomheden om at supplere sit tilbud  

 til brug for kontraktindgåelsen.
Dette må dog ikke medføre  

 væsentlige ændringer i aftalevilkårene.
 Stk. 6. En rammeaftale må højst gælde  

 for en periode på 4 år.
 § 4. Udbyderen må ikke byde på eget  

 arbejde, jf. dog stk. 2. Som udbyder anses også virksomheder med  

 indbyrdes forbindelse som nævnt i § 5, stk. 2.
 Stk. 2. Stk. 1 er dog ikke til hinder for, at en  

 statslig, amtskommunal eller kommunal udbyder kan afgive kontrolbud på  

 bygge- og anlægsopgaver, der udbydes af henholdsvis staten, amtet eller  

 kommunen.
 § 5. Udbyder må ikke indhente tilbud  

 på udførelse eller projektering og udførelse  

 (totalentreprise) fra virksomheder, som på samme arbejde varetager  

 eller har varetaget funktioner som rådgiver, forretningsfører  

 eller byggeadministrator for udbyder.
Stk. 2. To virksomheder anses som én  

 virksomhed 1)	hvis den ene virksomhed ejer mere end 20 pct. af den anden  

 virksomhed, eller 2)	hvis virksomhederne har fælles forbindelse i form af  

 bestemmende indflydelse fra eller til en fond, et holding-selskab eller et  

 andet selskab.
 Stk. 3. Udbyderen kan forpligte de bydende og sine  

 aftaleparter til at gøre opmærksom på forhold, der kan  

 falde ind under bestemmelserne i stk. 1 og 2.
Generelt om begrænset licitation § 6. Ved begrænset licitation skal normalt  

 indbydes mellem 5 og 7 bydende.
Udbyder kan dog indbyde ned til 3 bydende,  

 såfremt udbyder vurderer, at der herved skabes tilstrækkelig  

 konkurrence, jf. § 2, stk. 2.
Begrænset licitation med  

 prækvalifikation § 7. Ved begrænset licitation kan udbyderen  

 gennemføre en prækvalifikationsrunde ved at indkalde mulige  

 tilbudsgivere ved offentliggørelse af en udbudsannonce i pressen eller  

 i elektroniske medier.
I udbudsannoncen skal angives en frist på  

 mindst 15 arbejdsdage til at anmelde interesse i at deltage i  

 licitationen.
Stk. 2. Udbyderen skal i udbudsannoncen tillige  

 angive, 1)	om opgaven vil blive tildelt efter kriteriet laveste bud eller efter  

 kriteriet det økonomisk mest fordelagtige bud, jf. § 10, stk. 1 og 2)	hvor mange bydende, der vil blive opfordret til at afgive tilbud,  

 jf. § 6.
Stk. 3. Udbyder udvælger de bydende på  

 grundlag af oplysninger om disses økonomiske og tekniske  

 formåen.
Til brug herfor kan udbyderen kræve dokumentation for,  

 at disse økonomisk og teknisk er i stand til at udføre opgaven,  

 jf. stk. 4 og 5. Udbyderen skal i udbudsannoncen nærmere anføre,  

 hvilken dokumentation, der i givet fald skal fremlægges.
Udbyderen kan til enhver tid udelukke bydende i de tilfælde, der er  

 nævnt i § 9.
 Stk. 4. Virksomhedens økonomiske formåen kan  

 godtgøres ved fremlæggelse af årsregnskaber for de sidste  

 3 år, ved fremlæggelse af et perioderegnskab for virksomheden for  

 tiden fra det seneste årsregnskab, ved fremlæggelse af  

 bankoplysning for virksomheden eller på anden måde, som udbyderen  

 finder egnet.
Stk. 5. Virksomhedens tekniske formåen kan  

 godtgøres ved 1)	fremlæggelse af en liste over de betydeligste arbejder,  

 virksomheden har udført de seneste 5 år, eventuelt med kopi af  

 afleveringsrapporter, 2)	redegørelse for virksomhedens erfaringer med lignende  

 opgaver, som den, der udbydes, 3)	oplysning om, hvordan virksomheden normalt sikrer, at der sker  

 kvalitetssikring af de arbejder, virksomheden udfører, herunder om  

 virksomheden er certificeret, 4)	oplysning om, hvordan virksomheden i forbindelse med de senest  

 udførte arbejder har sikret, at arbejdet kunne udføres  

 sikkerheds- og sundhedsmæssigt forsvarligt, 5)	oplysning om virksomhedens håndtering af  

 miljøforhold, 6)	redegørelse for virksomhedens antal beskæftigede og  

 hvor mange heraf, der vil deltage i udførelsen af opgaven, samt  

 oplysning om disses uddannelse og ansættelsesforhold, eller på  

 anden måde, som udbyderen finder egnet.
 Stk. 6. Ved udvælgelsen af de bydende må kun  

 én virksomhed indbydes fra en kreds af virksomheder med indbyrdes  

 forbindelse som nævnt i §5, stk. 2.
Begrænset licitation uden  

 prækvalifikation § 8. Ved indbydelse til en begrænset  

 licitation uden forudgående prækvalifikation, jf. § 6,  

 gælder at:
1)	fra en kreds af virksomheder med indbyrdes forbindelse som  

 nævnt i § 5, stk. 2 må kun én virksomhed indbydes, 2)	mindst 2 af de indbudte skal være fra områder uden for  

 det lokale område, dog mindst 1, hvis der kun indbydes 3 bydende, jf. §  

 6, og 3)	udbydere med vedvarende bygge- og anlægsvirksomhed ikke  

 må indbyde den samme kreds af virksomheder ved hvert udbud.
 Stk. 2. Når kun bestemte virksomheder har praktisk  

 mulighed for at udføre arbejdet, kan bestemmelserne i stk. 1,  

 fraviges.
 Stk. 3. Det skal af indbydelsen fremgå, om opgaven  

 vil blive tildelt efter kriteriet laveste bud eller efter kriteriet  

 økonomisk mest fordelagtige bud, jf. § 10, stk. 1.
Udelukkelsesgrunde § 9. Udbyderen kan udelukke bydende i  

 følgende tilfælde:
1)	hvis den bydende ikke er myndig, er under værgemål efter  

 værgemålslovens § 5 eller samværgemål efter  

 værgemålslovens § 7, 2)	hvis den bydende er i betalingsstandsning eller under  

 konkursbehandling, 3)	hvis den bydende er dømt for strafbart forhold, der begrunder  

 en nærliggende fare for, at vedkommende ikke kan udføre opgaven  

 på forsvarlig måde, eller 4)	hvis den bydende har gjort sig skyldig i grov eller gentagen  

 forsømmelse i udøvelsen af sin virksomhed og de udviste forhold  

 medfører risiko for, at vedkommende ikke fremtidig vil udøve  

 sådan virksomhed på forsvarlig måde.
Tildelingskriterier § 10. Når tilbud er indhentet ved offentlig  

 eller begrænset licitation, tildeles bygge- og anlægsopgaven,  

 medmindre licitationen annulleres, efter følgende kriterier 1)	det laveste bud, eller 2)	det økonomisk mest fordelagtige bud under hensyntagen til  

 forskellige kriterier, som varierer efter den pågældende  

 kontrakt, f.eks. kvalitet, pris, byggetid, driftsomkostninger, rentabilitet,  

 teknisk værdi, påvirkning af miljøet, arkitektur og  

 funktion.
Stk. 2. Ved tildeling af opgaven efter kriteriet  

 økonomisk mest fordelagtige bud skal udbyderen senest i  

 licitationsbetingelserne angive de underkriterier, der vil blive anvendt.  

 Disse kriterier skal angives i prioriteret rækkefølge, med  

 mindre dette ikke er muligt.
Det skal i alle tilfælde særligt  

 angives, med hvilken vægt prisen vil indgå i  

 tilbudsvurderingen.
Forhandling med de bydende ved licitation § 11. Når udbyder ved tildeling af opgaven  

 efter kriteriet økonomisk mest fordelagtige bud ikke i  

 licitationsbetingelserne har givet afkald på forhandling om de modtagne  

 tilbud, skal udbyder ved eventuelle forhandlinger overholde principperne i  

 stk. 2-7.
 Stk. 2. Udbyder skal senest ved forhandlingernes  

 påbegyndelse over for de berørte tilbudsgivere, jf. stk. 3,  

 skriftligt tilkendegive, hvilken procedure, der vil blive fulgt, herunder om  

 forhandlingerne vil forløbe i flere faser.
 Stk. 3. Udbyder skal i den indledende fase af  

 forhandlingerne tilbyde at forhandle med alle tilbudsgivere, der har  

 overholdt licitationsbetingelsernes mindstekrav.
Stk. 4. Under forhandlingerne skal udbyder sikre, at alle  

 tilbudsgivere behandles ens.
Navnlig må udbyder ikke udøve  

 forskelsbehandling ved at give oplysninger, som kan stille nogle  

 tilbudsgivere bedre end andre.
Stk. 5. Udbyder skal føre forhandlingen om det  

 enkelte bud inden for buddets egne rammer.
Udbyder må ikke under  

 forhandlingerne give oplysninger til en tilbudsgiver om andre tilbudsgiveres  

 løsninger eller priser, med mindre sådanne oplysninger allerede  

 er offentligt tilgængelige.
 Stk. 6. Dialogen mellem udbyder og tilbudsgiver kan have  

 karakter af såvel teknisk afklaring vedrørende de afgivne tilbud  

 som forhandling af elementer i tilbuddet, herunder priser.
 Stk. 7. Forhandlingerne må ikke føre til, at  

 opgavens karakter ændres væsentligt, eller til, at de valgte  

 tildelingskriterier, deres prioritering eller vægtning, jf. § 10, stk.  

 2, ændres.
 Stk. 8. Ved tildeling af opgaven efter kriteriet det  

 laveste bud kan udbyder kun forhandle med lavestbydende.
Underhåndsbud § 12. Udbyder kan ved indhentning af  

 underhåndsbud anvende de tildelingskriterier, som er angivet i § 10,  

 stk. 1.
 Stk. 2. Hvis der ved tildelingen af opgaven alene vil  

 blive lagt vægt på prisen, skal udbyder meddele dette ved  

 opfordringen til at byde.
 Stk. 3. Udbyder skal ved indhentning af  

 underhåndsbud overholde bestemmelserne i § 8, stk. 1, nr. 1 og 3.
 § 13. Ved følgende arbejder kan udbyder  

 alene indhente underhåndsbud i de i stk. 2 og 3 nævnte  

 tilfælde:
1)	bygge- og anlægsopgaver, der udbydes af statslige,  

 amtskommunale, kommunale og kirkelige myndigheder, 2)	arbejder, der får tilsagn om offentlig støtte efter lov  

 om almene boliger samt støttede private andelsboliger m.v., 3)	arbejder, der får tilsagn om offentlig støtte efter lov  

 om byfornyelse eller lov om byfornyelse og boligforbedring, 4)	andre bygge- og anlægsarbejder, når vedkommende styrelse  

 sætter bekendtgørelsen i kraft for arbejder, hvortil der ydes  

 statsstøtte eller statslig udgiftsrefusion, eller hvor arbejdet i  

 øvrigt helt eller delvist finansieres over de årlige  

 bevillingslove.
 Stk. 2. Underhåndsbud kan indhentes på bygge-  

 og anlægsarbejder med en anslået samlet værdi ekskl. moms  

 på 1 mio. kr. eller derunder.
Stk. 3. Underhåndsbud kan herudover  

 indhentes 1)	på delarbejder, hvis anslåede værdi ekskl. moms er  

 500.000 kr. eller derunder, forudsat den samlede værdi af disse  

 delarbejder ikke overstiger 20 pct. af de samlede arbejders værdi, 2)	på bygge- og anlægsarbejder, der udføres med  

 henblik på forsøg, forskning eller udvikling, f.eks. som  

 led i indgåelsen af en udviklingskontrakt med en statslig styrelse, jf.  

 dog § 14, stk. 2, 3)	på bygge- og anlægsarbejder, hvis omfang, kvalitet eller  

 tidsforløb kun med stor vanskelighed kan fastlægges i et  

 udbudsgrundlag, såsom visse restaurerings-, reparations- og  

 ombygningsarbejder, 4)	hvor der ikke ved licitation er indkommet et acceptabelt bud,  

 forudsat de oprindelige udbudsbetingelser ikke ændres  

 væsentligt, 5)	på bygge- og anlægsarbejder, der udføres som  

 supplerende arbejder til et arbejde, der har været udbudt i licitation,  

 når suppleringsarbejderne ikke var omfattet af det oprindelige udbud,  

 men på grund af uforudsete forhold er blevet nødvendige for  

 fuldførelse af arbejdet, forudsat, at ordren tildeles den virksomhed,  

 der udfører det oprindelige arbejde, 6)	på bygge- og anlægsarbejder, der udføres som en  

 gentagelse af et arbejde, der har været udbudt i licitation,  

 såfremt gentagelsesarbejdet falder inden for en tidsmæssig  

 afgrænset periode på 3 år, og det fremgik af det  

 oprindelige udbudsmateriale, at gentagelsesarbejdet kan udføres uden  

 afholdelse af ny licitation, forudsat, at ordren tildeles den virksomhed, der  

 udførte det oprindelige arbejde, 7)	hvor kun en bestemt virksomhed kan udføre arbejdet, 8)	i større byggesager, der udføres med offentlig  

 støtte efter §§ 100, 115, 140 og 160 b, i lov om almene boliger samt  

 støttede private andelsboliger m.v., hvor entreprenøren  

 påtager sig ganske særlige opgaver i forbindelse med  

 planlægningen og gennemførelsen af byggeriet, 9)	hvor bygge- og anlægsarbejder fortsættes på en  

 tilgrænsende byggeplads, uden at den oprindelige byggeplads har  

 været forladt af den oprindelige entreprenør.
Det er en  

 forudsætning, at det oprindelige arbejde har været udbudt i  

 licitation, og at videreførelse ved fortsættelsesarbejder kan  

 ske i den ønskede kvalitet og indebærer besparelser i forhold  

 til nyetablering af byggepladsen, 10)	ved udførelsen af nødvendige arbejder, der af  

 sikkerhedsmæssige grunde ikke kan udsættes.
 Supplerende regler for byggearbejder efter lov om almene  

 boliger samt støttede private andelsboliger m.v.
 § 14. Ved byggearbejder, der udføres med  

 offentlig støtte efter §§ 100, 115, 140 og 160 b, i lov om almene  

 boliger samt støttede private andelsboliger m.v., skal anvendelsen af  

 underhåndsbud godkendes af kommunalbestyrelsen eller amtsrådet.  

 De arbejder, der ikke er omfattet af underhåndsbudet, skal udbydes i  

 licitation.
 Stk. 2. Ved byggearbejder, som nævnt i stk. 1, skal  

 dog 60 pct. af arbejderne udbydes i licitation, når arbejderne  

 udføres med henblik på forsøg, forskning eller udvikling.  

 Bestemmelsen kan fraviges, hvis udbyderen har indhentet en erklæring  

 fra By- og Boligministeriet om, at betingelserne for ydelse af tilskud er  

 opfyldt.
§ 15. Ved opførelse af støttede  

 private andelsboliger kan kommunalbestyrelsen godkende, at indtil 60 pct. af  

 byggearbejderne udføres af bygherrens egne ansatte.
Sådanne  

 arbejder skal ikke udbydes i konkurrence.
Arbejder, som ikke udføres  

 af bygherrens egne ansatte, skal udbydes.
Stk. 2. Kommunalbestyrelsen skal i forbindelse med  

 godkendelse af den endelige anskaffelsessum påse, at der foreligger  

 dokumentation for bygherrens forbrug af timer til udførelse af de  

 pågældende arbejder.
Dokumentationen kan fremlægges i form  

 af regnskabsbilag svarende til dem, som ville være blevet  

 udfærdiget, hvis arbejdet ikke var udført af bygherrens egne  

 ansatte.
Supplerende regler ved byfornyelsesarbejder § 16. Ved arbejder, der udføres med  

 offentlig støtte efter lov om byfornyelse, kan kommunalbestyrelsen  

 godkende, at arbejdet udføres af bygherren selv eller af bygherrens  

 egne ansatte (arbejde i eget regi).
 Stk. 2. Kommunalbestyrelsen skal påse, at  

 såvel prisen som kvaliteten af det arbejde, som bygherren  

 udfører i eget regi, er rimelig, samt at der foreligger den  

 fornødne dokumentation for bygherrens forbrug af timer til  

 udførelse af arbejdet.
Stk. 3. En kommune kan ikke udføre arbejde i eget  

 regi.
Kommunen kan dog udføre kommunale anlægsarbejder, som  

 får offentlig støtte efter § 7 i lov om byfornyelse, i eget  

 regi.
De arbejder, som ikke udføres i kommunens eget regi, skal  

 udbydes i konkurrence.
Stk. 4. Ved arbejder, der udføres med offentlig  

 støtte efter lov om byfornyelse, skal anvendelsen af  

 underhåndsbud og arbejde i regning godkendes af kommunalbestyrelsen.
De  

 arbejder, der ikke er omfattet af underhåndsbudet eller ikke  

 udføres i regning, skal udbydes i licitation.
Regler for tilbudsgiveres (entreprenørers)  

 indhentning af tilbud hos underentreprenører ved offentlige bygge- og  

 anlægsopgaver § 17. Når en entreprenør er indbudt  

 til at afgive underhåndsbud på et offentligt bygge- og  

 anlægsarbejde, kan entreprenøren også selv indhente tilbud  

 ved underhåndsbud hos mulige underentreprenører.
 Stk. 2. Entreprenøren kan herudover indhente  

 tilbud ved underhåndsbud hos mulige underentreprenører,  

 når den enkelte underentreprise har en anslået værdi  

 eksklusive moms på 500.000 kr. eller derunder.
 Stk. 3. I øvrige tilfælde skal  

 entreprenøren indhente tilbud ved offentlig eller begrænset  

 licitation.
 Stk. 4. Entreprenøren skal ved tilbudsindhentning  

 til brug for offentlige bygge- og anlægsopgaver udnytte de muligheder,  

 der findes for at skabe tilstrækkelig konkurrence.
 Stk. 5. Arbejde i regning kan anvendes, når  

 særlige grunde foreligger.
 § 18. Entreprenøren kan ved indhentning af  

 underhåndsbud anvende de tildelingskriterier, som er angivet i § 10,  

 stk. 1.
 Stk. 2. Hvis der ved tildelingen af opgaven alene vil  

 blive lagt vægt på prisen, skal entreprenøren meddele  

 dette ved opfordringen til at byde.
 § 19. Entreprenøren kan benytte proceduren  

 for gennemførelse af prækvalifikation som fastsat i § 7.
 § 20. Entreprenøren skal ved afholdelse af  

 offentlig eller begrænset licitation anvende tildelingskriterierne som  

 angivet i § 10.
 § 21. Når en entreprenør til brug for  

 tildeling af opgaven som underentreprenør afholder licitation med  

 tildelingskriteriet økonomisk mest fordelagtige bud og i forbindelse  

 hermed vælger at gennemføre forhandlinger med de bydende, skal  

 entreprenøren overholde principperne i § 11, stk. 2   7.
 § 22. Entreprenøren kan anvende proceduren  

 for indgåelse af rammeaftaler som fastsat i § 3.
 Stk. 2. En rammeaftale, der indgås mellem en  

 entreprenør og en underentreprenør, må dog højst  

 gælde for en periode på 2 år.
 § 23. Entreprenøren må ikke til brug  

 for afgivelse af tilbud på udførelse eller projektering og  

 udførelse (totalentreprise) indhente tilbud fra virksomheder, som  

 på samme arbejde varetager eller har varetaget funktioner som  

 rådgiver, forretningsfører eller byggeadministrator for udbyder  

 (bygherren).
Stk. 2. For dette forhold gælder endvidere, at to  

 virksomheder anses som én virksomhed 1)	hvis den ene virksomhed ejer mere end 20 pct. af den anden  

 virksomhed, eller 2)	hvis virksomhederne har fælles forbindelse i form af  

 bestemmende indflydelse fra eller til en fond, et holding-selskab eller et  

 andet selskab.
 Stk. 3. Entreprenøren kan forpligte de bydende og  

 sine aftaleparter til at gøre opmærksom på forhold, der  

 kan falde ind under bestemmelserne i stk. 1 og 2.
Klageadgang § 24. Spørgsmål om overtrædelse  

 af bestemmelser i denne bekendtgørelse kan indbringes for  

 Klagenævnet for Udbud, jf. lov om indhentning af tilbud i bygge- og  

 anlægssektoren § 13.
Ikrafttræden § 25. Bekendtgørelsen træder i kraft  

 den 1. september 2001 og har virkning for opgaver, der udbydes efter dette  

 tidspunkt.
 Stk. 2. Cirkulære nr. 50 af 14. april 1989 om udbud  

 af bygge- og anlægsarbejder ophæves.
 Stk. 3. Bekendtgørelse nr. 311 af 19. maj 1999 om udbud m.v.  

 af bygge- og anlægsarbejder efter lov om byfornyelse ophæves.
