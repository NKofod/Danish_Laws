Nr BTL 169 Betænkning over Forslag til lov om ændring af forskellige  

 pensionsbestemmelser   

 Nr L 169 1995-96, 1. samling Afgivet af Uddannelsesudvalget Afgivet: 19960326 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de stillede  

 ændringsforslag.
 Et mindretal (Enhedslistens medlem af udvalget) vil stemme hverken  

 for eller imod lovforslaget og de stillede ændringsforslag.
Mindretallet finder, at de pensionsordninger, som lovforslaget tager sigte  

 på at ajourføre, blåstempler en urimelig social opdeling af pensionisternes  

 levevilkår.
Mindretallet lægger i sin stemmeafgivning vægten på lovens  

 ajourførende karakter.
 ÆndringsforslagAf undervisningsministeren, tiltrådt af et  

flertal (udvalget med undtagelse af EL):
 Til § 1 1) Paragraffen affattes således:
 »§ 1 I lov om friskoler og private grundskoler m.v., jf.  

 lovbekendtgørelse nr. 524 af 22. juni 1995, foretages følgende ændringer:
 1. § 7 affattes således:
»§ 7. For ledere, lærere og børnehaveklasseledere skal løn-  

 og ansættelsesvilkår følge de af finansministeren aftalte eller fastsatte  

 bestemmelser, herunder vedrørende pensionsforhold.« 2. § 10, stk. 3, affattes således:
»Stk. 3. Det gennemsnitlige tilskud pr. årselev fastsættes på  

 de årlige finanslove med udgangspunkt i summen af 1) den seneste regnskabsopgjorte udgift pr. elev i folkeskolen eksklusiv  

 udgiften til pension og 2) 15 pct. af den beregnede årlige pensionsgivende lønudgift på alle frie  

 grundskoler til ledere, lærere og børnehaveklasseledere ansat den 5.  

 september 1995 delt med det samlede elevtal pr. 5. september 1995. Dog indgår  

 den pensionsgivende lønudgift i forbindelse med kostafdelinger og elever med  

 svære handicap ikke i beregningen.« 3. I § 10 indsættes efter stk. 3 som nyt stykke:
»Stk. 4. Beløbene i stk. 3, nr. 1 og 2, pris- og lønreguleres  

 frem til det pågældende finansår.« 4. I § 11, stk. 5 og 6, og § 19, stk. 1, 2.  

 pkt., ændres »§ 10, stk. 3« til: »§ 10, stk. 3 og 4«.
5. I § 26, stk. 2, ændres », jf. § 10, stk. 3«  

 til: »efter § 10, stk. 3, nr. 1, og stk. 4«.' Til § 2 2) I den under nr. 1 foreslåede affattelse af §  

 17 indsættes efter »forstandere«: »,  

 viceforstandere«.
 3) Efter nr. 2 indsættes som nyt nummer:
»01. § 30 og overskriften hertil ophæves.« Til § 12 4) Paragraffen affattes således:
»§ 12 Loven træder i kraft den 1. juli 1996, dog træder § 1,  

 nr. 2-5, først i kraft den 1. januar 1997.« Bemærkninger Til nr. 1 § 1, nr. 1, er uændret i forhold til lovforslaget, men medtaget  

 af redaktionelle grunde.
Der henvises til bemærkningerne til lovforslaget.
Det er en forudsætning for forslaget til ændringen i § 1, nr. 2 og 3, at  

 pensionsomlægningen ikke betyder merudgifter for skolerne som helhed.
Derfor  

 forhøjes de frie grundskolers generelle driftstilskud med 15 pct. af samtlige  

 skolers beregnede lønudgift til ledere, lærere og børnehaveklasseledere, der  

 er ansat pr. 5. september 1995 som kompensation for udgifter til pension  

 fremover.
Dog medregnes ikke pensionsgivende lønudgift vedrørende  

 kostafdelinger og elever med svære handicap.
Forhøjelsen beregnes en gang for  

 alle med udgangspunkt i lønudgiften og antallet af elever i 1995 og reguleres  

 fremover alene som følge af pris- og lønudviklingen.
Ministeriets  

 udgiftsramme forhøjes samtidig svarende til de nævnte 15 pct. af  

 lønudgifterne. Ændringsforslaget indebærer desuden, at folkeskolens udgifter  

 til pension ikke skal indgå i de senest regnskabsopgjorte udgifter pr. elev i  

 folkeskolen, der ligger til grund for det gennemsnitlige tilskud pr. årselev.
 Den foreslåede ændring i § 1, nr. 4, er en konsekvens af ændringerne i §  

 1, nr. 2 og 3.
 Den foreslåede ændring i § 1, nr. 5, indebærer, at kommunernes bidrag pr.  

 elev, der fastsættes på de årlige finanslove, skal sættes i relation til  

 statens generelle driftstilskud pr. årselev eksklusiv udgifterne vedrørende  

 pension.
 Til nr. 2 og 3 Ændringsforslagene er tekniske konsekvensændringer, som ved  

 en forglemmelse ikke blev taget med i det oprindelige lovforslag.
Til nr. 4 Ikrafttrædelsesdatoen er uændret i forhold til det fremsatte  

 lovforslag.
De foreslåede ændringer i ændringsforslag nr. 1, bortset fra  

 ændringen vedrørende § 1, nr. 1, træder dog først i kraft den 1. januar 1997.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
