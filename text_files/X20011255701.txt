Kapitaludvidelse med begrænset  

 udbytteret efter skattefri aktieombytning I november 2000 meddelte en told- og skatteregion tilladelse til, at  

 samtlige A's anparter i et driftselskab kunne ombyttes skattefrit med  

 anparter i et nystiftet holdingselskab.
Koncernen rettede i august 2001 henvendelse til skattemyndighederne, da  

 man gerne ville foretage en kapitaludvidelse og lade en ledende medarbejder  

 tegne nye anparter i driftsselskabet.
Medarbejderen ville herved opnå  

 en ejerandel på 25 pct. i selskabet.
De resterende 75 pct. ville  

 fortsat være ejet af holdingselskabet.
Baggrunden for ændringerne i ejerstrukturen var, at den ledende  

 medarbejder havde en yderst fremtrædende funktion i selskabet.
Ved  

 nytegningen af anparterne forventede man at knytte medarbejderen  

 tættere til virksomheden, ligesom medarbejderen via sit ejerskab  

 forventedes at få et incitament til at bevare tilknytningen og til at  

 fortsætte sit ansættelsesforhold i selskabet.
Der var i den forbindelse henset til, at medarbejderen ikke på  

 nuværende tidspunkt havde nogen konkurrenceklausul, hvorfor der var en  

 vis risiko for, at han ville starte egen virksomhed i konkurrence med  

 koncernen eller forlade denne til fordel for en konkurrent.
Man  

 ønskede at eliminere denne risiko ved at lade medarbejderen blive  

 medejer i koncernen.
Den ledende medarbejder var ikke i stand til at rejse en kapital, der gav  

 mulighed for at erhverve 25 pct. af kapitalen til markedskurs.
Han ville  

 således alene være i stand til at rejse ca. kr. 600.000, hvilket  

 ikke var tilstrækkeligt til at opnå den af ham ønskede  

 ejerkapital.
Man ville derfor lade medarbejderen tegne B-aktier, der ikke gav  

 ret til udbytte, før der var blevet udloddet 8,5 mio. kr. til 75  

 pct.-aktionæren, holdingselskabet.
Der lå ikke på ansøgningstidspunktet en fri kapital  

 på 8,5 mio. kr. i selskabet.
Det var således oplyst, at det  

 hidtil havde været selskabets politik at udlodde hele årets  

 nettooverskud.
De fremtidige udbytteudlodninger vil således fremkomme  

 via selskabets indtjening.
 Ved fastsættelse af tegningskursen ville der blive taget hensyn til  

 den manglende udbytteret, således at tegningskursen for anparterne  

 ville komme til at svare til markedskursen og dermed vil ligge  

 væsentligt under den kurs, de ville have haft, såfremt der havde  

 været fuld udbytteret.
 Det var oplyst, at der ikke var planer om at foretage en  

 efterfølgende kapitalnedsættelse i driftsselskabet.
 Det var Told- og Skattestyrelsens opfattelse at det under de foreliggende  

 omstædigheder var  forretningsmæssigt velbegrundet at tilbyde en  

 ledende medarbejder at tegne aktier i virksomheden med henblik på at  

 knytte ham tættere til selskabets og dets udvikling.
Det blev overvejet, hvorvidt den beskrevne  kapitaludvidelse, der var  

 kombineret med en ændring i selskabets udbyttebestemmelser kunne  

 sidestilles med et salg af 25 pct. af anparterne fra den oprindelige  

 aktionær til den ledende medarbejder.
I visse situationer kan der ved  

 denne konstruktion opnås samme resultat som ved et direkte salg.
Efter  

 skattemyndighedernes praksis vil en kapitaludvidelse efterfulgt af  

 ændringer i udbyttebestemmelserne, der gennemføres med henblik  

 på at omgå det vilkår, der er blevet stillet i forbindelse  

 med den oprindelige tilladelse til skattefri aktieombytning, kunne  

 medføre tilbagekaldelse af den oprindelige tilladelse.
Det var dog Told- og Skattestyrelsens opfattelse, at opdelingen i  

 de to anpartsklasser i det konkrete tilfælde var en nødvendig  

 forholdsregel for at gøre medejerskabet økonomisk muligt for  

 medarbejderen.
Den ledende medarbejder var ikke i stand til at betale fuld  

 markedspris for aktierne, og begrænsningen i udbytteretten ville sket  

 med henblik at give ham mulighed for at opnå den ønskede  

 ejerandel af kapitalen.
Kapitaludvidelsen og opdeling i aktieklasser fandtes  

 således ikke i den konkrete sag at kunne sidestilles med et salg fra  

 den oprindelige til den nye anpartshaver med henblik på at omgå  

 det ved aktieombytningen stillede vilkår.
 Der blev i den forbindelse lagt vægt på rådgivers  

 tilkendegivelse af, at de midler, som den ledende medarbejder indskød  

 i selskabet ved kapitaludvidelsen, ikke skulle udloddes til den oprindelige  

 eneaktionær, men derimod ville forblive i selskabet, samt at der ikke i  

 forbindelse med kapitaltilførslen forventedes gennemført en  

 kapitalnedsættelse.
 Der blev endvidere lagt vægt på, at der var gået over to  

 år siden anpartsombytningen, samt at den kurs, medarbejderen skulle  

 tegne til, ville komme til at afspejle anparternes værdi, når der  

 var taget højde for den begrænsede ret til udbytte.
Told- og Skattestyrelsen fandt ud fra de ovenstående betragtninger,  

 at den beskrevne kapitaludvidelse kunne ske uden at være i strid med  

 den oprindelige tilladelse til skattefri aktieombytning.
Det blev i den  

 forbindelse bemærket, at kapitalnedsættelser inden for den  

 resterende vilkårsperiode på 3 år fra gennemførslen  

 af den skattefrie aktieombytning ville være omfattet af det oprindelige  

 vilkår, og derfor ville skulle anmeldes til told- og  

 skatteregionen.
