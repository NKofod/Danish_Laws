Skriftlig fremsættelse (5. april 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af merværdiafgiftsloven og lov om  

 afgift af lønsum (  

 Ændrede momsregler for visse hjemmeplejeydelser og  

 kunstdefinition samt indsættelse af hjemmel til modregning  

 af negative afgiftsbeløb i efterfølgende  

 indkomstår for visse lønsumsafgiftspligtige virksomheder) (Lovforslag nr.
L 224).
 Forslaget indeholder følgende dele:
 1.  

 	  

 Forslag om at gøre  

 visse hjemmeplejeydelser momspligtige.
 For at skabe ligestilling mellem leverandører af ydelser  

 visiteret efter § 71 i lov om social service og reglerne om frit  

 leverandørvalg  

 i hjemmeplejen (fritvalgsydelser), foreslås det, at der indføres momspligt  

 for  

 private virksomheder og selvejende institutioner, der leverer disse ydelser  

 til  

 borgerne og får betaling for ydelserne fra en kommune. Ændringen vil betyde,  

 at  

 virksomhederne får ret til at fradrage moms på deres indkøb og det vil derfor  

 være lige meget, om de bruger underleverandører eller ikke.
Kommunerne skal efter forslaget betale momsen på regningerne  

 fra virksomhederne.
Denne moms vil de kunne få refunderet gennem den  

 mellemkommunale momsudligningsordning.
 2.  

 	  

 Forslag om udvidelse  

 af momslovens kunstdefinition.
6. momsdirektiv giver mulighed for, at fotokunst sidestilles  

 med traditionel kunst.
Det foreslås, at denne mulighed udnyttes ved, at  

 fotografier bliver omfattet af momslovens definition af kunstgenstande.
Det  

 betyder, at der ved førstegangssalg af fotokunst, kun skal betales 20 pct. af  

 afgiftsgrundlaget i moms.
 3.  

 	  

 Forslag om  

 korrektion af forkert henvisning.
 Det foreslås, at to forkerte henvisninger i momslovens §§ 58  

 og 59 rettes.
 4.  

 	  

 Forslag om  

 lovhjemmel til modregning for negative afgiftsbeløb for visse virksomheder.
 Det forslås, at der i lov om lønsumsafgift indsættes en  

 hjemmel til at overføre negative afgiftsbeløb til efterfølgende års  

 angivelser.  

 Forslaget ændrer ikke gældende praksis.
 Det foreslås, at lovforslaget træder i kraft den 1. juli  

 2006.
 Forslagene om fritvalgsydelser og fotokunst skønnes at  

 medføre provenutab for staten på henholdsvis ca. 40 mio. kr. og 2 mio. kr.  

 årligt.
For nogle virksomheder vil forslaget om fritvalgsydelser  

 betyde, at de ikke mere har både momsfri- og momspligtige aktiviteter og  

 derfor  

 undgår de at beregne delvis momsfradragsret.
Det vil give en årlig besparelse  

 pr. virksomhed på ca. 245 kr.
Omvendt vil virksomheder, der nu kun har  

 momsfritagne  

 aktiviteter og derfor ikke er momsregistrerede, få en engangsudgift på ca.  

 110  

 kr. til momsregistrering og en årlig udgift til angivelse af moms på ca. 400  

 kr., 800 kr. eller 3000 kr. alt efter, om de skal foretage momsafregning  

 halvårligt, kvartalsvis eller månedsvis.
 Forslaget skønnes ikke at have nævneværdige administrative  

 konsekvenser for det offentlige.
 Den sene fremsættelse skyldes blandt andet, at forslaget har  

 beroet på et svar fra EU Kommissionen i forbindelse med ændringen af  

 momsreglerne for fritvalgsydelserne.
 Med disse bemærkninger skal jeg anbefale forslaget til Folketingets  

 velvillige behandling.
