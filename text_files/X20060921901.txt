Fuld  

 skattepligt ved ophold i forbindelse med varetagelse af gallerivirksomhed i  

 sommerbolig her i landet  fast driftssted Spørgsmål Vil spørgeren få  

 fast driftssted i Danmark, såfremt hun driver galleri fra sit sommerhus på  

 X-ø? Svar Ja.
Se  

 indstilling og begrundelse.
Beskrivelse af de faktiske forhold Spørgeren er  

 bosiddende i Schweiz og har igennem en årrække haft bopæl og været  

 skattemæssigt  

 hjemmehørende der.
Hun er begrænset skattepligtig til Danmark af en ejendom  

 på  

 X-ø. Ejendommen har pr. dispensation fået sommerhusstatus og må således  

 benyttes  

 i 6 måneder om året.
 Spørgeren er  

 billedkunstner og overvejer at indrette et galleri i sit sommerhus på X-ø.  

 Hun  

 vil sælge egne kunstværker, som er fremstillet og medbragt fra Schweiz, samt  

 eventuelt billeder, julekort m.m., som hun designer og udarbejder under sine  

 ophold i Danmark.
 Galleriet vil  

 efter det oplyste ikke have åbent alle ugedage, men udelukkende i 8-12  

 weekender  

 om året.
Repræsentantens opfattelse ifølge anmodning og bemærkninger til  

 sagsfremstilling Repræsentanten  

 er af den opfattelse, at der vil blive etableret fast driftssted i Danmark,  

 idet spørgeren gennem et fast forretningssted i Danmark udøver virksomhed i  

 den  

 hensigt at opnå fortjeneste.
Spørgeren skal derfor beskattes i Danmark som  

 begrænset skattepligtig af fortjenesten ved salg af kunst, jf.  

 kildeskattelovens § 2, stk. 1, nr. 4. Afgrænsningen af begrebet fast  

 driftssted  

 i denne bestemmelse sker ud fra artikel 5 i OECD's modeloverenskomst, jf.  

 dobbeltbeskatningsoverenskomsten mellem Schweiz og Danmark artikel 5 samt  

 pkt.  

 12 d i cirkulære nr. 135 af 4. november 1998 til kildeskatteloven.
SKATs indstilling og begrundelse Det følger af  

 kildeskattelovens § 7, at der indtræder fuld skattepligt for en person, der  

 erhverver bopæl her i landet, når personen tager ophold her i landet.  

 Kortvarigt ophold her i landet på grund af ferie eller lignende anses ikke  

 for  

 ophold i så henseende.
Efter det  

 oplyste ejer spørgeren og hendes ægtefælle en ejendom på X-ø, som har status  

 som helårsbolig, og der vil derfor indtræde fuld skattepligt for spørgeren,  

 såfremt hun tager ophold her i landet, som ikke har karakter af kortvarig  

 ferie  

 eller lignende.
Den omstændighed, at der er givet dispensation for  

 bopælspligten, medfører ikke, at hun ikke anses for at have bopæl til  

 rådighed  

 i Danmark, jf. kildeskattelovens § 1, stk. 1, nr. 1.
 Såfremt  

 spørgeren etablerer galleri i Danmark og opholder sig her med henblik på at  

 drive salgsvirksomhed fra galleriet, vil der indtræde fuld skattepligt fra  

 det  

 øjeblik, hendes ophold her i landet er forbundet med varetagelse af  

 indtægtserhvervelse.
Spørgeren vil  

 herefter være dobbeltdomicileret i henhold til artikel 4, stk. 2, i  

 dobbeltbeskatningsoverenskomsten mellem Schweiz og Danmark.
Det lægges  

 endvidere til grund, at spørgeren fortsat er hjemmehørende i Schweiz i  

 henhold  

 til artikel 4, stk. 2, litra b), idet galleridrift af det beskrevne omfang  

 ikke  

 i sig selv vil medføre flytning af hendes centrum for livsinteresser.
Dette  

 vil  

 dog afhænge af en konkret vurdering af de til enhver tid eksisterende  

 forhold.
Under forudsætning  

 af at spørgeren anses for hjemmehørende i Schweiz samt at der er tale om  

 erhvervsmæssig  

 virksomhed, kan SKAT tiltræde, at galleriet vil udgøre et fast driftssted for  

 spørgeren i Danmark i henhold til artikel 5 i  

 dobbeltbeskatningsoverenskomsten  

 mellem Schweiz og Danmark.
I henhold til overenskomstens artikel 7 vil  

 Danmark  

 have beskatningsretten til den del af virksomhedens indkomst, der kan  

 henføres  

 til det faste driftssted.
Skatterådets afgørelse og begrundelse Skatterådet  

  

 tiltræder  

 indstillingen med den af SKAT anførte begrundelse.
 Svaret er bindende for skattemyndighederne i følgende periode:
 5 år fra  

 afgørelsens dato.
