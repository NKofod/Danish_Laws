Fremsat den 7. maj 2003 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om bandagister Kapitel 1 Betingelser for meddelelse af autorisation m.v.
§ 1.  

  

 Den  

 der har bestået eksamen og gennemført praktisk uddannelse i henhold til en af  

 indenrigs- og sundhedsministeren godkendt uddannelse som bandagist, har ret  

 til  

 autorisation som bandagist.
Indenrigs- og sundhedsministeren kan fastsætte  

 bestemmelser om, at ret til autorisation som bandagist endvidere gælder for  

 en  

 af undervisningsministeren godkendt uddannelse som bandagist.
Stk. 2.  

  

 Sundhedsstyrelsen kan meddele autorisation som bandagist til personer, der i  

 udlandet har modtaget autorisation eller gennemgået en uddannelse, som kan  

 sidestilles med den i stk. 1 nævnte uddannelse.
Indenrigs- og  

 sundhedsministeren kan fastsætte nærmere betingelser for meddelelse af  

 autorisation, herunder regler om egnethedsprøve og prøvetid.
 Stk. 3.  

  

 Regler om  

 uddannelse af bandagister fastsættes af indenrigs- og sundhedsministeren,  

 eller  

 den ministeren bemyndiger dertil.
 § 2.  

  

 Ret  

 til at betegne sig som bandagist har kun den, der har modtaget autorisation  

 som  

 bandagist i henhold til § 1, stk. 1 eller stk. 2.
 § 3.  

  

 Autorisation som bandagist meddeles af Sundhedsstyrelsen, der fører  

 fortegnelse  

 over autoriserede bandagister.
 Stk. 2.  

  

 Autorisation kan ikke meddeles den, der må antages at være farlig for sine  

 medmennesker under udøvelse af sin virksomhed som bandagist enten på grund af  

 udvist grov forsømmelighed eller på grund af legemlige eller sjælelige  

 mangler.  

 Autorisation kan endvidere nægtes under de i straffelovens § 78,  

 stk. 2, nævnte omstændigheder.
 Stk. 3.  

  

 Indenrigs-  

 og sundhedsministeren fastsætter gebyrer for meddelelse af autorisation  

 baseret  

 på uddannelse gennemført i Danmak eller i udlandet.
 § 4.  

  

 Indenrigs-  

 og sundhedsministeren kan fastsætte sådanne bestemmelser om udøvelse af  

 virksomhed som bandagist, som er nødvendige for gennemførelsen af  

 overenskomst  

 om fælles nordisk arbejdsmarked og direktiver vedtaget af Den Europæiske  

 Union.
 § 5.  

  

 Autorisation som bandagist kan fratages og generhverves efter reglerne i lov  

 om  

 sundhedsvæsenets centralstyrelse m.v.
 Stk. 2.  

  

 En  

 bandagist kan over for Sundhedsstyrelsen fraskrive sig autorisationen for en  

 fastsat periode eller indtil videre.
 § 6.  

  

 Er  

 autorisation som bandagist i Danmark meddelt på grundlag af autorisation i et  

 andet land, kan Sundhedsstyrelsen fratage vedkommende autorisationen, dersom  

 autorisationen i vedkommende andet land bliver frataget den pågældende eller  

 på  

 anden måde mister sin gyldighed.
 § 7.  

  

 Sundhedsstyrelsen giver offentlig meddelelse om fratagelse og fraskrivelse af  

 autorisation i medfør af §§ 5 og 6.
Kapitel 2 Rettigheder og pligter § 8.  

  

 Sundhedsstyrelsen kan fastsætte nærmere regler om bandagisters  

 virksomhedsområde.
 § 9.  

  

 En  

 bandagist er under udøvelsen af sin virksomhed forpligtet til at udvise omhu  

 og  

 samvittighedsfuldhed.
 § 10.  

  

 Sundhedsstyrelsen kan fastsætte regler om, at bandagister skal føre journal  

 over deres virksomhed.
 § 11.  

  

 Bandagister er forpligtede til at afgive de indberetninger og anmeldelser,  

 som  

 af hensyn til den offentlige sundhedspleje afkræves dem af  

 sundhedsmyndighederne.
Kapitel 3 Tilsyn § 12.  

  

 Bandagister er undergivet tilsyn af Sundhedsstyrelsen efter lov om  

 sundhedsvæsenets centralstyrelse m.v.
 Stk. 2.  

  

 Bandagister  

 er forpligtede til på begæring af tilsynsmyndigheden at afgive alle  

 oplysninger, der er nødvendige for gennemførelse af tilsynet.
Kapitel 4 Straffebestemmelser § 13.  

  

 Den der, uden at have autorisation som bandagist, jf. § 1, betegner sig  

 som bandagist, straffes med bøde.
Det samme gælder den, der i øvrigt benytter  

 betegnelser eller fremstår som om vedkommende har en sådan autorisation.
 § 14.  

  

 En  

 bandagist, der gør sig skyldig i grov eller gentagen forsømmelse eller  

 skødesløshed under udøvelsen af sin virksomhed, straffes med bøde eller  

 fængsel  

 i indtil 4 måneder.
 § 15.  

  

 Overtrædelse af § 11 og § 12, stk. 2, straffes med bøde.
 Stk. 2.  

  

 I  

 forskrifter, der er udfærdiget i medfør af §§ 10, 11, 12, stk. 2,  

 og  

 13 i denne lov, kan der fastsættes straf i form af bøde for overtrædelse af  

 bestemmelser i forskrifterne.
Kapitel 5 Ikrafttrædelses- og overgangsbestemmelser § 16.  

  

 Loven træder i kraft den 1. september 2003.
 § 17.  

  

 Personer, som ved lovens ikrafttrædelse fra Sundhedsstyrelsen har modtaget  

 enten et bevis for uddannelse som bandagist eller et bevis for uddannelse og  

 praktisk erfaring som bandagist i henhold til Sundhedsstyrelsens vejledning  

 nr.  

 123 af 20. juli 1995 om uddannelse af bandagister, har ret til autorisation  

 som  

 bandagist.
 Stk. 2.  

  

 Personer,  

 der kan dokumentere, at de i en periode på sammenlagt mindst tre år inden for  

 de seneste fem år før lovens ikrafttrædelse har udøvet virksomhed som  

 bandagist  

 på baggrund af en relevant forudgående uddannelse, har ret til at få  

 autorisation som bandagist.
Stk. 3.  

  

 Ansøgning om  

 autorisation efter stk. 1 og 2 skal indsendes til Sundhedsstyrelsen  

 senest  

 1 år efter lovens ikrafttræden.
Sundhedsstyrelsen kan dispensere fra denne  

 frist, når særlige forhold taler herfor.
 § 18.  

  

 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne med de afvigelser, som de særlige færøske forhold  

 tilsiger.
Bemærkninger til lovforslaget Almindelige bemærkninger 1. Formålet med lovforslaget Formålet med lovforslaget er gennem en autorisationsordning  

 for bandagister at øge patienternes sikkerhed ved, at kun den, der har  

 autorisation som bandagist, må betegne sig som sådan.
Herved gøres det let  

 for  

 brugerne at identificere de personer, der opfylder de uddannelsesmæssige  

 betingelser for at benytte titlen bandagist.
 Samtidig får bandagisterne, i lighed med hvad der gælder  

 for andre autoriserede sundhedspersoner, en i lovgivningen eksplicit fastsat  

 pligt til at udvise omhu og samvittighedsfuldhed i deres virke som bandagist.  

 Endvidere vil en autorisation af bandagisterne medføre, at Sundhedsvæsenets  

 Patientklagenævn får kompetence til at behandle klager over bandagister,  

 hvilket ikke er tilfældet på nuværende tidspunkt.
 Endelig får Sundhedsstyrelsen med loven mulighed for at  

 gribe ind over for en bandagists faglige virksomhed i tilfælde af, at den  

 pågældende er misbruger eller psykisk syg eller i øvrigt er til fare for  

 patienterne på grund af kritisabel faglig virksomhed.
2. Nærmere om lovforslaget Autorisation kan efter lovforslaget opnås af den, der har  

 bestået eksamen m.v. som bandagist i henhold til Sundhedsstyrelsens  

 vejledning  

 nr. 123 af 20. juli 1995 om uddannelse af bandagister samt personer, der i  

 udlandet har gennemgået en uddannelse, som kan sidestilles med den pågældende  

 uddannelse.
 Efter lovforslagets overgangsregler har personer, der  

 tilsvarende efter førnævnte vejledning har fået bevis fra Sundhedsstyrelsen,  

 ret til autorisation.
Bandagister, der er uddannet før vejledningens  

 ikrafttræden, har i henhold til vejledningens overgangsordning kunnet modtage  

 et bevis for uddannelse og praktisk erfaring fra Sundhedsstyrelsen.  

 Sundhedsstyrelsen har udstedt bevis til i alt 97 bandagister.
Det formodes,  

 at  

 langt størstedelen af de fungerende bandagister har et bevis fra  

 Sundhedsstyrelsen.
Personer, der udøver virksomhed som bandagist, og ikke har  

 et bevis fra Sundhedsstyrelsen, kan blive autoriserede som bandagist, hvis de  

 på baggrund af en relevant uddannelse kan dokumentere at have udøvet  

 virksomhed  

 som bandagist på sammenlagt mindst tre år inden for de seneste fem år før  

 lovens ikrafttræden.
Det forventes at vedrøre højst 5-8 personer.
 Der bliver efter lovforslaget alene tale om en  

 titelbeskyttelse, idet et forbeholdt virksomhedsområde for bandagister ikke  

 er  

 fundet nødvendigt for patientsikkerheden.
3. Baggrunden for lovforslaget Den 10. april 2003 pålagde Folketinget med vedtagelsen af  

 beslutningsforslag B 55 af 10. december 2002 om autorisationsordning for  

 danske  

 bandagister regeringen at fremsætte lovforslag om en autorisationsordning for  

 danske bandagister.
4. Uddannelsen til bandagist Uddannelsen til bandagist er reguleret i Sundhedsstyrelsens  

 vejledning nr. 123 af 20. juli 1995. Uddannelsen er en mellemlang,  

 videregående  

 medicinsk/teknisk uddannelse af 5 ½ års varighed bestående af ½ år i  

 værkstedsteknisk grundskole, en 3-årig medicinsk-teknisk uddannelse (svensk  

 bachelorgrad) og 2 år i turnustjeneste i et bandageri.
Sundhedsstyrelsen  

 udsteder uddannelsesbevis efter bestået eksamen og gennemført turnustjeneste.
 Der skønnes på nuværende tidspunkt at være ca. 100  

 bandagister i alt.
 Der uddannes ca. 1-7 bandagister om året.
5. Øvrige nordiske lande Bandagister er autoriserede i Norge med titlen  

 ortopediingenør samt i Finland med titlen ortopediteknikere.
I Sverige er  

 ortopedingenjör en beskyttet titel, og deres virksomhed er omfattet af  

 Socialstyrelsens tilsyn.
Endvidere bemærkes, at bandagister ikke er omfattet  

 af  

 den reviderede fællesnordiske overenskomst af 14. juni 1993 mellem Danmark,  

 Island, Finland, Norge og Sverige om godkendelse af erhvervsudøvelse for  

 visse  

 personalegrupper inden for sundhedsvæsenet og veterinærvæsenet.
 6. Lovforslagets økonomiske og administrative  

 konsekvenser m.v.
Lovforslaget vil medføre en mindre udgift til  

 Sundhedsstyrelsens administration af autorisationsordningen.
Ud fra de  

 omkostninger, der vil være forbundet med Sundhedsstyrelsens undersøgelse og  

 administration for meddelelse af autorisation som følge af den nye  

 autorisationsordning, er det beregnet, at styrelsen vil opkræve 270 kr. for  

 hver autorisationsudstedelse.
Dette gebyr forudsættes opkrævet det første år  

 for autorisationsudstedelse efter § 17, stk. 1 og 2 såvel for  

 senere  

 autorisation til bandagister efter lovens § 1.
 Det er herefter beregnet, at Sundhedsstyrelsen umiddelbart  

 vil kunne opkræve autorisationsgebyrer fra samtlige bandagister på i alt ca.  

 27.000 kr. det første år efter lovens ikrafttræden.
 Sundhedsstyrelsen vil efterfølgende kunne opkræve  

 autorisationsgebyrer fra alle nyuddannede bandagister på i alt ca. 270-1.890  

 kr. årligt, idet der forventes uddannet 1-7 bandagister om året.
Gebyrets størrelse vil blive reguleret efter  

 omkostningsudviklingen i lighed med gebyrer for øvrige autorisationsbeviser,  

 jf.
Indenrigs- og Sundhedsministeriets bekendtgørelse nr. 407 af 2. juni 1999  

 om gebyr for autorisation m.v. af visse personalegrupper inden for  

 sundhedsvæsenet.
 De særlige udgifter i forbindelse med  

 autorisationsordningens etablering vil i øvrigt blive afholdt inden for  

 Sundhedsstyrelsens økonomiske ramme.
 Lovforslaget har ingen kommunaløkonomiske konsekvenser, og  

 heller ikke erhvervsøkonomiske eller miljømæssige konsekvenser.
 Lovforslaget indeholder ingen EU-retlige aspekter.
 7. Hørte myndigheder og organisationer m.v.
 Lovforslaget har forinden lovforslagets fremsættelse været  

 sendt til høring hos: Københavns Kommune, Frederiksberg Kommune, Bornholms  

 Kommune, Hovedstadens Sygehusfællesskab, Amtsrådsforeningen, Den Almindelige  

 Danske Lægeforening og Danske Bandagister.
Vurdering af  

 konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Indtægter til Sundhedsstyrelsen i form af  

 autorisationsgebyr på 27.000 kr. det første år og herefter på ca. 270-1.890  

 kr. årligt.
 Øgede udgifter til Sundhedsstyrelsen i forbindelse med  

 autorisationsordningens etablering, som afholdes inden for Sundhedsstyrelsens  

 økonomiske ramme.
Administrative konsekvenser for stat, kommuner og  

 amtskommuner Ingen Beskeden forøgelse af administrationen i forbindelse med  

 Sundhedsstyrelsens etablering og løbende registrering af den nye  

 autorisationsordning samt styrelsens tilsyn og Patientklagenævnets behandling  

 af eventuelle klagesager.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets enkelte bestemmelser.
Til § 1 Uddannelsen til bandagist er reguleret i Sundhedsstyrelsens  

 vejledning nr. 123 af 20. juli 1995. Uddannelsen er som anført i de  

 almindelige  

 bemærkninger en mellemlang videregående medicinsk/teknisk uddannelse af 5 ½  

 års  

 varighed bestående af ½ år i værkstedsteknisk grundskole, en 3-årig  

 medicinsk-teknisk uddannelse (svensk bachelorgrad) og 2 år i turnustjeneste i  

 et bandageri.
Der gør sig det særligt gældende for uddannelsen, at den  

 3-årige  

 medicinsk-tekniske uddannelse afvikles på den svenske  

 bandagistuddannelsesinstitution Hälsohögskolan i Jönköping.
Der eksisterer således ikke en komplet bandagistuddannelse  

 i Danmark, og på den baggrund er det ikke som for andre autoriserede  

 sundhedsuddannelser undervisningsministeren, der forestår ansvaret for  

 uddannelsen.
Det forudsættes efter lovforslaget, at uddannelsens forhold  

 forsat  

 kan afvikles i samarbejde med den svenske uddannelse.
Der er imidlertid,  

 såfremt uddannelsesforholdene skulle ændres, i lovens § 1, stk. 1  

 givet adgang til, at autorisation endvidere kan ske for personer med en  

 bandagistuddannelse godkendt af undervisningsministeren.
Efter § 1, stk. 2 kan Sundhedsstyrelsen meddele  

 autorisation som bandagist til personer, der i udlandet har modtaget  

 autorisation eller gennemgået en uddannelse, som kan sidestilles med den i  

 § 1, stk. 1 nævnte uddannelse.
Indenrigs- og sundhedsministeren kan  

 fastsætte nærmere betingelser for meddelelse af autorisation, herunder regler  

 om egnethedsprøve og prøvetid.
I den forbindelse skal det bemærkes, at  

 gennemførelse af en autorisationsordning betyder, at bandagisterne bliver  

 omfattet  

 af Rådets direktiv 89/48/EØF om indførelse af en generel ordning for gensidig  

 anerkendelse af eksamensbeviser for erhvervskompetencegivende videregående  

 uddannelser af mindst tre års varighed.
Til § 2 Det fastslås i bestemmelsen, at de personer, der har  

 autorisation som bandagist, har eneret til at benytte betegnelsen bandagist.  

 Bestemmelsen svarer til, hvad der gælder for de øvrige autoriserede  

 sundhedspersoner.
Til § 3 Efter § 3, stk. 1 meddeles autorisation som  

 bandagist af Sundhedsstyrelsen, der fører fortegnelse over autoriserede  

 bandagister.
 Hensigten med bestemmelsen i § 3, stk. 2, om  

 nægtelse af at meddele autorisation til personer, der er farlige for deres  

 medmennesker, er at undgå tilfælde, hvor de uddannelsesmæssige betingelser  

 for  

 meddelelse af autorisation er opfyldt   og autorisationen derfor skal  

 meddeles  

   selv om det står klart, at autorisationen på grund af den pågældendes  

 personlige forhold umiddelbart derefter må fratages vedkommende i medfør af  

 reglerne i § 5.
Det bemærkes, at vendingen »legemlige eller sjælelige  

 mangler« svarer til de kriterier, der er opstillet i andre autorisationslove  

 og  

 i § 5, stk. 1, nr. 1, i centralstyrelsesloven.
Det understreges i  

 denne forbindelse, at legemlige mangler ikke i sig selv vil afskære  

 vedkommende  

 fra autorisation, idet manglen skal have en sådan karakter, at der ikke vil  

 kunne kompenseres for den legemlige mangel f. eks. ved ændret indretning af  

 arbejdsplads m.v., og at vedkommende herefter ikke antages at være til fare  

 for  

 andre.
Princippet om, at der ikke må diskrimineres mod mennesker med handicap  

 og ikke må stilles hindringer i vejen for deres beskæftigelse, følges  

 således.
Det gebyr for autorisation, der efter § 3,  

 stk. 3, fastsættes af indenrigs- og sundhedsministeren, forudsættes som  

 anført i de almindelige bemærkninger at blive på 270 kr.
Gebyrets størrelse  

 vil  

 blive reguleret efter omkostningsudviklingen jf.
Indenrigs- og  

 Sundhedsministeriets bekendtgørelse nr. 407 af 2. juni 1999 om gebyr og  

 autorisation m.v. af visse personalegrupper inden for sundhedsvæsenet.
Til § 4 Bandagister er ikke på nuværende tidspunkt omfattet af de  

 generelle EU-direktiver om gensidig anerkendelse af erhvervsuddannelser.
Med  

 gennemførelse af en autorisationsordning vil bandagisterne blive omfattet af  

 Rådets direktiv 89/48/EØF, det såkaldte 1. generelle direktiv.
 Endvidere bemærkes, at bandagister ikke på nuværende  

 tidspunkt er omfattet af den reviderede fællesnordiske overenskomst af 14.  

 juni  

 1993 mellem Danmark, Island, Finland, Norge og Sverige om godkendelse af  

 erhvervsudøvelse for visse personalegrupper inden for sundhedsvæsenet og  

 veterinærvæsenet.
Til §§ 5-7 Autorisation som bandagist kan i medfør af reglerne i  

 kapitel 2 i lov om sundhedsvæsenets centralstyrelse m.v., jf.  

 lovbekendtgørelse  

 nr. 790 af 10. september 2002, ved dom frakendes en bandagist, såfremt den  

 pågældende under udøvelsen af sin virksomhed er til fare for patienterne på  

 grund af sygdom, misbrug eller udvist grov forsømmelighed.
En autorisation  

 som  

 bandagist kan således kun fratages, hvis dette er begrundet i helbredsmæssige  

 eller faglige forhold.
 Endvidere kan en bandagist frivilligt fraskrive sig  

 autorisationen.
 Endelig kan retten til at udøve virksomhed som bandagist  

 frakendes i henhold til § 79 i borgerlig straffelov, såfremt det udviste  

 strafbare forhold begrunder en nærliggende fare for misbrug af stillingen.
 En frakendelse eller fraskrivelse af autorisationen  

 indebærer, at den pågældende mister retten til at betegne sig som bandagist.
Til § 8 Bestemmelsen fastslår, at Sundhedsstyrelsen kan fastsætte  

 nærmere regler om bandagisters virksomhedsområde, såfremt dette findes  

 nødvendigt.
Til § 9 Bestemmelsen, der svarer til, hvad der gælder for andre  

 autoriserede sundhedspersoner, er en retsstandard for den pågældende gruppe,  

 som skal udfyldes og gives indhold efter den til enhver tid gældende  

 retsopfattelse.
Fastlæggelsen af hvad der på et givent tidspunkt ligger i  

 denne  

 forpligtelse, afhænger ikke alene af den faglige viden og de tekniske  

 muligheder, der findes på området på det pågældende tidspunkt, men også af de  

 krav, som samfundet på det pågældende tidspunkt stiller til udøvelse af  

 virksomhed på sundhedsområdet, og som den almindelige samfundsudvikling i  

 øvrigt har givet anledning til.
 Overtrædelse af bestemmelsen sanktioneres af  

 Sundhedsvæsenets Patientklagenævn med udtalelse af kritik m.v. over for den  

 pågældende bandagist.
Sager om grovere eller gentagen forsømmelse eller  

 skødesløshed under udøvelsen af virksomheden henhører under domstolene.
Se  

 endvidere bemærkningerne til § 14.
Til § 10 Bestemmelsen fastslår, at Sundhedsstyrelsen kan fastsætte  

 regler om, at bandagister skal føre journal over deres virksomhed, såfremt  

 dette findes nødvendigt.
Til § 11 Bestemmelsen svarer til, hvad der gælder for andet  

 autoriseret sundhedspersonale.
Til § 12 Bestemmelsen i stk. 1 svarer til, hvad der gælder for  

 andet autoriseret sundhedspersonale.
Sundhedsstyrelsen får hermed mulighed  

 for  

 at gribe ind over for en bandagists faglige virksomhed i tilfælde af, at den  

 pågældende er misbruger eller psykisk syg eller i øvrigt er til fare for  

 patienterne på grund af kritisabel faglig virksomhed f.eks. ved påbud,  

 virksomhedsindskrænkninger m.v.
 Efter stk. 2 er bandagister forpligtede til på  

 begæring af Sundhedsstyrelsen at foretage de anmeldelser og indberetninger  

 vedrørende deres faglige virksomhed, der er nødvendige for gennemførelse af  

 styrelsens tilsyn.
Til §§ 13 15 Strafniveauet i bestemmelserne svarer til, hvad der gælder  

 for andet autoriseret sundhedspersonale.
Efter § 13 straffes den, der uden at have autorisation  

 som bandagist betegner sig som bandagist, med bøde.
Det samme gælder den, der  

 i  

 øvrigt benytter betegnelser eller fremstår som om vedkommende har en sådan  

 autorisation.
 Efter § 14 straffes den bandagist, der gør sig skyldig  

 i grov eller gentagen forsømmelse eller skødesløshed under udøvelsen af sin  

 faglige virksomhed, med bøde eller fængsel i indtil 4 måneder.
Til § 16 Bestemmelsen fastslår, at loven træder i kraft den 1.  

 september 2003, da Sundhedsstyrelsens forberedelse til udstedelse af  

 autorisationer vil være af mindre omfang.
Til § 17 Efter stk. 1 har personer ret til autorisation som  

 bandagist, hvis de ved lovens ikrafttrædelse fra Sundhedsstyrelsen har  

 modtaget  

 enten et bevis for uddannelse som bandagist eller et bevis for uddannelse og  

 praktisk erfaring som bandagist i henhold til Sundhedsstyrelsens vejledning  

 nr.  

 123 af 20. juli 1995 om uddannelse af bandagister.
Efter stk. 2 har personer, der kan dokumentere, at de  

 i en periode på sammenlagt mindst tre år inden for de seneste fem år har  

 udøvet  

 virksomhed som bandagist på baggrund af en relevant forudgående uddannelse,  

 ligeledes ret til autorisation.
Dette vedrører personer, som har haft  

 ansættelse eller har drevet selvstændig virksomhed som bandagist.  

 Bestemmelsen  

 svarer til den overgangsordning, der indtil 1. januar 1997 var gældende efter  

 Sundhedsstyrelsens vejledning.
Efter stk. 3 skal ansøgning om autorisation som  

 bandagist indsendes til Sundhedsstyrelsen senest 1 år efter lovens  

 ikrafttræden.
Sundhedsstyrelsen kan dispensere fra denne frist, når særlige  

 forhold taler herfor, f. eks. ved alvorlig sygdom eller ophold i udlandet i  

 lovens ansøgningsperiode.
Til § 18 I bestemmelsen er det fastslået, at loven ikke gælder for  

 Færøerne og Grønland, men at loven ved kongelig anordning kan sættes i kraft  

 for Færøerne med de afvigelser, som de særlige færøske forhold tilsiger.
For  

 Grønlands vedkommende er kompetencen til at fastsætte regler på  

 sundhedsområdet  

 overgået til hjemmestyrets myndigheder.
