 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en uddannelse til tandtekniker  

 (laboratorietandtekniker).
 Stk. 2.  Uddannelsen afsluttes inden for et af følgende  

 specialer: Aftagelig protetik eller fast protetik.
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Tandteknikerfagets Faglige Udvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) og de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som  

 laboratorietandtekniker i henholdsvis aftagelig og fast protetik.
 Uddannelsens varighed og struktur m.v.
 § 4.  Uddannelsen til laboratorietandtekniker i fast  

 protetik varer i alt 4 1/2 år.
 Stk. 2.  Efter en uddannelsestid på 2 1/2 år og efter  

 gennemført 5. skoleperiode samt afsluttende praktikuddannelse opnås  

 kompetence som laboratorietandtekniker i aftagelig protetik.
 Stk. 3.  Uddannelsen indledes i praktikvirksomheder  

 eller med 2. skoleperiode.
 § 5.  Skoleundervisningen varer 100 uger.  

 Skoleundervisning veksler med praktikuddannelse som vist i figuren og som  

 anført nedenfor:
 Stk. 2.  Der afholdes svendeprøve i det praktikophold,  

 der følger efter 5. og 8. skoleperiode, jf. § 28.
Fritagelse for dele af uddannelsen § 6.  Gennemførelse af 2. skoleperiode i  

 urmageruddannelsen eller optometristuddannelsen giver fritagelse for 2.  

 skoleperiode i tandteknikeruddannelsen.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede i specialet aftagelig protetik  

 skal kunne fremstille og reparere aftagelige proteser, herunder helproteser,  

 hybridproteser, partielle proteser, kombinationsproteser samt  

 tandreguleringsapparater.
 Stk. 2.  Den uddannede i specialet fast protetik skal  

 kunne fremstille og reparere indlæg, facader, kroner og broer i guld,  

 keramik, metal/plast og metalkeramik, også i kombination med aftagelig  

 protetik.
Skoleundervisningen § 8.  Undervisningen har følgende mål: Eleven skal  

 gennem teoretisk og praktisk undervisning sættes i stand til at anvende de i  

 branchen almindeligst forekommende materialer og metoder og gives indføring i  

 anvendelse af tilhørende værktøj og udstyr.
Desuden skal uddannelsen danne  

 grundlag for videreuddannelse.
Endvidere skal undervisningen bidrage til  

 elevernes personlige udvikling og give eleverne forståelse af samfundet og  

 dets udvikling.
Undervisningen skal opbygge og styrke elevens kundskaber i de  

 arbejdsdiscipliner, eleven skal beskæftiges med i det efterfølgende  

 virksomhedsophold.
 Stk. 2.  Den vejledende uddannelsestid er følgende:
------------------------------------------------------------- ------------------------------------------------------------- Områdefag:
 Lodning, filning: 2,3 uger.
 Maskin- og værktøjskendskab: 1,6 uge.
 Elektronik: 1,1 uge.
 Materialelære 3.-5. skoleperiode: 1,1 uge.
 Anatomi: 2,4 uger.
 Helproteser I: 5,3 uger.
 Partielle proteser: 5,6 uger.
 Reguleringsapparater: 2,7 uger.
 Tandmorfologi/tandmodellering: 3,3 uger.
 Materialelære 6.-8. skoleperiode: 1,2 uge.
 Enkle kroner: 5,1 uger.
 Komplicerede kroner, broer og metal/plast: 5,1 uger.
 Specialefag:
 Helproteser II: 7,2 uger.
 Metalkeramik og attachment: 9,8 uger.
Grundfag § 9.  Undervisningen omfatter følgende grundfag i 2.  

 skoleperiode: Arbejdsmarkedsforhold, dansk (A) (80 timer), engelsk (B),  

 fysik, kemi, kommunikationsteknologi, matematik og salg og service (B).
 Stk. 2.  Undervisningen omfatter følgende grundfag i  

 aftagelig protetik: Førstehjælp, materialeforståelse, miljø (B), produktion  

 og service, virksomhedslære (A) og værkstedsteknik (40 timer).
 Stk. 3.  Undervisningen omfatter følgende grundfag i  

 fast protetik: Materialeforståelse, produktion og service, stil, form og  

 farve (80 timer) og tysk (B).
 Stk. 4.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål og rammer for undervisningens indhold:
Lodning, filning Mål: At eleverne opnår kendskab til nogle af områdets simplere  

 arbejdsmetoder, og at eleverne får et indblik i områdets krav til motoriske  

 færdigheder.
 Rammer for undervisningens indhold: Filning, slaglodning og  

 snellodning.
Maskin- og værktøjskendskab Mål: At eleverne får kendskab til områdets maskiner og værktøj samt deres  

 anvendelsesområder, og at eleverne får øvelse i brugen af områdets maskiner  

 og værktøj under iagttagelse af gældende sikkerhedsforskrifter.
 Rammer for undervisningens indhold: Slibning i metal/plast og  

 pudsning i metal/plast.
Elektronik Mål: At eleverne får kendskab til simplere elektroniske kredsløb.
 Rammer for undervisningens indhold: Jævnstrøm, vekselstrøm,  

 modstand, Ohm's lov og universale måleinstrumenter.
 § 11.  Undervisningen i områdefag i aftagelig protetik  

 har følgende mål og rammer for undervisningens indhold:
Materialelære Mål:
 Rammer for undervisningens indhold:
Anatomi Mål:
 Rammer for undervisningens indhold:
 Retninger og planer, celler og væv, knogler, led, muskler og kirtler,  

 øjet, øret, næsen, mundhulen, tungen, hænderne, læberne og kinderne,  

 fordøjelse og fordøjelsessystemet, åndedrætsorganerne, kredsløbet, blodet,  

 hjertet og lymfesystemet, huden, håret, neglene og slimhinderne og  

 nervesystemet.
Helproteser I Mål:
 Rammer for undervisningens indhold: Modelstøbning, aftryksskeer,  

 plastroner, tandopstilling i okklusion, færdigfremstilling af OK og UK  

 proteser, duplikering, rebasering, metalkrone/indlæg i protese og diverse  

 reparationer.
Partielle proteser Mål:
 Rammer for undervisningens indhold: Stel til OK og UK, montering,  

 forgyldning, reparation af stel, overgangsprotese, attachment og  

 prominensanalyse.
Reguleringsapparater Mål:
 Rammer for undervisningens indhold:
 Modelstøbning, retentionselementer, facialslynger og fjedre.
 § 12.  Undervisningen i områdefag i fast protetik har  

 følgende mål og rammer for undervisningens indhold:
Tandmorfologi/tandmodellering Mål:
 Rammer for undervisningens indhold: Skitsetegning af permanente  

 tænder, modellering af retvendte permanente tandkroner efter model,  

 modellering af spejlvendte permanente tandkroner efter model og modellering  

 af permanente tandkroner uden model.
Materialelære Mål:
 Rammer for undervisningens indhold:
Enkle kroner Mål:
 Rammer for undervisningens indhold: Partielle kroner, finerkroner,  

 opbygninger, parapulpale stifter og rodkapper til attachment.
Komplicerede kroner, broer og metal/plast Mål:
 Rammer for undervisningens indhold: Broer i metal/plast, ætsbro,  

 plastindlæg og lodning.
Specialefag § 13.  Undervisningen i specialefag i specialet  

 aftagelig protetik har følgende mål og rammer for undervisningens indhold:
Helproteser II Mål:
 Rammer for undervisningens indhold: Tandopstillingsøvelser i  

 artikulation, immidiatproteser og hybridproteser.
 Stk. 2.  Undervisningen i specialefag i specialet fast  

 protetik har følgende mål og rammer for undervisningens indhold:
Metalkeramik og attachment Mål:
 Rammer for undervisningens indhold: Fortandsbro, kindtandsbro,  

 ovnlodning, bro med attachment, keramikkrone, keramikfacade, keramikindlæg og  

 skuldermasse.
Valgfag § 14.  Undervisningen i valgfag følger reglerne i § 14  

 i hovedbekendtgørelsen.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 16.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 17.  Målet med praktikuddannelsen i aftagelig  

 protetik er:
 Stk. 2.  Praktikuddannelsen i specialet skal indeholde  

 følgende arbejdsområder og funktioner: Modelstøbning, plastroner,  

 aftryksskeer, indstøbning i okkludator/artikulator, tandopstilling,  

 polymerisering, renovering, pudsning, polering, reparationer, bukning af  

 bøjler, immediatproteser, duplikering og rebasering.
 Stk. 3.  Målet for praktikuddannelsen i fast protetik  

 er:
 Stk. 4.  Praktikuddannelsen i specialet skal indeholde  

 følgende arbejdsområder og funktioner: Modelfremstilling, partielle kroner,  

 finerkroner, broer, lodning og metalkeramikkroner.
§ 18.  Praktikuddannelsen tilrettelægges således, at  

 der sikres beskæftigelse med, opnåelse af færdigheder i og videreudbygning af  

 de arbejdsdiscipliner, der indlæres i skoleundervisningen, og som  

 virksomheden aktuelt beskæftiger sig med.
Det skal tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad og i takt med skoleuddannelsen, således at slutmålet/niveauet  

 svarer til de krav, der stilles til en tandtekniker.
I uddannelsestiden  

 arbejdes der med de for en tandtekniker normalt anvendte materialer og  

 metoder.
 § 19.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 20.  Ved afslutningen af en praktikperiode, undtagen  

 den sidste i det valgte speciale, meddeler virksomheden i en erklæring til  

 skolen og eleven, hvilke arbejdsområder og funktioner eleven har været  

 beskæftiget med i praktikperioden.
I denne erklæring anføres endvidere, om  

 praktikvirksomheden skønner, at eleven har særligt behov med hensyn til  

 skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf. § 18, stk. 4, i  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. § 24, stk. 4, i  

 hovedbekendtgørelsen.
 Bedømmelse m.v.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 22.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren afgives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode i det valgte speciale.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om, hvilke emner der er gennemgået i det pågældende skoleophold.  

 For elever, der ikke har opfyldt et eller flere af undervisningsmålene (dvs.  

 har fået karakteren 5 eller derunder), udarbejder skolen en vejledning, der  

 tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode i det valgte speciale  

 udsteder skolen kun en skolevejledning, hvis betingelserne for udstedelse af  

 skolebevis, jf. § 27, ikke er opfyldt.
Endvidere kan skolen udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 24.  Skolen afholder eksamen i følgende grundfag:  

 Dansk (A), engelsk (B), førstehjælp, fysik, kemi, matematik, tysk (B) og  

 virksomhedslære (A).
 Stk. 2.  Skolen afholder eksamen i følgende områdefag og  

 specialefag, jf. § 25: Materialelære (aftagelig protetik), anatomi,  

 helproteser I, partielle proteser, reguleringsapparater,  

 tandmorfologi/tandmodellering, materialelære (fast protetik), enkle kroner,  

 komplicerede kroner, broer og metal/plast, helproteser II og metalkeramik og  

 attachment.
 Stk. 3.  Skolen giver i øvrigt karakterer i følgende  

 grundfag efter reglerne om grundfag: Arbejdsmarkedsforhold,  

 kommunikationsteknologi, materialeforståelse (i aftagelig protetik),  

 materialeforståelse (i fast protetik), miljø (B), produktion og service (i  

 aftagelig protetik), produktion og service (i fast protetik), salg og service  

 (B), stil, form og farve og værkstedsteknik.
 Stk. 4.  I områdefag og specialefag giver skolen  

 standpunktskarakterer for det praktiske arbejde i forhold til målene for  

 undervisningen, jf. §§ 10-13.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 25.  Eksamen i områdefag og specialefag gennemføres  

 således: Der afholdes skriftlig eksamen, udarbejdet som afkrydsningsopgaver.  

 Hver prøve skal indeholde 30 til 50 spørgsmål.
Der afsættes 1,5 minut pr.  

 spørgsmål til besvarelsen.
Under 70% rigtige besvarelser medfører karakteren  

 5 eller derunder.
Der må ikke anvendes hjælpemidler.
 Stk. 2.  Eksamensopgaverne tilvejebringes af skolen  

 efter samråd med det lokale uddannelsesudvalg.
Karakterskala § 26.  Ved bedømmelsen anvendes 13-skalaen, jf. § 17 i  

 eksamensbekendtgørelsen.
Skolebevis § 27.  Når samtlige skoleperioder er gennemført,  

 udsteder skolen et skolebevis, hvis alle fag er bestået med mindst karakteren  

 6.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 28.  I slutningen af det praktikophold, der følger  

 efter 5. og 8. skoleperiode, afholdes svendeprøve i henholdsvis aftagelig  

 protetik og fast protetik.
Svendeprøven er en praktisk prøve af en uges  

 varighed.
 Stk. 2.  Det faglige udvalg udpeger skuemestre med lige  

 antal fra arbejdsgiver- og arbejdstagerside (evalueringsgruppen).
 Stk. 3.  Anmeldelse om svendeprøve til det faglige  

 udvalg sker på skolens foranledning ved slutningen af 5. henholdsvis 8.  

 skoleperiode og skal indeholde følgende oplysninger:
Stk. 4.  Opgaverne planlægges og tilrettelægges af det  

 lokale uddannelsesudvalg.
Opgaverne i den enkelte svendeprøve godkendes af  

 det faglige udvalg.
Stk. 5.  Det faglige udvalg udarbejder en liste over  

 mulige opgaver med angivelse af tilladt tidsforbrug.
Listen udleveres af  

 skolen til eleverne ved afslutningen af henholdsvis 5. og 8. skoleperiode.
Stk. 6.  Ved bedømmelsen anvendes 13-skalaen, jf. § 17 i  

 eksamensbekendtgørelsen.
Der skal gives karakteren 6 eller derover for  

 arbejder, som har en kvalitet, der kan anvendes til patienter.
Stk. 7.  Hver skuemester afgiver 1 karakter.  

 Evalueringsgruppens karakterer udregnes som gennemsnit.
Eleven har bestået,  

 hvis gennemsnitskarakteren er 6 eller derover.
Det faglige udvalg meddeler  

 skolen resultatet af bedømmelsen.
 Stk. 8.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 29.  Uddannelsesbevis udstedes af Tandteknikerfagets  

 Faglige Udvalg og affattes i overensstemmelse med § 29 i  

 hovedbekendtgørelsen, når skolebevis og praktikerklæring er udstedt, og når  

 svendeprøven er bestået.
 Stk. 2.  I uddannelsesbeviset anføres ingen karakter,  

 men kun at eleven er bestået.
Ikrafttrædelses- og overgangsbestemmelser § 30.  Bekendtgørelsen træder i kraft den 1. januar  

 1991.
 Stk. 2.  Uddannelsen kan påbegyndes i en virksomhed fra  

 denne dato.
 Stk. 3.  Skolerne kan etablere 2. skoleperiode og  

 følgende skoleperioder fra den 1. januar 1991.
 Stk. 4.  Elever, der har afsluttet efg-basisuddannelsen  

 inden for servicefagene, er fritaget for 2. skoleperiode.
