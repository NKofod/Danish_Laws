Formålet med registeret er at samle oplysninger om den enkelte patients kontakt med sygehuse i amtskommunen og/eller med Ribe Amts Jordemodercenter, således at de let kan fremdrages ved patientens aktuelle og eventuelle senere behandling.
Registeret skal endvidere gøre det muligt for sygehusene/jordmodercentrets patientbehandling eller forskning at fremdrage oplysninger om patienter, for hvem der er registreret bestemte diagnoser, undersøgelser, behandlinger m.v.
Endelig danner registeret grundlag for udarbejdelse af statistikker til de enkelte sygehuse/jordmodercentret og obiligatoriske indberetninger til Sundhedsstyrelsen.
Endelig er formålet med registeret at lette det daglige administrative arbejde på sygehusene/jordmodercentret samt at danne grundlag for amtskommunens planlægning af sundhedsvæsenet.
Personkreds: Registeret må kun indeholde oplysninger om personer, der er eller har været til undersøgelse/behandling på amtskommunens sygehuse/jordemodercenter, eller som har bopæl i amtskommunen.
 Ikrafttrædelsesdato: 17/11/1994. Erstatter tidligere forskrifter.
