Nr LSF 44 Forslag til Lov om ændring af lov om voksenuddannelsesstøtte Fremsat af Ole Vig Jensen (RV) Lone Dybkjær (RV) Marianne Jelved (RV)  

 Niels Helveg Petersen (RV) den 8. oktober 1991 § 1 I lov nr. 336 af 24. maj 1989 om voksenuddannelsesstøtte foretages  

 følgende ændringer:
 1. I § 1 indsættes efter »kortvarig« ordene:  

 »og/eller utilstrækkelig«.
 2. I § 2, stk. 1, nr. 5, indsættes efter  

 »kortvarig«: », utilstrækkelig«.
 3. I § 2 indsættes efter stk. 1 som nyt stykke:
»Stk. 2. Den samlede bevilling til voksenuddannelsesstøtte  

 opdeles i to puljer.
Den ene pulje anvendes i de tilfælde, hvor der ansættes  

 en længerevarende ledig som erstatning for den person, der modtager udvidet  

 voksenuddannelsesstøtte i arbejdstiden.
Den anden pulje anvendes i øvrige  

 tilfælde.« Stk. 2, 3 og 4 bliver herefter stk. 3, 4 og 5.
 4. I § 3, stk. 1, indsættes efter 2. punktum som nyt  

 punktum:
»I de tilfælde, hvor en længerevarende ledig vikarierer på en privat  

 virksomhed for den ansatte, der modtager udvidet voksenuddannelsesstøtte,  

 ydes støtten til arbejdsgiveren, der udbetaler den ansatte fuld  

 løngodtgørelse i kursusperioden.« 5. I § 3 indsættes efter stk. 1 som nye stykker:
 »Stk. 2. I de tilfælde, hvor en længerevarende ledig  

 vikarierer for den person på en privat virksomhed, der modtager  

 voksenuddannelsesstøtte, kan der udbetales udvidet voksenuddannelsesstøtte.
 Stk. 3. Udvidet voksenuddannelsesstøtte består af  

 voksenuddannelsesstøtte plus et tillæg fastsat af kulturministeren.
Stk. 4. Kulturministeren fastsætter i samarbejde med  

 arbejdsministeren regler for, hvem der i denne sammenhæng kan regnes for  

 længerevarende ledig.« Stk. 2 og 3 bliver herefter stk. 5 og 6.
 6. I § 3, stk. 3, der bliver stk. 6, ændres »stk.  

 2« til: »stk. 5«.
 7. I § 4 indsættes efter stk. 2 som nyt stykke:
»Stk. 3. Når der ansættes en længerevarende ledig på en  

 privat virksomhed som erstatning for den person, der modtager udvidet  

 voksenuddannelsesstøtte, kan støtten ydes i op til 32 uger på heltid.« Stk. 3, 4, 5 og 6 bliver herefter stk. 4, 5, 6 og 7.
 8. I § 4, stk. 6, der bliver stk. 7, ændres »stk.  

 5« til: »stk. 6«.
 9. Efter § 4 indsættes som nye paragraffer:
»§ 4 a.
Såfremt der kan anvises en kvalificeret  

 erstatningsarbejdskraft for perioden, i hvilken der ydes  

 voksenuddannelsesstøtte eller udvidet voksenuddannelsesstøtte, skal  

 arbejdsgiveren give den ansatte orlov med ret til at vende tilbage til  

 arbejdspladsen i samme eller tilsvarende job.
§ 4 b.
En del af bevillingen til voksenuddannelsesstøtte og  

 udvidet voksenuddannelsesstøtte afsættes til forsøgs- og  

 udviklingsarbejde.« § 2 Loven træder i kraft den 1. januar 1992.
Bemærkninger til lovforslaget Almindelige bemærkninger Loven om voksenuddannelsesstøtte (VUS) fra 1989 har banet vejen for, at  

 voksne kortuddannede i arbejde har kunnet deltage i voksenundervisning og  

 folkeoplysning i arbejdstiden.
Ifølge den evaluering, der blev foretaget  

 efter det første år, fungerer ordningen til både undervisningsdeltagernes og  

 virksomhedernes fulde tilfredshed.
Der kan peges på såvel et udbytte i  

 forhold til arbejde som til tilværelsen i øvrigt.
For første gang nogen sinde  

 er det lykkedes i praksis at opbygge en ordning, som vender uddannelseskøen  

 efter princippet: De voksne, der i forvejen har fået mindst uddannelse,  

 prioriteres højest.
Derudover har voksenuddannelsesstøtteordningen også en  

 beskæftigelsesmæssig effekt.
Når en beskæftiget for en tid forlader  

 arbejdspladsen, træder en ledig ofte i stedet.
I tal må det på baggrund af de  

 eksisterende undersøgelser anslås, at de næsten 7000 beskæftigede, der har  

 benyttet ordningen siden starten, har udvirket, at op imod 3000 ledige har  

 kunnet forlade arbejdsløshedskøen for at komme i beskæftigelse i kortere  

 eller længere tid.
 Endvidere er voksenuddannelsesstøtten kendetegnet ved en meget enkel og  

 ubureaukratisk administration.
Alt i alt er ordningen forløbet så godt, at der er grund til at gøre den  

 permanent i forbindelse med den lovrevision i folketingsåret 1991-92, der  

 blev besluttet ved lovens vedtagelse.
Erfaringerne viser, at lovens  

 intentioner holder i praksis, og derfor må lovrevisionen fastholde  

 lovgivningens hidtidige sigte, samtidig med at den må styrke de  

 udviklingslinier, der i øvrigt har tegnet sig i tilknytning til de indhøstede  

 erfaringer.
 Det gælder ikke mindst de positive erfaringer med den praktiserede  

 kombination af uddannelse og jobrotation.
I lyset af den beskæftigelsesmæssige situation må der derfor først og  

 fremmest satses på en enkel ordning for uddannelse/jobrotation.
Hver fjerde  

 kommune og mellem 20-30 større virksomheder har allerede taget initiativ til  

 en sådan ordning.
Langvarigt ledige overtager arbejdspladserne, når  

 virksomhedernes medarbejdere deltager i undervisning.
Resultatet er  

 »rigtig« beskæftigelse for de ledige, og de ansatte får en  

 nødvendig forbedring af deres kvalifikationer, ligesom virksomhederne går  

 styrket ud i konkurrencen.
 På den baggrund bør lovens målsætning udvides til også at støtte de  

 virksomheder, der ønsker at ansætte længerevarende ledige i stedet for de  

 medarbejdere, som får voksenuddannelsesstøtte.
Midlet er en udvidelse af voksenuddannelsesstøtten.
Det vil indebære, at  

 voksenuddannelsesstøtten forhøjes, når virksomheden kan dokumentere at have  

 ansat en længerevarende ledig i stedet for den ansatte, der deltager i  

 undervisning.
I de tilfælde, hvor der bevilges udvidet voksenuddannelsesstøtte (UVUS),  

 ydes den direkte til virksomheden, der udbetaler den ansatte fuld  

 lønkompensation i kursusperioden.
Beløbet, der udbetales til virksomheden,  

 fastlægges af kulturministeren under hensyntagen til, at det skal gøres  

 attraktivt for virksomheden at ansætte en længerevarende ledig i stedet for  

 den ansatte, der er under uddannelse.
Forskellen mellem det beløb, der  

 udbetales i tilskud, og den løn, der udbetales den ansatte i kursusperioden,  

 tilfalder virksomheden som kompensation for ekstraudgifter i forbindelse med  

 at have ansat en længerevarende ledig.
 Med henblik på såvel at øge de ansattes uddannelsesmuligheder som at  

 fremme den beskæftigelsesmæssige effekt forlænges perioden, i hvilken der kan  

 ydes voksenuddannelsesstøtte fra 16 uger til 32 uger i de tilfælde, hvor der  

 ansættes en længerevarende ledig som vikar.
 For at øge de lediges beskæftigelsesmæssige muligheder i den private  

 sektor gælder den forhøjede støttemulighed kun i forbindelse med  

 længerevarende ansættelse som vikarer her.
 De igangværende initiativer vedrørende uddannelse/jobrotation finansieres  

 gennem en kombination af voksenuddannelsesstøtte og uddannelses- og  

 arbejdstilbud (UTB/ATB), hvilket indebærer et ikke uvæsentligt og, kunne det  

 tilføjes, unødigt administrativt besvær med flere offentlige myndigheder  

 indblandet.
 Formålet med denne del af lovforslaget er at gøre ordningen lettere  

 anvendelig - og mere attraktiv - for virksomhederne med henblik på at  

 iværksætte en omfattende efteruddannelse af de ansatte og derigennem frigøre  

 et betydeligt antal arbejdspladser til de længerevarende ledige.
 Det skal fortsat være muligt at kunne modtage voksenuddannelsesstøtte,  

 uden at der ansættes en ledig som vikar, men i disse tilfælde er  

 støtteniveauet som under den nugældende lov.
Størrelsen af bevillingen fastlægges i forbindelse med de årlige  

 finanslove.
Bevillingen opdeles i to hovedområder: en pulje, som anvendes i  

 de tilfælde, hvor der ansættes en længerevarende ledig som vikar, og en anden  

 pulje, som benyttes, hvor dette ikke praktiseres.
De offentlige merudgifter  

 ved den foreslåede udvidelse af loven i tilslutning til den første pulje, som  

 åbner for uddannelse/jobrotation, er forskellen mellem de bevillinger, der  

 skulle have været udbetalt i dagpenge til ledige, og det beløb, der udbetales  

 til virksomhederne.
Såfremt dette beløb ligger på et niveau som beskrevet i  

 bemærkningerne til lovforslagets nr. 4-5, vil 30.000 ansatte kunne deltage i  

 undervisning i 16 uger med fuld lønkompensation, og samme antal  

 længerevarende ledige vil kunne komme i »rigtig« beskæftigelse i  

 samme periode for under 1 mia. kr. i ekstraomkostninger for det offentlige.  

 Hertil kommer omkostningerne ved at iværksætte uddannelsestilbudene.
Tallet  

 30.000 svarer næsten til antallet af UTB-berettigede langtidsledige i 1991.
 Målet er, at der i forbindelse med finanslovsforslaget for 1992 skal  

 træffes beslutning om en mærkbar forøgelse af bevillingen til denne lov.
 Uddannelsestilbudene finansieres fortsat i forbindelse med de forskellige  

 lovgivninger, hvorunder de hører hjemme.
Bemærkninger til de enkelte bestemmelser Til § 1 Til nr. 1 Foruden at gælde for personer med en kortvarig uddannelse udvides loven  

 også til at omfatte personer med utilstrækkelig uddannelse, for eksempel i de  

 tilfælde, hvor en erhvervsuddannelse er blevet forældet i forhold til  

 arbejdslivets aktuelle kvalifikationskrav.
Til nr. 4-5 Størrelsen af den udvidede voksenuddannelsesstøtte fastsættes af  

 kulturministeren.
Udgangspunktet tages i højeste dagpengesats plus et tillæg  

 mindst svarende til de nuværende løntilskudsordninger i forbindelse med, at  

 længerevarende ledige ansættes i et arbejdstilbud. (I 1991 ca. 40 kr. pr.  

 time).
I de tilfælde, hvor der ydes udvidet voksenuddannelsesstøtte, udbetales  

 det samlede tilskud til arbejdsgiveren, der står for lønudbetaling m.v.
For  

 også fremover at sikre den billigste administration af ordningen foreslås  

 det, at der udbetales et ensartet tilskud til virksomhederne, uanset  

 forskelle i lønniveau.
Til nr. 7 Ved at udvide orlovsperioden til uddannelse øges mulighederne for både at  

 indsætte en længerevarende ledig som vikar og for, at den ansatte får et godt  

 udbytte af undervisningen.
Perioden, i hvilken der kan gives støtte, udvides  

 derfor til 32 uger i de tilfælde, hvor der ansættes en længerevarende ledig  

 som vikar for den ansatte, der deltager i undervisning med  

 voksenuddannelsesstøtte.
Til nr. 9 Ad den foreslåede § 4 a Orlov til uddannelse aftales almindeligvis mellem arbejdsgiveren og den  

 ansatte under hensyntagen til arbejdets tilrettelæggelse.
Sådan bør det  

 fortsat være.
For at sikre mere ensartede muligheder for at vikariere i job,  

 der bliver ledige i forbindelse med deltagelse i undervisning, foreslås loven  

 udvidet således, at når der kan anvises en passende erstatningsarbejdskraft,  

 vil grunden til ikke at give fri til uddannelse ikke være til stede.
Det er  

 dog op til arbejdsgiveren, om den udpegede erstatningsarbejdskraft skal  

 ansættes.
Ad den foreslåede § 4 b Erfaringerne viser, at det fortsat er nødvendigt med midler til forsøgs-  

 og udviklingsarbejde i forbindelse med udvikling af nye undervisningstilbud,  

 informationsarbejde m.v.
