Justitsministeriet fastsætter herved følgende Bestemmelser om Optagelse af  

 Fingeraftryk. 1 Der skal fremtidig - udenfor Tilfælde, hvor Fingeraftryk optages til Brug  

 ved Sammenligning med Fingeraftryk paa Gerningssteder - optages Fingeraftryk  

 af:
Politimesteren (Politidirektøren) kan dog undlade Optagelse af  

 Fingeraftryk, naar han skønner, at Optagelsen i det foreliggende Tilfælde er  

 uden Interesse, eller iøvrigt finder, at den efter Omstændighederne kan  

 undlades, saasom paa Grund af Sigtedes Ungdom, eller fordi det drejer sig om  

 en uagtsom Lovovertrædelse. 2 Fingeraftrykkene, som bør optages snarest muligt, optages af  

 Statspolitiet.
Paa Steder, hvor der ikke er stationeret Statspoliti, sker  

 Optagelsen ved Arrestforvarerne.
 Fingeraftrykkene optages som hidtil paa dertil bestemte Blanketter, der  

 forsynes med Politikredsens Navn.
Fingeraftrykkene indsendes straks efter Optagelsen til Centralbureauet for  

 Forbryderes Identificering, Politigaarden, København, V.
Hvis Fotografi er  

 optaget, forsynes det med paaskrevet Navn, Fødselsaar og -dag og Fødested  

 samt Tid og Sted for Optagelsen og eftersendes snarest.
Det skal som Regel kun indsendes een Fingeraftryksblanket.
For Udlændinge,  

 hvis Identitet ønskes fastslaaet i Udlandet, maa Aftrykkene indsendes i flere  

 Eksemplarer.
For saadanne Udlændinge maa Fotografier med de ovenfor angivne  

 Oplysninger altid omgaaende eftersendes, saa vidt muligt bilagt Oplysninger  

 om Personer i Udlandet, gennem hvem Identiteten kan konstateres i Tilfælde  

 af, at paagældende i Forvejen er det fremmede Centralbureau ubekendt. 3. For  

 at undgaa unødig Korrespondance vil der som Regel kun blive svaret paa  

 Identitetsforespørgsler, naar Bureauet i Forvejen ligger inde med en  

 identisk, paa et andet Navn lydende Fingeraftryksblanket.
Indløber der ikke  

 omgaaende Svar, betyder dette altsaa enten, at Personen er Centralbureauet  

 ubekendt, eller at der i Bureauet findes en tilsvarende Blanket med de samme  

 Personalia.
 For de Udlændinges Vedkommende, hvis Identitet ønskes fastslaaet i  

 Udlandet, gives altid Svar straks paa Grundlag af det Materiale, der findes i  

 Centralbureauet, og yderligere senere, naar Svar er indløbet fra det  

 udenlandske Bureau, hvortil Henvendelse er rettet.
 Blanketter til Optagelse af Fingeraftryk rekvireres fra Centralbureauet.
Justitsministeriets Cirkulærer Nr. 61 af 20. Marts 1908 og Nr. 16 af 1.  

 Februar 1909 ophæves.
De i Justitsministeriets Cirkulærer af 24. Juni 1914,  

 sidste Stykke, (hvilket Cirkulære ikke er optaget i Ministerialtidende) og  

 Nr. 132 af 10. September 1926, 3die Stykke, 1ste Punktum, indeholdte  

 Bestemmelser om Optagelse af Fingeraftryk af Udlændinge ændres i  

 Overensstemmelse med Reglerne i nærværende Cirkulære.
 Justitsministeriet, den 19. December  

 1933.
 Zahle.
 Krarup.
