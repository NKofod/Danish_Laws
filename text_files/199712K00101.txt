Nr LSF 101 Forslag til Lov om ændring af lov om forsvarets personel, lov om  

 hjemmeværnet, lov om ferie og lov om orlov (Antagelse af kvinder på  

 værnepligtslignende vilkår, kulancemæssig godtgørelse, pensionsmæssig sikring  

 af overenskomstansat personel m.v.) Fremsat af forsvarsministeren (Hans Hækkerup) den 20. november 1997 Vedtaget ved tredjebehandling den 19. februar 1998 Lov nr. 127 af 25/02/1998 § 1 I lov om forsvarets personel, jf. lovbekendtgørelse nr. 104 af 7. februar  

 1994, foretages følgende ændringer:
 1. I § 1, stk. 1, indsættes efter »hjemsendt«:  

 », jf. dog stk. 2 og 3«.
 2. I § 1, stk. 2, udgår »dog«.
 3. I § 1 indsættes som stk. 3:
»Stk. 3. Bestemmelserne i § 3 og §§ 11 a-11 d gælder for alt  

 personel inden for Forsvarsministeriets område bortset fra  

 hjemmeværnet.« 4. § 2, stk. 2, affattes således:
»Stk. 2. Befalingsmænd omfatter personel af officersgruppen  

 og sergentgruppen af linjen og reserven.
Menige omfatter personel af  

 konstabelgruppen af linjen og reserven, konstabelelever, værnepligtige menige  

 og kvindelige menige på værnepligtslignende vilkår.« 5. § 3 affattes således:
»§ 3 . Civilt personel kan midlertidigt tillægges status som  

 militært personel, jf. § 2, stk. 1, nr. 1 og 2, og tillægges kommandomæssige  

 beføjelser.
Forsvarsministeren kan fastsætte nærmere regler herom.« 6. Efter § 8 indsættes:
» § 8 a.
Kvindelige menige på værnepligtslignende vilkår, der  

 er hjemsendt, har pligt til at forrette tjeneste under krig eller andre  

 ekstraordinære forhold efter nærmere regler fastsat af  

 forsvarsministeren.« 7. Efter § 9 indsættes i kapitel 3:
»§ 9 a.
Kvindeligt militært personel, der er afskediget eller  

 hjemsendt, og for hvem militær tjeneste af enhver art efter foreliggende  

 oplysninger må anses for at være uforenelig med deres samvittighed, kan af  

 forsvarsministeren fritages for militær tjeneste.
Forsvarsministeren  

 fastsætter nærmere regler herom.« 8. Efter § 11 a indsættes:
»§ 11 b.
Forsvarsministeren fastsætter regler for udbetaling  

 af en supplerende skattepligtig løbende ydelse i tilfælde, hvor personel, der  

 ikke er omfattet af lov om tjenestemandspension eller lov om pensionering af  

 civilt personel i forsvaret m.v., omkommer eller påføres varigt meen under  

 eller som følge af tjenesten under udsendelse til udlandet med henblik på  

 deltagelse i de i § 11 a, stk. 1, nævnte opgaver.
Det er en betingelse for  

 udbetaling af ydelsen, at Arbejdsskadestyrelsen har anerkendt dødsfaldet  

 eller tilskadekomsten som en arbejdsskade.
Stk. 2 . Ved dødsfald udbetales ydelsen til den efterladte  

 ægtefælle og børn under 21 år.
Ved varigt meen udbetales ydelsen til den  

 skadelidte.
 Stk. 3 . Udbetaling af ydelsen ved varigt meen forudsætter, at  

 Arbejdsskadestyrelsen vurderer, at den pågældende har lidt et tab af  

 erhvervsevnen på mindst 15 pct.
 § 11 c . Forsvarsministeren fastsætter regler for ydelse af  

 kulancemæssig godtgørelse for svie og smerte til personel, som udsendes til  

 udlandet med henblik på deltagelse i de i § 11 a, stk. 1, nævnte opgaver, og  

 som kommer til skade under eller som følge af tjenesten.
§ 11 d.
Forsvarsministeren fastsætter regler for ydelse af  

 kulancemæssig godtgørelse til personel, som udsendes til udlandet med henblik  

 på deltagelse i de i § 11 a, stk. 1, nævnte opgaver, og som mister eller får  

 beskadiget personlige ejendele som følge af tilstedeværelse i områder under  

 krig eller krigslignende forhold.« § 2 I lov om hjemmeværnet, jf. lovbekendtgørelse nr. 164 af 8. marts 1994, som  

 ændret ved § 4 i lov nr. 232 af 2. april 1997, foretages følgende ændring:
 1. § 21 a affattes således:
»§ 21 a . Der kan ydes erstatning og godtgørelse, udbetales  

 løbende ydelser og ydes kulancemæssige godtgørelser til hjemmeværnspersonel  

 og deres efterladte i medfør af bestemmelserne i §§ 11 a -11 d i lov om  

 forsvarets personel.
Forsvarsministeren fastsætter nærmere regler  

 herom.« § 3 I lov om ferie, jf. lovbekendtgørelse nr. 167 af 24. februar 1997, som  

 ændret ved § 1 i lov nr. 1081 af 29. december 1997, foretages følgende  

 ændringer:
 1. I § 2, stk. 1, nr. 2, ændres »tjenestemænd,  

 og« til: »tjenestemænd,».
 2. I § 2, stk. 1, nr. 3, ændres »i landbruget  

 mv.« til: »i landbruget m.v., og«.
 3. I § 2, stk. 1, indsættes som nr. 4:
»4) kvinder, der er antaget i forsvaret på værnepligtslignende  

 vilkår, jf. dog § 9, stk. 5, og § 20.« 4. § 9, stk. 5, affattes således:
»Stk. 5. Under aftjening af værnepligt og under tjeneste i  

 forsvaret på værnepligtslignende vilkår kan den pågældende holde optjent  

 ferie uden for ferieperioden, ligesom ferien kan deles.« 5. I § 20 indsættes efter »værnepligt,»:  

 »tjeneste i forsvaret på værnepligtslignende vilkår,».
§ 4 I lov om orlov, jf. lovbekendtgørelse nr. 5 af 8. januar 1996, som ændret  

 senest ved § 3 i lov nr. 1077 af 29. december 1997, foretages følgende  

 ændring:
 1. I § 1 indsættes som stk. 2 og 3:
 »Stk. 2. Loven gælder ikke for indkaldte værnepligtige.
Stk. 3 . Lovens bestemmelser om orlov til uddannelse og orlov til  

 sabbat gælder ikke for kvinder antaget i forsvaret på værnepligtslignende  

 vilkår.« § 5 Loven træder i kraft den 1. april 1998.
Oprindeligt fremsat forslag § 1 I lov om forsvarets personel, jf. lovbekendtgørelse nr. 104 af 7. februar  

 1994, foretages følgende ændringer:
 1. I § 1, stk. 1, indsættes efter »hjemsendt«:  

 », jf. dog stk. 2-3«.
 2. I § 1, stk. 2, udgår: »dog«.
 3. I § 1 indsættes som stk. 3:
»Stk. 3. Bestemmelserne i § 3 og §§ 11 a-11 d gælder for alt  

 personel inden for Forsvarsministeriets område bortset fra  

 hjemmeværnet.« 4. § 2, stk. 2 , affattes således:
» Stk. 2. Befalingsmænd omfatter personel af officersgruppen  

 og sergentgruppen af linien og reserven.
Menige omfatter personel af  

 konstabelgruppen af linien og reserven, konstabelelever, værnepligtige menige  

 og kvindelige menige på værnepligtslignende vilkår.« 5. § 3 affattes således:
»§ 3  . Civilt personel kan midlertidigt tillægges  

 status som militært personel, jf. § 2, stk. 1, nr. 1 og 2, og tillægges  

 kommandomæssige beføjelser.
Forsvarsministeren kan fastsætte nærmere regler  

 herom.« 6. Efter § 8 indsættes:
» § 8 a.
Kvindelige menige på værnepligtslignende vilkår, der  

 er hjemsendt, har pligt til at forrette tjeneste under krig eller andre  

 ekstraordinære forhold efter nærmere regler fastsat af  

 forsvarsministeren.« 7. Efter § 9 indsættes i kapitel 3:
»§ 9 a.
Kvindeligt militært personel, der er afskediget eller  

 hjemsendt, og for hvem militær tjeneste af enhver art efter foreliggende  

 oplysninger må anses for at være uforenelig med deres samvittighed, kan af  

 forsvarsministeren fritages for militær tjeneste.
Forsvarsministeren  

 fastsætter nærmere regler herom.« 8. Efter § 11 a indsættes:
»§ 11 b.
Forsvarsministeren fastsætter regler for udbetaling  

 af en supplerende skattepligtig løbende ydelse i tilfælde, hvor personel, der  

 ikke er omfattet af lov om tjenestemandspension eller lov om pensionering af  

 civilt personel i forsvaret mv., omkommer eller påføres varigt men under  

 eller som følge af tjenesten under udsendelse til udlandet med henblik på  

 deltagelse i de i § 11 a, stk. 1, nævnte opgaver.
Det er en betingelse for  

 udbetaling af ydelsen, at Arbejdsskadestyrelsen har anerkendt dødsfaldet  

 eller tilskadekomsten som en arbejdsskade.
Stk. 2 . Ved dødsfald udbetales ydelsen til den efterladte  

 ægtefælle og børn under 21 år.
Ved varigt men udbetales ydelsen til den  

 skadelidte.
 Stk. 3 . Udbetaling af ydelsen ved varigt men forudsætter, at  

 Arbejdsskadestyrelsen vurderer, at den pågældende har lidt et tab af  

 erhvervsevnen på mindst 15%.
 § 11 c . Forsvarsministeren fastsætter regler for ydelse af  

 kulancemæssig godtgørelse for svie og smerte til personel, som udsendes til  

 udlandet med henblik på deltagelse i de i § 11a, stk. 1, nævnte opgaver, og  

 som kommer til skade under eller som følge af tjenesten.
§ 11 d.
Forsvarsministeren fastsætter regler for ydelse af  

 kulancemæssig godtgørelse til personel, som udsendes til udlandet med henblik  

 på deltagelse i de i § 11 a, stk. 1, nævnte opgaver, og som mister eller får  

 beskadiget personlige ejendele som følge af tilstedeværelse i områder under  

 krig eller krigslignende forhold.« § 2 I lov om hjemmeværnet, jf. lovbekendtgørelse nr. 164 af 8. marts 1994,  

 foretages følgende ændring:
 1. § 21 a affattes således:
»§ 21 a . Der kan ydes erstatning og godtgørelse, udbetales  

 løbende ydelser og ydes kulancemæssige godtgørelser til hjemmeværnspersonel  

 og deres efterladte i medfør af bestemmelserne i §§ 11 a - 11 d i lov om  

 forsvarets personel.
Forsvarsministeren fastsætter nærmere regler  

 herom.« § 3 I lov om ferie, jf. lovbekendtgørelse nr. 167 af 24. februar 1997,  

 foretages følgende ændringer:
1. I § 2 , stk. 1, nr. 2, ændres »tjenestemænd,  

 og« til: »tjenestemænd,» 2. I  § 2, stk. 1, nr. 3  , ændres »i  

 landbruget mv.« til: »i landbruget mv., og« 3. I § 2, stk. 1 , indsættes som nr. 4:
»4) kvinder, der er antaget i forsvaret på værnepligtslignende  

 vilkår, jf. dog § 9, stk. 5, og § 20.« 4. § 9, stk. 5 , affattes således:
» Stk. 5 . Under aftjening af værnepligt og under tjeneste i  

 forsvaret på værnepligtslignende vilkår kan den pågældende holde optjent  

 ferie uden for ferieperioden, ligesom ferien kan deles.« 5. I § 20 indsættes efter »værnepligt,»:  

 »tjeneste i forsvaret på værnepligtslignende vilkår,».
§ 4 I lov om orlov, jf. lovbekendtgørelse nr. 5 af 8. januar 1996, foretages  

 følgende ændring:
 1.  I § 1 indsættes som stk. 2 og 3:
 » Stk. 2 . Loven gælder ikke for indkaldte værnepligtige.
Stk. 3 . Lovens bestemmelser om orlov til uddannelse og orlov til  

 sabbat gælder ikke for kvinder antaget i forsvaret på værnepligtslignende  

 vilkår.« § 5 Loven træder i kraft den 1. april 1998.
Bemærkninger til lovforslaget Almindelige bemærkninger Kvinder på værnepligtslignende vilkår Lovforslaget skal muliggøre etableringen af en ordning, hvorefter kvinder  

 generelt kan antages til tjeneste i forsvaret på værnepligtslignende vilkår.
Baggrund Folketingets Forsvarsudvalg afgav den 23. november 1993 betænkning over  

 forslag til folketingsbeslutning om etablering af en dansk international  

 brigade.
Forsvarsudvalgets flertal udtalte i betænkningen, at der burde  

 nedsættes en arbejdsgruppe, der skulle undersøge, beskrive og vurdere  

 mulighederne for at etablere en ordning, hvor kvinder generelt kan ansættes  

 og uddannes i forsvaret på værnepligtslignende vilkår.
Arbejdsgruppen skulle  

 nedsættes med repræsentation af Forsvarsministeriet, Forsvarskommandoen,  

 Indenrigsministeriet, Ligestillingsrådet samt de berørte faglige  

 organisationer.
Den 1. februar 1994 nedsatte forsvarsministeren »Arbejdsgruppen til  

 undersøgelse af mulighederne for antagelse af kvinder på værnepligtslignende  

 vilkår« og udpegede formanden og arbejdsgruppens øvrige 9 medlemmer.
I  

 Arbejdsgruppen var repræsenteret Forsvarsministeriet, Indenrigsministeriet,  

 Ligestillingsrådet, Forsvarskommandoen, Hærens Operative Kommando, Forsvarets  

 Værnepligt og Rekruttering, Hovedorganisationen af Officerer i Danmark,  

 Centralforeningen for Stampersonel samt Hærens Konstabel- og  

 Korporalforening.
Arbejdsgruppen fik til opgave at undersøge, beskrive og vurdere  

 mulighederne for at etablere en ordning, hvor kvinder generelt kan ansættes  

 og uddannes i forsvaret på værnepligtslignende vilkår.
Undersøgelsen skulle  

 omfatte en ordnings organisatoriske, uddannelsesmæssige, personelmæssige,  

 økonomiske og lovgivningsmæssige forudsætninger og konsekvenser, herunder  

 forhold som rekruttering, ansættelse, mobiliseringsforpligtelse mv. samt  

 konsekvenser for indkaldelse af værnepligtige til dækning af det samlede  

 behov for uddannelse af personel til mobiliseringsstyrken.
 Arbejdsgruppen afgav sin rapport den 29. december 1995.
Arbejdsgruppen anbefaler, at der etableres en ordning, hvorefter kvinder  

 generelt kan antages i forsvaret til tjeneste på værnepligtslignende vilkår.  

 Arbejdsgruppen forudsætter, at kvinderne fuldt ud skal træde i stedet for  

 værnepligtige mænd.
De skal uddannes til at indgå i mobiliseringsstyrken og  

 skal erstatte et tilsvarende antal værnepligtige mænd i denne.
Regeringens opfattelse Regeringen finder, at det vil være et væsentligt element til fremme af  

 ligestillingen, at kvinder, der ønsker det, får mulighed for at gøre tjeneste  

 i forsvaret på værnepligtslignende vilkår.
Regeringen er derfor af den opfattelse, at der skal etableres en ordning,  

 hvorefter kvinder generelt kan antages til tjeneste i forsvaret på  

 værnepligtslignende vilkår.
Kvinderne skal uddannes til at indgå i  

 mobiliseringsstyrken og skal erstatte et tilsvarende antal værnepligtige mænd  

 i styrken.
Kvinder har siden midten af 70erne været en del af det militære forsvar.  

 Kvinderne er tjenstgørende på de fleste niveauer.
Kvinder udgør omkring 5% af  

 det militært ansatte personel i forvaret.
 På manuelt niveau (menige) har kvinder hidtil kunnet ansættes som  

 konstabelelever og konstabler.
 I forbindelse med folketingsbeslutning af 25. november 1993 om etablering  

 af en dansk international brigade blev der etableret en ordning, hvorefter  

 også kvinder, der ikke i forvejen er militært uddannet, vil kunne modtage den  

 fornødne militære uddannelse med henblik på at indgå kontrakt om at forrette  

 tjeneste ved brigaden.
 Der er relativt flest kvinder på det manuelle niveau, mens der er færre på  

 mellemlederniveau (sergentgruppen) og lederniveau (officerer med tjenestegrad  

 til og med major/orlogskaptajn). Der er endnu ikke kvinder på det militære  

 chefniveau (officerer med tjenestegrad af oberstløjtnant/kommandørkaptajn og  

 højere grad).
Der er foretaget flere undersøgelser af de hidtidige erfaringer med  

 kvindeligt militært personel.
Undersøgelserne viser, at der generelt er gode  

 erfaringer med kvinder i de militære enheder.
Hovedprincipper for ordningen Ordningen for antagelse af kvinder på værnepligtslignende vilkår  

 forudsættes etableret efter følgende hovedprincipper:
 Antallet af kvinder, der antages, vil afhænge af antallet af egnede  

 ansøgere og forsvarets behov for at uddanne personel til  

 mobiliseringsstyrken.
Kvinderne vil blive antaget på grundlag af en antagelsesprøve, hvis omfang  

 vil blive fastsat af forsvaret.
De krav, der skal opfyldes, vil overordnet  

 blive fastsat med henblik på at opbygge en effektiv mobiliseringsstyrke og  

 skal sikre, at de, der antages, er egnede til at gennemføre uddannelsen.
Kvinderne foreslås antaget som militært personel.
Kvinderne vil herefter  

 være omfattet af den militære straffe- og retsplejelovgivning, både mens de  

 er tjenstgørende og efter hjemsendelsen, for så vidt angår de militære  

 pligter, der påhviler dem efter hjemsendelsen.
Kvinder antaget på værnepligtslignende vilkår vil blive uddannet i det  

 almindelige uddannelsessystem for værnepligtige.
Det foreslås, at de skal  

 være omfattet af de samme regler om ferie, som gælder for værnepligtige mænd.
Lov om orlov omfatter ikke mænd til værnepligtstjeneste.
Det foreslås, at  

 kvinder antaget på værnepligtslignende vilkår i forsvaret skal være omfattet  

 af reglerne om forældreorlov, men ikke af reglerne om adgang til  

 uddannelsesorlov og orlov til sabbat.
 Efter afslutningen af den første samlede tjeneste hjemsendes kvinderne og  

 indgår herefter i mobiliseringsstyrken.
Som følge af placeringen i mobiliseringsstyrken forudses, at kvinderne ved  

 antagelsen ved kontrakt påtager sig en forpligtelse til at give møde ved  

 mønstringer og efteruddannelser med henblik på at vedligeholde den modtagne  

 værnepligtsuddannelse.
Såfremt der skulle vise sig konkrete problemer som  

 følge af, at forpligtelsen påtages ved kontrakt, vil regeringen overveje, om  

 denne forpligtigelse skal pålægges ved lov.
 Ligeledes som følge af placeringen i mobiliseringsstyrken foreslås  

 kvinderne pålagt en forpligtelse til at forrette tjeneste under krig eller  

 andre ekstraordinære forhold, og når det skønnes nødvendigt af hensyn til  

 landets sikkerhed, efter tilsvarende principper som for værnepligtige mænd.
Det foreslås, at der etableres mulighed for, at kvinderne kan fritages for  

 denne forpligtelse, hvis militær tjeneste af enhver art må anses for at være  

 uforenelig med deres samvittighed.
Det foreslås, at dette også skal gælde for  

 øvrigt kvindeligt militært personel, der er afskediget eller hjemsendt.
 Løn- og ansættelsesvilkår i øvrigt forudsættes fastsat ved aftale mellem  

 Forsvarsministeriet og de forhandlingsberettigede organisationer efter  

 bemyndigelse fra Finansministeriet.
Indarbejdelse af tekstanmærkninger Ved lovforslaget foreslås det endvidere, at der indarbejdes de lovhjemler,  

 der er optaget som tekstanmærkningerne nr. 73, 72 og 71 til finanslovens §  

 12, Forsvarsministeriet.
Tekstanmærkningerne omhandler udbetaling af visse  

 ydelser til personel, der gør tjeneste i udlandet, jf. nedennævnte 3  

 aktstykker.
Finansudvalget tiltrådte ved aktstykke nr. 425 af 13. august 1996 en  

 ordning om pensionsmæssig sikring af personel, der ikke er omfattet af lov om  

 tjenestemandspension, jf. lovbekendtgørelse nr. 724 af 9. september 1993,  

 eller lov nr. 82 af 12. marts 1970 om pensionering af civilt personel mv. i  

 forsvaret, som ændret ved lov nr. 138 af 26. april 1972, og som under  

 udsendelse til udlandet med henblik på deltagelse i konfliktforebyggende,  

 fredsbevarende, fredsskabende, humanitære og andre lignende opgaver påføres  

 varigt men eller omkommer under eller som følge af tjenesten.
Efter ordningen  

 kan der under nærmere angivne omstændigheder udbetales en supplerende  

 skattepligtig løbende ydelse til de pågældende eller deres efterladte.
 Ved aktstykke nr. 426 af 13. august 1996 tiltrådte Finansudvalget, at der  

 kan udbetales kulancemæssig godtgørelse for svie og smerte til personel fra  

 det danske forsvar, som udsendes til udlandet med henblik på deltagelse i  

 konfliktforebyggende, fredsbevarende, fredsskabende, humanitære eller andre  

 lignende opgaver, og som kommer til skade under eller som følge af tjenesten.
 Den 10. januar 1996 tiltrådte Finansudvalget aktstykke nr. 142, hvorefter  

 der kan udbetales kulancemæssig godtgørelse til dansk personel til tjeneste i  

 områder under krig eller krigslignende forhold for tab og beskadigelse af  

 personlige ejendele som følge af dels tyverier og røverier, dels militære  

 aktioner, herunder kamphandlinger.
Det er i aktstykke nr. 425 og 426 forudsat, at ordningerne senere  

 indarbejdes i lov om forsvarets personel.
I forbindelse med indarbejdelsen af  

 de 2 aktstykker skønnes det hensigtsmæssigt, at også den i aktstykke nr. 142  

 beskrevne ordning indarbejdes i loven.
I aktstykke nr. 425 er det tillige forudsat, at ordningen indarbejdes i  

 lov om hjemmeværnet.
Der er imidlertid de samme reale grunde til, at også de  

 ved aktstykke nr. 426 og 142 etablerede ordninger bør gælde for  

 hjemmeværnspersonel.
Det foreslås derfor, at også disse to ordninger  

 indarbejdes i lov om hjemmeværnet.
 Udvidelse af forsvarets særlige erstatnings- og godtgørelsesordning  

 mv.
 Ved lovforslaget foreslås det herudover, at forsvarets særlige  

 erstatnings- og godtgørelsesordning i § 11 a i lov om forsvarets personel  

 samt de ordninger, der er etableret ved de ovennævnte aktstykker, udvides til  

 at gælde for alt personel inden for Forsvarsministeriets område.
 Det foreslås yderligere, at der foretages en redaktionel ændring af  

 bestemmelsen i § 3 i lov om forsvarets personel, og at bestemmelsen, ifølge  

 hvilken civilt personel midlertidigt kan tillægges status som militært  

 personel og tillægges kommandomæssige beføjelser, udvides til at gælde alt  

 personel inden for Forsvarsministeriets område.
 Forslagets økonomiske og administrative konsekvenser mv.
 Lovforslagets bestemmelser om etablering af en ordning for antagelse af  

 kvinder på værnepligtslignende vilkår skønnes ikke at ville medføre  

 personaleudvidelser eller egentlige forøgede udgifter til uddannelse, løn mv.
 Ordningen vil medføre behov for bygningsmæssige ændringer på visse af  

 forsvarets tjenestesteder.
 Ved søværnet og flyvevåbnet er behovet for bygningsmæssige ændringer ikke  

 stort, og de omkostninger, der er forbundet hermed, er forholdsvis små.
Ved hæren vil en del af de ældre kaserner skulle ombygges for et større  

 beløb.
Hvis der alene antages et begrænset antal kvinder til uddannelse ved  

 hærens værnepligtsunderafdelinger, skal der på enkelte ældre kaserner  

 foretages mindre bygningsmæssige foranstaltninger.
Hvis kvinder til den  

 militære uddannelse samles i een og samme underafdeling, skønnes det, at der  

 på de ældre kaserner i alt skal anvendes ca. 2,5-3 mio. kr. til  

 bygningsmæssige foranstaltninger i indkvarteringsområderne.
 Det er i sagens natur ikke muligt på forhånd at anslå eventuelle udgifter  

 i forbindelse med udvidelsen af den personkreds, der vil blive omfattet af de  

 ordninger, der er fastsat ved de indarbejdede aktstykker.
 Lovforslaget skønnes ikke at have erhvervsøkonomiske eller miljømæssige  

 konsekvenser.
 Lovforslaget indeholder ikke EU-retlige aspekter.
Udtalelser over lovforslaget I forbindelse med udarbejdelsen af lovforslaget har følgende  

 organisationer mfl. haft lejlighed til at afgive bemærkninger:
 Ligestillingsrådet, Dansk Arbejdsgiverforening, Landsorganisationen i  

 Danmark, Funktionærernes og Tjenestemændenes Fællesråd, Akademikernes  

 Centralorganisation, Statsansattes Kartel, Ledernes Hovedorganisation,  

 Sammenslutningen af Landbrugets Arbejdsgiverforeninger, Finanssektorens  

 Arbejdsgiverforening, Kommunernes Landsforening, Amtsrådsforeningen i  

 Danmark, Centralforeningen for Stampersonel, Hærens Konstabel- og  

 Korporalforening, Hovedorganisationen af Officerer i Danmark, Dansk  

 Tandlægeforening, Foreningen af Yngre Læger, Forretningsudvalget for  

 værnepligtige menige talsmænd, Forretningsudvalget for værnepligtige  

 befalingsmænd og elever, Reserveofficersforeningen i Danmark og Foreningen  

 for Personel af Reserven i Danmark.
Bemærkninger til lovforslagets enkelte bestemmelser Til § 1 Til nr. 1-3 Lov om forsvarets personel omfatter personel, der er ansat eller indkaldt  

 til tjeneste i det militære forsvar bortset fra hjemmeværnet, idet dog lovens  

 § 11, stk. 2, gælder for alt personel ansat inden for Forsvarsministeriets  

 område, jf. gældende lovs § 1, stk. 1 og 2. Personel i Forsvarsministeriets  

 departement, Forsvarsministeriets Regnskabssekretariat, Forsvarsministeriets  

 Fæstnings- og Natursekretariat (herunder Christiansø) og Farvandsvæsenet er  

 således kun omfattet af loven for så vidt angår bestemmelserne i § 11, stk.  

 2, om udetillæg mv.
Som følge af forsvarets internationale opgaver er der behov for i et vist  

 omfang at udsende personel ansat i bl.a.
Forsvarsministeriets departement til  

 udlandet med henblik på deltagelse i konfliktforebyggende, fredsbevarende,  

 fredsskabende, humanitære og andre lignende opgaver.
Under sådanne  

 udsendelser som beskrevet bør dette personel - på lige fod med personel i det  

 militære forsvar - være omfattet af forsvarets særlige erstatnings- og  

 godtgørelsesordning i § 11 a i lov om forsvarets personel samt de ordninger  

 om pensionsmæssig sikring, kulancemæssig godtgørelse mv., som foreslås  

 indarbejdet i loven som §§ 11 b, 11 c og 11 d, jf. de almindelige  

 bemærkninger samt bemærkningerne til § 1, nr. 8.
 Det foreslås derfor, at alt personel inden for Forsvarsministeriets område  

 dog bortset fra hjemmeværnet bliver omfattet af forsvarets særlige  

 erstatnings- og godtgørelsesordning i § 11 a i lov om forsvarets personel  

 samt de ordninger om pensionsmæssig sikring, kulancemæssig godtgørelse mv.,  

 som foreslås indarbejdet i loven som §§ 11 b, 11 c og 11 d.
Tilsvarende vil det i visse situationer være hensigtsmæssigt at kunne  

 tillægge personel ansat i bl.a.
Forsvarsministeriets departement status som  

 militært personel og kunne tillægge det kommandomæssige beføjelser på lige  

 fod med civilt personel til tjeneste i det militære forsvar.
Det foreslås  

 derfor, at § 3 i lov om forsvarets personel udvides til at gælde alt civilt  

 personel inden for Forsvarsministeriets område.
Der foretages ingen udvidelse  

 af forsvarsministerens beordringskompetence, jf. lovens § 11, stk. 1, idet  

 der ikke skønnes behov herfor.
Tillæggelse af status som militært personel i  

 henhold til § 3 medfører ingen ændring i relation til beordringskompetencen i  

 lovens § 11, stk. 1.
 I forbindelse med udvidelsen af anvendelsesområdet for § 3 i lov om  

 forsvarets personel foreslås en redaktionel ændring af bestemmelsen, jf.  

 bemærkningerne til § 1, nr. 5.
 Baggrunden for, at hjemmeværnet er undtaget fra bestemmelsen, er, at de  

 tilsvarende forhold for så vidt angår hjemmeværnets personel reguleres i lov  

 om hjemmeværnet.
 Vedrørende hjemmeværnspersonel henvises til de almindelige bemærkninger og  

 bemærkningerne til § 2.
Til nr. 4 Den gældende § 2 i lov om forsvarets personel afgrænser begrebet militært  

 personel.
Kvindelige menige antaget på værnepligtslignende vilkår vil ikke  

 være militært personel efter bestemmelsen i dens nuværende affattelse.  

 Ændringen af § 2, stk. 2, er derfor nødvendig, for at kvindelige menige  

 antaget på værnepligtslignende vilkår kan omfattes af begrebet militært  

 personel.
 Eftersom bestemmelsens første punktum omfatter alle befalingsmænd, vil den  

 i uændret form også omfatte kvindelige befalingsmænd på værnepligtslignende  

 vilkår.
 Militært personel er omfattet af den militære straffe- og  

 retsplejelovgivning.
 Militær straffelov omfatter tjenstgørende militært personel samt hjemsendt  

 militært personel, for så vidt angår de militære pligter, der påhviler det  

 efter hjemsendelsen, jf. militær straffelovs § 5, stk. 1.
 I den militære straffelov er der fastsat straffe for særlige militære  

 forseelser fx ulovligt fravær, ulydighed, respektstridighed, vagtforseelse,  

 beruselse og pligtforsømmelse.
 Sager om overtrædelse af militær straffelov mod personer, der er omfattet  

 af denne, behandles som militære straffesager efter den militære  

 retsplejelov, jf. denne lovs § 2, stk. 1, nr. 1.
 Sager om overtrædelse af andre love mod personer, der hører til det  

 militære forsvar, behandles ligeledes som militære straffesager, når  

 lovovertrædelsen vedrører tjenesten eller er begået i eller i anledning af  

 tjenesten eller på militært område eller i anvist kvarter, jf. militær  

 retsplejelovs § 2, stk. 1, nr. 2. Som eksempel på overtrædelser, der  

 behandles som militære straffesager efter denne bestemmelse, kan nævnes  

 færdselsforseelser, straffelovsovertrædelser (vold og  

 berigelsesforbrydelser), overtrædelser af lov om euforiserende stoffer og  

 overtrædelser af våbenloven.
 Kvinder antaget på værnepligtslignende vilkår vil som militært personel  

 være omfattet af den militære straffe- og retsplejelovgivning, mens de er  

 tjenstgørende samt efter hjemsendelsen, for så vidt angår de militære  

 pligter, der påhviler dem efter hjemsendelsen.
Til nr. 5 Bestemmelsen svarer til den gældende lovs § 3 med redaktionelle ændringer.  

 I bestemmelsen fastsættes, at civilt personel midlertidigt kan tillægges  

 status som militært personel i overensstemmelse med reglerne i § 2, stk. 1, i  

 lov om forsvarets personel og tillægges kommandomæssige beføjelser.
Det  

 foreslås, at forsvarsministeren bemyndiges til at fastsætte nærmere regler  

 herom.
Status som militært personel kan opnås enten gennem en militær grad  

 inden for rækkefølgen af militære grader, jf. § 2, stk. 1, nr. 1, eller ved  

 indplacering i en kategori af militært personel uden for denne rækkefølge,  

 jf. § 2, stk. 1, nr. 2.
Såfremt civilt personel tillægges status som militært personel i medfør af  

 bestemmelsen, bliver de omfattet af den militære straffe- og  

 retsplejelovgivning.
Om den militære straffe- og retsplejelovgivning henvises  

 til bemærkningerne til § 1, nr. 4.
Til nr. 6 Kvinder antaget på værnepligtslignende vilkår skal efter hjemsendelsen  

 indgå i mobiliseringsstyrken.
Det præciseres i overensstemmelse hermed i  

 bestemmelsen, at kvindelige menige på værnepligtslignende vilkår efter  

 hjemsendelsen har pligt til at forrette tjeneste under krig eller andre  

 ekstraordinære forhold.
Det foreslås, at forsvarsministeren bemyndiges til at  

 fastsætte nærmere regler herom.
Kvinder antaget på værnepligtslignende vilkår, der uddannes til  

 befalingsmænd, vil blive hjemsendt som personel af reserven.
Personel af  

 reserven, der er en del af mobiliseringsstyrken, har ifølge § 8 i lov om  

 forsvarets personel pligt til at forrette tjeneste, når det skønnes  

 nødvendigt af hensyn til landets sikkerhed.
 Øvrigt kvindeligt militært personel afskediges eller hjemsendes som  

 befalingsmænd eller konstabler og indgår ligeledes i forsvarets reserve og er  

 derved omfattet af pligten i lovens § 8 til at forrette tjeneste, når det  

 skønnes nødvendigt af hensyn til landets sikkerhed.
 Pligtens omfang fremgår af lovens øvrige bestemmelser.
Kvindeligt militært personel kan ved ansættelsen påtage sig en  

 forpligtelse til efter hjemsendelse eller afskedigelse at deltage i  

 mønstringer og efteruddannelser.
Det forudses, at kvinder, der antages på  

 værnepligtslignende vilkår, ved antagelsen påtager sig en tilsvarende  

 forpligtelse med henblik på at vedligeholde den modtagne  

 værnepligtsuddannelse.
For mandligt personel følger forpligtelsen til at deltage i mønstringer og  

 efteruddannelser og til at forrette tjeneste under krig eller andre  

 ekstraordinære forhold af værnepligten.
For personel af reserven følger  

 pligten til at forrette tjeneste, når det skønnes nødvendigt af hensyn til  

 landets sikkerhed, tillige af lovens § 8.
Til nr. 7 Værnepligtige har mulighed for at søge fritagelse for militær tjeneste mod  

 at anvendes til andet statsarbejde, der ikke må tjene militære formål, jf.  

 lov om værnepligtens opfyldelse ved civilt arbejde.
Ifølge lovens § 1 kan de  

 pågældende fritages, hvis militær tjeneste af enhver art efter foreliggende  

 oplysninger må anses for at være uforenelig med deres samvittighed.
Loven  

 giver ikke retskrav på fritagelse.
Indenrigsministeriets  

 Militærnægteradministration afgør efter et skøn, om en ansøgning er  

 fyldestgørende samvittighedsmæssigt begrundet.
 Mobiliseringsstyrken består af hjemsendte eller afskedigede befalingsmænd  

 og konstabler (personel af reserven) samt hjemsendte værnepligtige menige og  

 hjemsendte kvindelige menige på værnepligtslignende vilkår.
Mandligt personel i mobiliseringsstyrken, herunder mandligt personel af  

 reserven, har mulighed for at søge fritagelse for militær tjeneste efter lov  

 om værnepligtens opfyldelse ved civilt arbejde efter de retningslinier, der  

 er beskrevet ovenfor.
Såfremt den pågældende overføres til civilt arbejde,  

 fritages han for pligten til at lade sig mønstre og genindkalde til  

 efteruddannelse og udtræder herefter af forsvarets mobiliseringsstyrke.
I  

 stedet indkaldes han af Indenrigsministeriets Militærnægteradministration til  

 civilt arbejde i form af manuelt arbejde i et antal dage svarende til det  

 antal, hvori han skulle have gjort tjeneste ved den førstkommende mønstring  

 eller efteruddannelse i forsvaret.
Den pågældende indkaldes kun til civilt  

 arbejde een gang.
 Overførelse til civilt arbejde af en værnepligtig, der er hjemsendt efter  

 den første samlede tjeneste, forudsætter, at han på rimelig måde kan  

 sandsynliggøre, at der er opstået en egentlig samvittighedskonflikt hos ham.
 Kvindeligt militært personel er ikke omfattet af lov om værnepligtens  

 opfyldelse ved civilt arbejde, idet loven kun gælder værnepligtige.  

 Kvindeligt personel i mobiliseringsstyrken har dermed ikke samme muligheder  

 som mandligt militært personel for at kunne udtræde af mobiliseringsstyrken.  

 Om forpligtelser i mobiliseringsstyrken henvises til bemærkningerne til § 1,  

 nr. 6.
For at ligestille personellet mest muligt på dette område, foreslås det,  

 at der etableres mulighed for, at forsvarsministeren kan fritage kvindeligt  

 militært personel, der er afskediget eller hjemsendt, og for hvem militær  

 tjeneste af enhver art må anses for at være uforenelig med deres  

 samvittighed, for denne tjeneste.
Der etableres ikke noget retskrav på  

 fritagelse.
Afgørelse vil blive truffet på grundlag af en konkret vurdering  

 efter tilsvarende kriterier som ved afgørelser efter lov om værnepligtens  

 opfyldelse ved civilt arbejde.
Fritagelse medfører, at den pågældende udtræder af forsvarets  

 mobiliseringsstyrke.
Fritagelsen vil ikke være forbundet med en pligt til at  

 udføre andet statsarbejde.
 Det foreslås, at forsvarsministeren bemyndiges til at fastsætte nærmere  

 regler herom.
Til nr. 8 § 11 b Bestemmelsen afløser tekstanmærkning nr. 73 til finanslovens § 12,  

 Forsvarsministeriet, jf. aktstykke nr. 425 af 13. august 1996. Bestemmelsen  

 har til formål at sikre den overenskomstansatte en løbende ydelse svarende  

 til den, en tjenestemand i en tilsvarende situation ville få.
Ordningen skal  

 ikke i pensionsmæssig henseende stille overenskomstansat personel bedre end  

 tjenestemandsansat personel.
Ordningen gælder kun i tilfælde, hvor den pågældende kommer til skade  

 eller dør under udførelse af de nævnte internationale opgaver.
Det er således  

 ikke hensigten at lade personellet omfatte af tjenestemandslovens vilkår.  

 Sammenligning til tjenestemænd/civilarbejdere er alene en beregningsteknisk  

 forudsætning.
Ad § 11 b, stk. 1. Det foreslås, at personel, der ikke er omfattet af lov  

 om tjenestemandspension eller lov om pensionering af civilt personel mv. i  

 forsvaret, og som under udsendelse til udlandet med henblik på deltagelse i  

 konfliktforebyggende, fredsbevarende, fredsskabende, humanitære og andre  

 lignende opgaver omkommer eller påføres varigt men under eller som følge af  

 tjenesten, sikres en løbende ydelse svarende til det, en tjenestemand, som  

 alene får udbetalt tjenestemandspension fra staten, i en tilsvarende  

 situation og med tilsvarende lønanciennitet ville have opnået.
Det er en  

 betingelse for udbetaling af ydelsen, at Arbejdsskadestyrelsen har anerkendt  

 dødsfaldet eller tilskadekomsten som en arbejdsskade.
 Forsvarsministeren foreslås i overensstemmelse hermed bemyndiget til at  

 fastsætte regler for beregning og udbetaling af ydelsen.
 Ydelsen beregnes i forhold til de ydelser, den overenskomstansatte vil få  

 udbetalt i tilknytning til eller som følge af ansættelsen i staten i tilfælde  

 af tilskadekomst i tjenesten, og de ydelser, den pågældende ville have fået,  

 hvis han havde været ansat som tjenestemand.
 Det foreslås, at beløb fra forsvarets særlige erstatningsordning, eventuel  

 erstatning fra FN, gruppelivsforsikring, frivillige bidrag til  

 arbejdsgiverfinansierede pensionsordninger samt private pensions- og  

 forsikringsordninger ikke indgår i beregningen af den supplerende ydelse.
I tilfælde af tilskadekomst foretager Forsvarsministeriet en beregning af  

 de ydelser, som vil tilkomme den tilskadekomne efter de almindelige regler og  

 den foreslåede ordning.
Den tilskadekomne eller de efterladte kan på denne  

 baggrund vælge, hvilken ordning de vil lade sig omfatte af.
Ad § 11 b, stk. 2. Den supplerende ydelse udbetales til den tilskadekomne  

 eller dennes efterladte ægtefælle og/eller børn under 21 år.
Ydelsen  

 udbetales ikke til tidligere ægtefæller eller til samlevere.
Udbetaling af ydelsen ophører på samme tidspunkt som ophør af udbetaling  

 af tilskadekomstpension til en tjenestemand.
Såfremt en overenskomstansat,  

 der ifølge ordningen får udbetalt en supplerende ydelse, senere afgår ved  

 døden, beregnes påny en supplerende ydelse til efterlevende ægtefælle og  

 børn, således at den samlede udbetaling herefter svarer til det, der ville  

 blive udbetalt til efterlevende ægtefælle og børn efter en tjenestemand.
 Såfremt den overenskomstansatte ved tilskadekomsten er afgået ved døden,  

 ophører Forsvarsministeriets udbetaling af den supplerende ydelse på samme  

 tidspunkt, hvor ydelse af børnepension og ægtefællepension til efterladte  

 efter en tjenestemand ville ophøre.
 Den supplerende ydelse reguleres, når de ydelser, som ligger til grund for  

 beregningen, ændres.
Ad § 11 b, stk. 3. Ifølge tjenestemandspensionslovens § 8, stk. 1, er en  

 tjenestemand, som afskediges på grund af utjenstdygtighed, der er forårsaget  

 af, at der under udførelse af tjenesten er overgået tjenestemanden en  

 tilskadekomst, der begrunder krav på erstatning for tab af erhvervsevne i  

 henhold til lov om arbejdsskadeforsikring, berettiget til den egenpension,  

 som gælder for en pensionsalder på 37 år.
Arbejdsskadestyrelsen vurderer  

 erhvervsevnetabets omfang.
Erhvervsevnetabet skal være minimum 15%, før  

 egenpensionen udbetales.
En tilsvarende ordning foreslås for overenskomstansat personel.
Udbetaling  

 af en supplerende ydelse fra Forsvarsministeriet forudsætter således, at  

 afskedigelse eller kontraktophævelse sker som følge af tilskadekomsten, og at  

 Arbejdsskadestyrelsen vurderer, at den pågældende har et tab af erhvervsevnen  

 på minimum 15%.
§ 11 c Bestemmelsen afløser tekstanmærkning nr. 72 til finanslovens § 12,  

 Forsvarsministeriet, jf. aktstykke nr. 426 af 13. august 1996. Bestemmelsen  

 skal sikre, at der kan udbetales kulancemæssig godtgørelse for svie og smerte  

 til personel, som udsendes til udlandet med henblik på deltagelse i  

 konfliktforebyggende, fredsbevarende, fredsskabende, humanitære og andre  

 lignende opgaver, og som kommer til skade under eller som følge af tjenesten.  

 Det foreslås, at forsvarsministeren bemyndiges til at fastsætte nærmere  

 regler herom.
 Ved tilskadekomst i tjenesten er forsvarets personel omfattet af lov om  

 forsikring mod følger af arbejdsskade eller lov om erstatning til skadelidte  

 værnepligtige m.fl., hvorefter der ydes betaling af udgifter til  

 sygebehandling mv., erstatning for tab af erhvervsevne, godtgørelse for  

 varigt men, overgangsbeløb ved dødsfald og erstatning for tab af forsørger.  

 Udbetaling af de anførte ydelser sker i kraft af ansættelses- eller  

 værnepligtsforholdet og forudsætter ikke, at ansvaret for skaden kan  

 tilregnes forsvaret.
Til forsvarets personel, som udsendes til udlandet for at deltage i  

 konfliktforebyggende, fredsbevarende, fredsskabende, humanitære og andre  

 lignende opgaver, ydes der endvidere i henhold til forsvarets særlige  

 erstatnings- og godtgørelsesordning, jf. § 11 a i lov om forsvarets personel,  

 erstatning for tab af forsørger, erstatning til boet efter en person, der  

 ikke var forsørger, og godtgørelse for varigt men.
Ydelserne udbetales på  

 objektivt grundlag.
De krav, der ikke dækkes eller ikke dækkes fuldt ud i henhold til lov om  

 arbejdsskadeforsikring henholdsvis lov om erstatning til skadelidte  

 værnepligtige m.fl. eller forsvarets særlige erstatnings- og  

 godtgørelsesordning, kan den tilskadekomne søge at få dækket af den  

 erstatningsansvarlige efter reglerne i erstatningsansvarsloven.
Det kan bl.a.  

 være krav om godtgørelse for svie og smerte.
 Svie og smerte er den fysiske lidelse, der er en følge af skaden.  

 Godtgørelse herfor kan ydes i en kortere periode fra skadens indtræden, og  

 indtil skadelidtes helbredstilstand er blevet stationær.
Under forsvarets løsning af opgaver i udlandet er personel i flere  

 tilfælde kommet til skade under eller som følge af tjenesten.
Ved disse  

 hændelser har der i almindelighed ikke været noget at bebrejde forsvaret  

 eller nogen ansat i forsvaret.
Forsvaret har således ikke været  

 erstatningsansvarlig og har dermed ikke haft hjemmel til at yde godtgørelse  

 for svie og smerte.
Den foreslåede kulancemæssige godtgørelse vil blive udbetalt efter samme  

 satser som anvendt i erstatningsansvarsloven.
For skader indtruffet i  

 kalenderåret 1997 udgør godtgørelsen 160 kr. for hver dag, den skadelidte er  

 sengeliggende, og 70 kr. for hver dag, den skadelidte er syg uden at være  

 sengeliggende, jf.
Justitsministeriets bekendtgørelse nr. 1162 af 16.  

 december 1996.
 Der vil ikke blive ydet godtgørelse i tilfælde, hvor der foreligger en  

 væsentlig grad af egen skyld, og hvor skadelidte derfor heller ikke under  

 almindelige forhold ville kunne rette krav om godtgørelse mod en skadevolder.
§ 11 d Bestemmelsen afløser tekstanmærkning nr. 71 til finanslovens § 12,  

 Forsvarsministeriet, jf. aktstykke nr. 142 af 10. januar 1996. Bestemmelsen  

 har til formål at sikre, at der kan udbetales kulancemæssig godtgørelse til  

 personel for tab eller beskadigelse af personlige ejendele som følge af  

 tilstedeværelse i områder under krig eller krigslignende forhold.
Det  

 foreslås, at forsvarsministeren bemyndiges til at fastsætte nærmere regler  

 herom, herunder at fastsætte en beløbsmæssig begrænsning.
Under forsvarets løsning af opgaver i udlandet har personellet været udsat  

 for situationer, hvor personlige ejendele er blevet beskadiget eller er gået  

 tabt, uden at forsvaret eller nogen ansat i forsvaret har haft ansvaret  

 herfor.
Forsvaret har som følge heraf ikke haft erstatningsansvar og dermed  

 ikke haft hjemmel til at yde erstatning for personlige ejendele, der er  

 blevet beskadiget eller er gået tabt.
 Den kulancemæssige godtgørelse vil blive udbetalt med udgangspunkt i  

 indberetninger om tabets art og økonomiske omfang fra de personer, som har  

 mistet personlige effekter.
 Private ejendele såsom tøj, sportstøj, sko, smykker, ure, bøger,  

 videofilm, musikafspillere, kameraer mv. kan fx gå tabt under egentlige  

 kamphandlinger, udplyndringer, tyverier, røverier og lignende i forbindelse  

 med den direkte tilstedeværelse i områder med krig eller krigslignende  

 forhold.
 Personellets private forsikringer dækker ikke under de ovennævnte forhold.
 Der vil ikke blive ydet godtgørelse i tilfælde, hvor der foreligger en  

 væsentlig grad af egen skyld, og hvor skadelidte derfor heller ikke under  

 almindelige forhold ville kunne rette et krav om godtgørelse mod nogen.
Til § 2 Hjemmeværnspersonel vil undtagelsesvis blive udsendt til udlandet med  

 henblik på deltagelse i konfliktforebyggende, fredsbevarende, fredsskabende,  

 humanitære og andre lignende opgaver og foreslås derfor omfattet af de samme  

 bestemmelser om pensionsmæssig sikring, kulancemæssig godtgørelse mv., som  

 gælder for personel, der er omfattet af lov om forsvarets personel.  

 Bestemmelsen afløser tekstanmærkning nr. 73 til finanslovens § 12,  

 Forsvarsministeriet, jf. aktstykke nr. 425 af 13. august 1996. Endvidere  

 udvides de ordninger om ydelse af kulancemæssig godtgørelse for svie og  

 smerte og for tab og beskadigelse af personlige ejendele, der er etableret  

 ved henholdsvis aktstykke nr. 426 af 13. august 1996 og aktstykke nr. 142 af  

 10. januar 1996, til at gælde tilsvarende for hjemmeværnspersonel.
Der  

 henvises i øvrigt til de almindelige bemærkninger og bemærkningerne til § 1,  

 nr. 8.
Ifølge den gældende § 21 a i lov om hjemmeværnet kan der ydes erstatning  

 til hjemmeværnspersonel i medfør af bestemmelserne i § 11 a i lov om  

 forsvarets personel efter regler, der fastsættes af forsvarsministeren.
Da §  

 11 a i lov om forsvarets personel omhandler både erstatning og godtgørelse,  

 foreslås godtgørelse af redaktionelle grunde indføjet i hjemmeværnslovens §  

 21 a.
 De foreslåede bestemmelser om pensionsmæssig sikring, kulancemæssig  

 godtgørelse mv. og de gældende bestemmelser om erstatning og godtgørelse i  

 forbindelse med udsendelse til udlandet med henblik på deltagelse i  

 konfliktforebyggende, fredsbevarende, fredsskabende, humanitære og andre  

 lignende opgaver forudses alene at kunne få betydning for hjemmeværnets  

 ansatte personel, idet frivilligt personel ikke forudsættes udsendt til  

 udlandet med henblik på deltagelse i de nævnte opgaver.
 Det er således alene den gældende bestemmelse om erstatning og godtgørelse  

 i forbindelse med rydning, bortsprængning, fjernelse eller destruktion af  

 ammunition, sprængstoffer og lign., for hvis fremstilling og udlægning det  

 danske forsvar ikke er ansvarligt, jf. 11 a, stk. 4, i lov om forsvarets  

 personel, der kan have betydning også for det frivillige hjemmeværnspersonel.
Til § 3 Mænd til værnepligtstjeneste er ikke omfattet af ferieloven, men har efter  

 forsvarets regler under tjenesten 1 dags ferieorlov pr. måneds indkaldelse.  

 Befalingsmænd har dog 2 dages ferie pr. måned.
Værnepligtige optjener under  

 indkaldelsen feriegodtgørelse med 12 1/2 % af de udbetalte skattepligtige  

 ydelser.
 Af hensyn til uddannelsens tilrettelæggelse foreslås det, at tilsvarende  

 regler skal gælde for kvinder, der gør tjeneste i forsvaret på  

 værnepligtslignende vilkår.
 Den gældende ferielovs § 1 fastsætter, at lønmodtagere i offentlig eller  

 privat tjeneste har ret til ferie og feriegodtgørelse efter reglerne i loven.  

 I lovens § 2 er nævnt et antal undtagelser fra hovedreglen i § 1.
Til nr. 1-3 Det foreslås, at kvinder antaget på værnepligtslignende vilkår generelt  

 undtages fra ferielovens bestemmelser.
Til nr. 4 I den gældende lovs § 9, stk. 5, er det fastsat, at under aftjening af  

 værnepligt kan lønmodtageren holde optjent ferie uden for ferieperioden,  

 ligesom ferien kan deles.
Det foreslås, at tilsvarende skal gælde for kvinder  

 antaget på værnepligtslignende vilkår.
Til nr. 5 I den gældende lovs § 20 er det bestemt, at arbejdsministeren fastsætter  

 regler, hvorefter udbetaling af tidligere optjent feriegodtgørelse kan ske,  

 uden at ferie holdes, bl.a. for så vidt angår personer, der på grund af  

 aftjening af værnepligt er helt eller delvis afskåret fra at holde ferie.
Det  

 foreslås, at tilsvarende skal gælde for kvinder antaget på  

 værnepligtslignende vilkår.
Til § 4 Ved bestemmelsen fastsættes det, at kvinder antaget på værnepligtslignende  

 vilkår ikke er omfattet af bestemmelserne om uddannelsesorlov og orlov til  

 sabbat i lov om orlov.
Samtidig præciseres det, at indkaldte værnepligtige  

 ikke er omfattet af loven.
Til § 5 Loven træder i kraft den 1. april 1998.
§ 1, nr. 8, er en lovfæstelse af ordninger, der er godkendt ved  

 aktstykker.
Ordningerne er allerede trådt i kraft i overensstemmelse med  

 aktstykkernes bestemmelser.
Skriftlig fremsættelse (20. november 1997) Forsvarsministeren (Hans Hækkerup):
 Jeg skal herved tillade mig for det høje Ting at fremsætte:
 Forslag til lov om ændring af lov om forsvarets personel, lov om  

 hjemmeværnet, lov om ferie og lov om orlov. (Antagelse af kvinder på  

 værnepligtslignende vilkår, kulancemæssig godtgørelse, pensionsmæssig sikring  

 af overenskomstansat personel m.v.).
(Lovforslag nr.
L 101).
 Forslagets primære formål er at fremme ligestillingen - ikke blot i  

 forsvaret men i samfundet som helhed.
 Kvinder, der ønsker det, skal have mulighed for at gennemgå en uddannelse  

 i forsvaret på vilkår, der svarer til værnepligtige mænds - og med samme  

 sigte som værnepligtiges uddannelse.
 Med loven vil der blive føjet et nyt led til en udvikling, hvor forsvaret  

 i stigende grad har markeret sig som arbejdsplads for begge køn.
Kvinder har i adskillige år haft adgang til ansættelse i militære  

 stillinger i forsvaret for en kortere eller længere årrække.
Dette forslag  

 tilsigter, at kvinder skal kunne uddannes i værnepligtsenhederne direkte med  

 henblik på at indgå i forsvarets mobiliseringsstyrke på lige fod med mænd.
 For at skabe ensartede vilkår for mænd og kvinder på dette område vil det  

 være nødvendigt at tilrette lov om ferie og lov om orlov, idet disse loves  

 særlige regler for værnepligtige nu også skal gælde for kvinder, der uddannes  

 og forretter tjeneste på værnepligtslignende vilkår.
Forslaget om generelt at åbne denne mulighed for kvinderhar sit  

 udgangspunkt i folketingsbeslutningen fra 1993 omoprettelseaf en dansk  

 international brigade.
Som led heri blev etableret en ordning, hvorefter  

 kvinder, der ikke i forvejen var militært uddannet, kunne gives den fornødne  

 militære uddannelse og indgå kontrakt om at forrette tjeneste ved brigaden.
I  

 tilknytning hertil ønskede et flertal i Forsvarsudvalget undersøgt, om det  

 ville være muligt at indføre en sådan ordning for hele forsvaret.
I overensstemmelse hermed nedsatte jeg en arbejdsgruppe, der fik til  

 opgave at undersøge mulighederne herfor.
Arbejdsgruppen skulle bl.a. trække  

 på de erfaringer, der kunne indhentes ved den internationale brigade.
 Arbejdsgruppen anbefalede, at kvinder, der ønsker det, generelt gives  

 mulighed for at gøre tjeneste på værnepligtslignende vilkår med henblik på at  

 indgå i mobiliseringsstyrken på lige fod med og som erstatning for et  

 tilsvarende antal mænd.
 Regeringen kan tilslutte sig disse synspunkter.
Det foreslås endvidere, at der til lov om forsvarets personel overføres  

 hjemmel til at udbetale visse ydelser til personel i forbindelse med tjeneste  

 i udlandet.
Der er tale om ordninger, som Finansudvalget har tiltrådt ved  

 aktstykker i 1996.
 Det foreslås endvidere, at den personkreds, der under sådan tjeneste i  

 udlandet kan omfattes af disse ydelser og af forsvarets særlige  

 erstatningsordninger, udstrækkes til alt personel inden for  

 Forsvarsministeriets område, dvs. også civilt personel i departementet.
 Adgangen til midlertidigt at tillægge civilt personel status som militært  

 personel og kommandomæssige beføjelser foreslås tydeliggjort og udstrakt til  

 at omfatte alt personel inden for Forsvarsministeriets område.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til Folketingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om forsvarets personel, jf. lovbekendtgørelse nr. 104 af 7. februar  

 1994, foretages følgende ændringer:
 1. I § 1, stk. 1, indsættes efter »hjemsendt«:  

 », jf. dog stk. 2-3«.
 2. I § 1, stk. 2, udgår: »dog«.
 3. I § 1 indsættes som stk. 3:
»Stk. 3. Bestemmelserne i § 3 og §§ 11 a-11 d gælder for alt  

 personel inden for Forsvarsministeriets område bortset fra  

 hjemmeværnet.« 4. § 2, stk. 2 , affattes således:
» Stk. 2. Befalingsmænd omfatter personel af officersgruppen  

 og sergentgruppen af linien og reserven.
Menige omfatter personel af  

 konstabelgruppen af linien og reserven, konstabelelever, værnepligtige menige  

 og kvindelige menige på værnepligtslignende vilkår.« 5. § 3 affattes således:
»§ 3  . Civilt personel kan midlertidigt tillægges  

 status som militært personel, jf. § 2, stk. 1, nr. 1 og 2, og tillægges  

 kommandomæssige beføjelser.
Forsvarsministeren kan fastsætte nærmere regler  

 herom.« § 1. Loven omfatter personel, der er ansat eller indkaldt til  

 tjeneste i det militære forsvar bortset fra hjemmeværnet, samt militært  

 personel, der er afskediget eller hjemsendt.
 Stk. 2. Bestemmelserne i § 11, stk. 2, gælder dog for alt personel  

 ansat inden for Forsvarsministeriets område.
 § 2. Militært personel omfatter:
1) Befalingsmænd og menige, der indordnes i en rækkefølge af militære  

 grader efter forsvarsministerens nærmere bestemmelse, 2) auditørpersonel, gejstligt personel og musikpersonel samt andet  

 personel efter forsvarsministerens bestemmelse.
Stk. 2.  Befalingsmænd omfatter personel af  

 officersgruppen og sergentgruppen af linien og reserven.
Menige omfatter  

 personel af konstabelgruppen af linien og reserven samt konstabelelever og  

 værnepligtige menige.
 § 3.  Civilt personel kan midlertidigt tillægges militær  

 grad og kommandomæssige beføjelser.
 § 11 a  . Forsvarsministeren fastsætter regler for ydelse  

 af erstatning, herunder for tab af forsørger, samt godtgørelse for varigt men  

 til personel, som udsendes til udlandet med henblik på deltagelse i  

 konfliktforebyggende, fredsbevarende, fredsskabende, humanitære og andre  

 lignende opgaver, og som omkommer eller påføres varigt men under eller som  

 følge af tjenesten.
Stk. 2 . Erstatning for tab af forsørger udbetales til den  

 efterladte ægtefælle, samlever eller børn under 21 år.
Såfremt der ikke  

 efterlades nogen berettiget til erstatning for tab af forsørger, udbetales en  

 erstatning til boet.
Forsvarsministeren fastsætter nærmere regler herom.
 Stk. 3 . Det er en betingelse for udbetaling af ydelser efter stk.  

 1, at hændelsen ikke kan tilregnes den skadelidte som forsætlig skadevoldelse  

 på sig selv.
 Stk. 4 . Reglerne i stk. 1-3 finder tilsvarende anvendelse på  

 personel, som i tjenesten rydder, bortsprænger, fjerner eller destruerer  

 ammunition, sprængstoffer og lign., for hvis fremstilling og udlægning det  

 danske forsvar ikke er ansvarligt.
 Stk. 5 . Størrelsen af erstatninger og godtgørelse for varigt men  

 fastsættes på de årlige bevillingslove.
 6. Efter § 8 indsættes:
» § 8 a.
Kvindelige menige på værnepligtslignende vilkår, der  

 er hjemsendt, har pligt til at forrette tjeneste under krig eller andre  

 ekstraordinære forhold efter nærmere regler fastsat af  

 forsvarsministeren.« 7. Efter § 9 indsættes i kapitel 3:
»§ 9 a.
Kvindeligt militært personel, der er afskediget eller  

 hjemsendt, og for hvem militær tjeneste af enhver art efter foreliggende  

 oplysninger må anses for at være uforenelig med deres samvittighed, kan af  

 forsvarsministeren fritages for militær tjeneste.
Forsvarsministeren  

 fastsætter nærmere regler herom.« 8. Efter § 11 a indsættes:
»§ 11 b.
Forsvarsministeren fastsætter regler for udbetaling  

 af en supplerende skattepligtig løbende ydelse i tilfælde, hvor personel, der  

 ikke er omfattet af lov om tjenestemandspension eller lov om pensionering af  

 civilt personel i forsvaret mv., omkommer eller påføres varigt men under  

 eller som følge af tjenesten under udsendelse til udlandet med henblik på  

 deltagelse i de i § 11 a, stk. 1, nævnte opgaver.
Det er en betingelse for  

 udbetaling af ydelsen, at Arbejdsskadestyrelsen har anerkendt dødsfaldet  

 eller tilskadekomsten som en arbejdsskade.
Stk. 2 . Ved dødsfald udbetales ydelsen til den efterladte  

 ægtefælle og børn under 21 år.
Ved varigt men udbetales ydelsen til den  

 skadelidte.
 Stk. 3.  Udbetaling af ydelsen ved varigt men forudsætter,  

 at Arbejdsskadestyrelsen vurderer, at den pågældende har lidt et tab af  

 erhvervsevnen på mindst 15%.
 § 11 c . Forsvarsministeren fastsætter regler for ydelse af  

 kulancemæssig godtgørelse for svie og smerte til personel, som udsendes til  

 udlandet med henblik på deltagelse i de i § 11a, stk. 1, nævnte opgaver, og  

 som kommer til skade under eller som følge af tjenesten.
§ 11 d.
Forsvarsministeren fastsætter regler for ydelse af  

 kulancemæssig godtgørelse til personel, som udsendes til udlandet med henblik  

 på deltagelse i de i § 11 a, stk. 1, nævnte opgaver, og som mister eller får  

 beskadiget personlige ejendele som følge af tilstedeværelse i områder under  

 krig eller krigslignende forhold.« § 2 I lov om hjemmeværnet, jf. lovbekendtgørelse nr. 164 af 8. marts 1994,  

 foretages følgende ændring:
 1. § 21 a affattes således:
»§ 21 a . Der kan ydes erstatning og godtgørelse, udbetales  

 løbende ydelser og ydes kulancemæssige godtgørelser til hjemmeværnspersonel  

 og deres efterladte i medfør af bestemmelserne i §§ 11 a - 11 d i lov om  

 forsvarets personel.
Forsvarsministeren fastsætter nærmere regler  

 herom.« § 21 a.  Der kan ydes erstatning til hjemmeværnspersonel i  

 medfør af bestemmelserne i § 11 a. i lov om forsvarets personel efter regler,  

 der fastsættes af forsvarsministeren.
§ 3 I lov om ferie, jf. lovbekendtgørelse nr. 167 af 24. februar 1997,  

 foretages følgende ændringer:
1. I § 2 , stk. 1, nr. 2, ændres »tjenestemænd,  

 og« til: »tjenestemænd,» 2. I  § 2, stk. 1, nr. 3  , ændres »i  

 landbruget mv.« til: »i landbruget mv., og« 3. I § 2, stk. 1 , indsættes som nr. 4:
»4) kvinder, der er antaget i forsvaret på værnepligtslignende  

 vilkår, jf. dog § 9, stk. 5, og § 20.« § 2 . Loven gælder dog ikke for 1) lønmodtagere i statens, folkeskolens eller folkekirkens tjeneste, der  

 er ansat som tjenestemænd, 2) lønmodtagere, hvis pension er sikret gennem medlemskab af en  

 pensionsordning, for hvis forpligtelse staten indestår, og som har ret til  

 ferie med løn efter samme regler som de i nr. 1 nævnte tjenestemænd, og 3) lønmodtagere, der har indgået aftale i henhold til § 9, stk. 2, i lov  

 om visse arbejdsforhold i landbruget m.v.
Stk. 2. - - - 4. § 9, stk. 5 , affattes således:
» Stk. 5 . Under aftjening af værnepligt og under tjeneste i  

 forsvaret på værnepligtslignende vilkår kan den pågældende holde optjent  

 ferie uden for ferieperioden, ligesom ferien kan deles.« § 9 . - - - Stk. 5 . Under aftjening af værnepligt kan lønmodtageren holde  

 optjent ferie uden for ferieperioden, ligesom ferien kan deles.
 5. I § 20 indsættes efter »værnepligt,»:  

 »tjeneste i forsvaret på værnepligtslignende vilkår,».
 § 20 . Arbejdsministeren fastsætter regler, hvorefter udbetaling  

 af tidligere optjent feriegodtgørelse kan ske, uden at ferie holdes, for så  

 vidt angår personer, der på grund af aftjening af værnepligt, sygdom, ophold  

 i udlandet eller andre særlige forhold helt eller delvis er afskåret fra at  

 holde ferie.
§ 4 I lov om orlov, jf. lovbekendtgørelse nr. 5 af 8. januar 1996, foretages  

 følgende ændring:
 1. I § 1 indsættes som stk. 2 og 3:
 » Stk. 2 . Loven gælder ikke for indkaldte værnepligtige.
Stk. 3 . Lovens bestemmelser om orlov til uddannelse og orlov til  

 sabbat gælder ikke for kvinder antaget i forsvaret på værnepligtslignende  

 vilkår.« Kapitel 1 Formål og område § 1. Loven har til formål at tilgodese arbejdsmarkedspolitiske,  

 uddannelsespolitiske og social- og familiepolitiske behov ved at skabe  

 økonomisk grundlag for, at personer med tilknytning til arbejdsmarkedet kan  

 opnå orlov til en række forskellige orlovsordninger, orlov til uddannelse,  

 orlov til sabbat og orlov til børnepasning.
§ 5 Loven træder i kraft den 1. april 1998.
