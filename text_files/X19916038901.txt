 I medfør af § 16, stk. 2, i besætningsloven kan Søfartsstyrelsen under  

 særlige omstændigheder og under iagttagelse af bindende internationale  

 vedtagne bestemmelser tillade, at en person, der ikke er i besiddelse af det  

 for den pågældende stilling krævede bevis, anvendes i sådan en stilling, dog  

 kun for en enkelt rejse eller for et bestemt tidsrum af ikke over 6 måneder.
 I skrivelse af 7. februar 1991 ansøger rederiet om tilladelse til  

 at Gunnar Kristensen, cpr. nr. 040144- , fører M/S BALTIC KIES 1, OUZK,  

 uanset at han ikke er i besiddelse af det i besætningsfastsættelsen for  

 skibet foreskrevne sønæringsbevis som skibsfører.
 I denne anledning meddeles det, at Søfartsstyrelsen ikke kan bevilge det  

 ansøgte.
 Opmærksomheden henledes på, at bestemmelserne i lov om skibes besætning i  

 dette tilfælde ikke giver grundlag for dispensation, da det overfor  

 Søfartsstyrelsen er oplyst, at der findes adskillige ledige navigatører, der  

 opfylder lovens kvalifikationskrav for at kunne gøre tjeneste i ovennævnte  

 stilling.
