 Nærværende cirkulære erstatter boligministeriets cirkulære af 20.  

 september 1979 om privates adgang til oplysninger i bygnings- og  

 boligregistret.
Lovgrundlag 1. Adgangen til at videregive oplysninger fra  

 bygnings- og boligregistret er reguleret af bestemmelserne i §§ 5 og 6 i lov  

 nr. 243 af 12. maj 1976 om bygnings- og boligregistrering.
 Reglerne i loven giver kun offentlige myndigheder og koncessionerede  

 selskaber adgang til at modtage oplysninger fra registret.
 Efter lovens § 5 skal der således fra registret på begæring af offentlige  

 myndigheder meddeles sådanne oplysninger, som har betydning for en sags  

 afgørelse eller for myndighedens virksomhed, og efter lovens § 6 fastsætter  

 boligministeren regler om, i hvilket omfang oplysninger om bygnings- og  

 boligforhold skal meddeles til offentlige myndigheder og koncessionerede  

 selskaber, samt om vederlag for registrets ydelser.
 Ud over offentlige myndigheder og koncessionerede selskaber indeholder  

 loven ikke hjemmel for andre til at modtage oplysninger fra registret.
 Det fremgår dog af forarbejderne til loven, at det har været hensigten i  

 et vist omfang at give private adgang til registrets oplysninger.
2. Bygnings- og boligregistret er ikke omfattet af lov  

 nr. 294 af 8. juni 1978 om offentlige myndigheders registre, idet denne lov  

 som udgangspunkt alene gælder for edb-registre, som indeholder  

 personoplysninger.
Ved personoplysninger forstås i denne forbindelse  

 oplysninger, som kan henføres til bestemte personer, selv om det forudsætter  

 kendskab til personnummer, registreringsnummer eller lignende særlige  

 identifikationer.
Bygnings- og boligregistret indeholder ingen oplysninger, der efter det  

 ovennævnte kan henføres til enkeltpersoner.
Reglerne i loven om offentlige  

 myndigheders registre gælder således ikke for registreringerne i bygnings- og  

 boligregistret, hvorfor reglerne i denne lovs kap.
V om videregivelse af  

 oplysninger til private ikke finder anvendelse.
3. Adgang til aktindsigt efter reglerne i lov nr. 280  

 af 10. juni 1970 om offentlighed i forvaltningen omfatter dokumenter i sager,  

 der er eller har været under behandling i den offentlige forvaltning.
Efter  

 almindelig opfattelse vil den registrering af oplysninger, der finder sted i  

 bygnings- og boligregistret ikke kunne betegnes som »sager« i  

 offentlighedslovens forstand.
Reglerne om aktindsigt kan derfor ikke anvendes  

 til at give private adgang til oplysninger fra bygnings- og boligregistret.
 Privates adgang til at anvende bygnings- og boligregistret.
4. Den enkelte kommune vil normalt ikke kunne afgive  

 oplysninger fra bygnings- og boligregistret til private.
De personer,  

 virksomheder, foreninger, organisationer m. v., som herved udelukkes,  

 omfatter bl. a. personer, der driver liberalt erhverv, som f. eks.  

 arkitekter, ejendomsmæglere og -handlere, advokater, revisorer og lignende  

 samt disses sammenslutninger som f. eks. advokatrådet, inkassobureauer,  

 oplysningsbureauer, adresserings- og kuverteringsbureauer og lignende,  

 varmecentraler, fagforeninger og faglige organisationer, arbejdsgiver- og  

 brancheorganisationer, boligselskaber såvel private som almennyttige,  

 pengeinstitutter, forsikringsselskaber, pensionskasser, stormagasiner og  

 andre private virksomheder uanset organisationsform.
Journalister og pressen  

 er også udelukket fra at modtage bygnings- og boligregisteroplysninger, idet  

 dog Danmarks Radio er omfattet af lovens §§ 5-6. Ligestillet med private er  

 en lang række selvejende institutioner, der ikke er offentlige myndigheder  

 eller koncessionerede selskaber, således f. eks. dagplejeinstitutioner,  

 børne- og ungdomshjem, uanset om det offentlige yder tilskud til deres  

 virksomhed.
 Dog kan ejere af en bygning, bolig eller erhvervsenhed i den kommune, hvor  

 den faste ejendom er beliggende, fra den 15. marts 1981 efter anmodning til  

 kommunen få fremsendt en udskrift fra registret i form af en  

 BBR-Ejermeddelelse vedrørende ejendommen.
5. Udlevering af bygningsog boligregisteroplysninger  

 vil kunne ske i tilfælde, hvor private foretager bearbejdnings- eller  

 registreringsopgaver i medfør af en aftale med en offentlig myndighed inden  

 for dennes virksomhedsområde.
Der henvises herom nærmere til  

 boligministeriets cirkulære af 4. december 1979 om benyttelse af private  

 virksomheder m. v. til behandlingsopgaver og lignende i forbindelse med  

 oplysninger fra bygnings- og boligregistret samt overdragelse af bygnings- og  

 boligregisteroplysninger til koncessionerede selskaber.
Bestemmelserne tager navnlig sigte på det forhold, at stat eller kommuner  

 overdrager registrerings- eller behandlingsopgaver til ikke-offentlige  

 myndigheder, f. eks.
Datacentralen, eller til private virksomheder,  

 servicebureauer og lignende.
Dette gælder ligeledes rekvirenten ved  

 tvangsauktioner, jfr. retsplejelovens kap. 51, som kan begære oplysninger  

 udleveret fra bygnings- og boligregistret til brug ved udarbejdelsen af  

 salgsopstillinger i forbindelse med tvangsauktioner, hvis fogedretten har  

 bemyndiget rekvirenten til at modtage oplysningerne på rettens vegne.
 Personer eller private virksomheder m. v., der af offentlig myndighed er  

 blevet pålagt at fremskaffe oplysninger eller dokumentere forhold til brug  

 for myndighedens sagsbehandling m. v., kan ikke med henvisning hertil kræve  

 adgang til bygnings- og boligregistrets oplysninger.
 Materialer, der omfattes af begrænsningen.
 6. Begrænsningen i udlevering af oplysninger til  

 private fra bygnings- og boligregistret omfatter dels edb-udtræk fra selve  

 registersystemet, dels kommunernes kartoteker, edb-lister og lignende over  

 registrerede oplysninger i bygnings- og boligregistret.
 Der vil således ikke til private kunne udleveres kopier af stamkort,  

 hverken papirstamkort eller stamkort på microfiche, kvitteringslister, kopier  

 af BBR-Ejermeddelelser m. v.
 Oplysninger, der i øvrigt beror hos kommunen, kan dog på sædvanlig måde  

 udleveres i overensstemmelse med reglerne i lov om offentlighed i  

 forvaltningen eller lov om offentlige registre, uanset oplysningerne tillige  

 indgår i registreringsgrundlaget for bygnings- og boligregistret.
 Udsendelse af udskrift til ejere af registrerede oplysninger i bygnings-  

 og boligregistret.
 7. De ovenfor nævnte BBR-Ejermeddelelser kan som et  

 led i driften af bygnings- og boligregistret af kommunerne udsendes til  

 ejerne af den enkelte ejendom, bygning eller enhed.
