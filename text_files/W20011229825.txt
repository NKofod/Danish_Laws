Kendelse fra Pressenævnet i sag nr.  

 5/2001 [K] har klaget til Pressenævnet over to artikler  

 bragt i Lolland-Falsters Folketidende den 12. og 20. januar 2001, idet han  

 mener, at god presseskik er tilsidesat. [K] har endvidere klaget over, at  

 Lolland-Falsters Folketidende har afvist at bringe et genmæle.
Af artiklen bragt i bladet samt på bladets  

 hjemmeside den 12. januar 2001 med overskriften "Lolland - Hjemmeside  

 meldt til politiet: Lokal musikhandler hænges ud" fremgik det  

 af brødteksten, at "Datatilsynet vil have sporet, hvem der står  

 bag tilsyneladende ulovlig hjemmeside.
Musikhandler fra Nakskov føler  

 sin ære krænket - og har også meldt hjemmesiden til  

 politiet." Af artiklen fremgik, at "Lolland - Det elektroniske spor går til  

 Stokkemarke, hvor manden bor, eller til hans arbejdsplads på VUC i  

 Nakskov.
Det er musikhandler i Nakskov,  Ib  Andersen, helt  

 overbevist om.
På hjemmesiden: www.welcome.to/iki føler  

 musikhandleren, at hans ære bliver krænket.
Sammen med flere  

 andre hænges nakskovitten ud. "Holder ikke aftaler, leverer ikke  

 lovede varer og bryder ind på folks ejendomme, når han mener at  

 have noget til gode, og er i det hele taget upålidelig." Sådan står der om  Ib  Andersen   og hans  

 butik Musik Centret på IKI's hjemmeside.
 IKI er en forkortelse for Internet Kredit Information.  

 Datatilsynet i København er gået ind i sagen og har indgivet  

 politianmeldelse mod internetsiderne.
 - Ud fra det, vi kan se og læse os til på  

 siderne, er der meget, der tyder, at de er ulovlige, siger Datatilsynets  

 direktør  Henrik  Waaben til avisen.
 - Ved at hænge folk ud som dårlige betalere  

 overtrædes Lov om behandling af personoplysning, og vi vil nu have  

 politiet til at finde ud af, hvem der står bag Internetsiderne.
Ingen kommentarer Formålet er derefter at få siderne lovliggjort  

 eller lukket, forklarer Datatilsynets direktør videre.
 Overtrædelse af loven kan straffes med bøde  

 eller hæfte.
Ib  Andersen er selv hundrede procent overbevist om, hvem  

 der står bag oplysningerne.
I går indgav han selv  

 politianmeldelse mod internetsiderne.
 Dels for ærekrænkelse, dels for  

 overtrædelse af registerlovgivningen.
 - Nu har jeg drevet butik i 31 år og prøvet  

 at give kunderne en så god service som muligt, og så er det  

 utroligt ubehageligt at blive hængt sådan ud uden at kunne svare  

 igen, siger  Ib  Andersen.
 Ifølge ham drejer sagen sig om to guitarpedaler til  

 en værdi af 7.000 kroner, som en mand fra Stokkemarke lånte til  

 afprøvning.
 Enten skulle han efterfølgende afregne for dem  

 eller levere dem retur.
 I fogedretten er manden dømt til at levere  

 pedalerne tilbage eller til at betale for dem - og det er ifølge  Ib  

  Andersen ikke sket.
 - Før det har jeg ringet til og opsøgt  

 manden talrige gange på hans bopæl.
- Og jeg har da også været i hans baghave i  

 forsøg på at banke ham op.
Han gemte sig imidlertid under  

 bordet, da han så mig, fortæller  Ib  Andersen.
 Musikhandleren har også opsøgt manden  

 på hans arbejdsplads - VUC i Nakskov.
Den pågældende ønsker ikke at  

 kommentere sagen overfor Folketidende." Af artiklen bragt i bladet den 20. januar 2001 med  

 overskriften "Hjemmeside bliver undersøgt" fremgik  

 det af brødteksten, at "Amtet koblet på sag om ulovlig  

 hjemmeside." I artiklen hed det:
 "NAKSKOV: - Storstrøms Amt er  

 gået ind i sagen om en tilsyneladende ulovlig hjemmeside, der muligvis  

 trækker et elektronisk spor til uddannelsesstedet VUC i Nakskov.
 Det bekræftes af VUC Nakskovs leder,  Ole  

  Munksgaard: -Amtet er koblet på og foretager nogle  

 undersøgelser på baggrund af artiklen i Folketidende forrige  

 fredag, men ellers vil jeg ikke udtale mig angående personsagen, siger  

 han til avisen.
 Amtsskoledirektør  Hans  Stige  Hansen, som  

 VUC-uddannelserne hører under, vil overhovedet ikke kommentere sagen,  

 og amtets IT-chef er fraværende til mandag.
 Sagen drejer sig om en tilsyneladende ulovlig hjemmeside:  

 www.welcome.to/iki, hvor forskellige mennesker hænges offentligt ud.  

 Blandt andet som dårlige betalere.
 Musikhandler  Ib  Andersen, Nakskov, er blandt de ramte.  

 Han har indgivet politianmeldelse mod Internetsiden og den formodede bagmand,  

 som  Ib  Andersen mener er en mand, som er bosat i Stokkemarke, men som  

 arbejder på VUC Nakskov.
 Også Datatilsynet i København er gået  

 ind i sagen og har indgivet politianmeldelse mod Internetsiderne.
Formålet er at få politiet til at spore, hvem  

 der står bag hjemmesiden - og efterfølgende få siderne  

 enten lovliggjort eller lukket." Den 24. januar 2001 anmodede klageren bladet om at bringe  

 et genmæle omfattende en række oplysninger fra artiklerne.  

 Genmælet skulle vedrøre følgende oplysninger:
- at det elektroniske spor går til Stokkemarke, hvor  

 klager bor, eller til hans arbejdsplads på VUC i Nakskov, og at man har  

 oplysninger, der tyder på "elektroniske spor" til såvel  

 VUC i Nakskov som til Stokkemarke, - at klager på nogen måde skulle være  

 bagmand for eller i øvrigt skulle have noget at gøre med  

 udgivelsen af hjemmesiden, - at der skulle være indgivet politianmeldelse mod  

 internetsiden for ærekrænkelse, - at klager skulle have lånt to guitarpedaler af  

 musikhandleren, og herefter - trods påkrav fra fogedretten - ikke have  

 leveret disse pedaler tilbage, - at klager ikke har ønsket at kommentere sagen  

 over for bladet, - at musikforhandleren er politianmeldt for falsk  

 forklaring i fogedretten og vil blive retsforfulgt for  

 ærekrænkelser i forbindelse med artiklerne i bladet og for hans  

 udtalelser til diverse tv-stationer.
 Ved brev af 1. februar 2001 meddelte bladet, at man ikke  

 ville bringe et genmæle vedrørende nogen af oplysningerne.
 I sagen er af klager fremlagt båndoptagelse af  

 telefonsamtale mellem klager og journalisten angiveligt den 24. januar 2001.  

 Af samtalen fremgår bl.a. følgende:
---- Journalisten: "Men det ved jeg ikke.
Altså jeg  

 har spurgt dig, om du vil udtale dig i sagen, og så fortalte du mig en  

 masse, men sagde bagefter, at du ikke ville refereres i avisen.
Jeg synes  

 ikke rigtig, jeg kan gøre mere overfor dig".
Klager: "Nej, det passer ikke." Journalisten: "Det sagde du da til mig".
Klager: "Ja, men prøv nu lige at slappe af,  

 for du skriver det på en helt anden måde jo.
Det der sker er,  

 hvis jeg lige må hente artiklen øjeblik, det der sker er jo, at  

 du ringer til mig og vil spørge mig om en masse, og om jeg kender til  

 en internetside, det gjorde du den 11. eller 12. Jeg kan ikke huske, hvad  

 dato der var snart, om fredagen selvom det ikke kom i avisen første  

 gang ikke sandt? Journalisten: "Ja".
Klager: "Der ringede du til mig og snakkede om denne  

 her hjemmeside, jeg havde, og så fortalte jeg dig, at det havde jeg  

 ikke.
Da du så skulle til at gå, spurgte jeg dig om, hvor du  

 vidste det fra.
Det var første gang, ordet  Ib  Andersen blev  

 nævnt.
Derefter laver du en artikel, der handler om, at  Ib  Andersen  

 sviner mig til.
Det er der meget stor forskel på.
Og så skriver  

 du, at jeg har fået forelagt sagen, men ikke ville udtale mig.
Jeg har  

 ikke ".
 Journalisten: "Ja, men hallo, du har da fået et  

 brev fra hans advokat om, hvor han orienterer dig om, at du er blevet anmeldt  

 til politiet".
Klager: "Overhovedet ikke det mindste og derudover er  

 jeg ikke blevet anmeldt, kan jeg så fortælle dig." Journalisten: "Er du ikke?" Klager: "Nej".
Journalisten: "Nå." Klager: "Og det har jeg en fax fra politiet  

 om." Journalisten: "Hm." Klager: " Det er sådan, at jeg vil sende om  

 ikke særlig lang tid et krav om genmæle.
Derudover så vil I  

 blive præsenteret for et erstatningskrav, fordi I løber med en  

 halv vind." Journalisten: "Men vi har jo ikke nævnt dit  

 navn i avisen mand." Klager: "I har nævnt en mand, der arbejder  

 på VUC Nakskov og bor i Stokkemarke, der er én." Journalisten: Men jeg vil meget gerne skrive din version  

 af sagen, hvis du gerne vil snakke.
Hvis du ikke er blevet anmeldt, så  

 vil jeg da også meget gerne skrive det i avisen, men ja." Klager: "Derudover så kan man f.eks. slet ikke  

 anmeldes for ærekrænkelse, som I har skrevet to gange  

 nu." Journalisten: "Nå." Klager: "Det kan ikke lade sig gøre.
Det er  

 nemlig det, der hedder civil påtale, d.v.s. det kan man gøre i  

 en civil sag.
Det er ikke noget politiet tager sig af.
Og som sagt, jeg er  

 ikke anmeldt for noget som helst.
Det er hjemmesiden til gengæld.
Til  

 gengæld er der sket det, at jeg nu er blevet taget fra mit arbejde,  

 fordi at man kører en sag eller undersøger det i amtet på  

 baggrund af dine artikler.
Og det kommer I eddermamne til at høre om,  

 det kan jeg love dig.
Du kan godt forstå, at jeg er sur ikke?" Journalisten: "Hvad vil du sige nu til avisen, og  

 hvad er det, du gerne vil?" Klager: "Jeg skal nok sende Jer en fax om  

 præcis, hvad jeg vil have som genmæle, og derudover så vil  

 jeg have erstatning, fordi det er jer, der har svinet mig til." Journalisten: "Men dit navn har overhovedet ikke  

 været nævnt i avisen." Klager: "Der findes én eneste, der arbejder  

 på VUC Lolland og bor i Stokkemarke.
Det er nøjagtigt det samme  

 som en fast identitet, det er det i hvert fald ifølge  

 Pressenævnet.
Og det ved du sikkert også godt, når jeg  

 siger det.
Derudover så kan vi så diskutere, hvad skal vi sige  

 sagligheden i artiklen f.eks.: Det elektroniske spor går til  

 Stokkemarke, hvor manden bor eller til hans arbejdsplads på VUC  

 Nakskov.
Der antydes det oven i købet, at det er lavet fra min  

 arbejdsplads." Journalisten: "Ja." Klager: "Ja, og det er da i hvert fald grebet ud i  

 luften." Journalisten: "Det ved jeg ikke noget om." Klager: "Men det er da dig, der har skrevet  

 det." Journalisten: "Ja." Klager: "Så må du da vide noget om  

 det." Journalisten: "Jeg ved, hvad jeg har talt med  

 Datatilsynet om." Klager: "Datatilsynet har påstået, at det  

 elektroniske spor til VUC Nakskov?" Journalisten: "Nej, de har sagt, at de vil  

 undersøge, hvor det går til".
Klager: "Åh ja, men du skriver, at det  

 gør det." Journalisten: "Nej, det gør jeg  

 ikke." Klager: "Den første sætning indtil  

 første punktum lyder: Det elektroniske spor går til Stokkemarke,  

 hvor manden bor eller til hans arbejdsplads på VUC i Nakskov.
Det er  

 den første sætning alene." Journalisten: "Nu har jeg ikke den artikel liggende  

 lige foran mig." ---- Klageren har indledningsvis anført, at klagen  

 både gælder det faktum, at bladet ikke vil bringe hans  

 genmæle, samt at bladet efter klagers bedste skøn er langt  

 på den forkerte side af god presseskik, idet artiklerne er fulde af  

 faktuelle fejl, gisninger og vildledninger, og i øvrigt lader  

 én mand fremkomme med udsagn (injurier) uden så meget som at  

 forsøge at finde ud af sandhedsværdien af disse udsagn.
Klageren har anført, at han entydigt er  

 identificeret - uden at hans navn nævnes - idet man har nævnt tre  

 oplysninger, som sammenholdt afslører hans identitet med 100 procents  

 nøjagtighed: klager er hankøn, bor i Stokkemarke og arbejder  

 på VUC i Nakskov.
Da sagen drejer sig om EDB, og da klager er ansat som  

 EDB-administrator på VUC, får man endda en indirekte oplysning  

 mere.
Enhver i Stokkemarke, enhver ansat i fx Storstrøms Amt osv. vil  

 vide, hvem der er tale om.
Bladet synes at overse, at klagers arbejdsgiver,  

 Storstrøms Amt, jo netop først gik ind i sagen, efter at man  

 havde læst bladets første misvisende artikel.
Klageren har videre anført, at han har leveret  

 materiale i form af kopier af sagsakter til ejerne af hjemmesiden.
Dette  

 berettiger dog ikke bladet til at gøre klager til "formodet  

 bagmand" osv.
Det er endda ikke klarlagt, om klager skulle være  

 den eneste, der har givet siden oplysninger om musikforhandleren.
Klageren har herudover anført, at det ikke er  

 korrekt, at han skulle være bedt om at kommentere oplysninger om sin  

 banale sag mod musikforhandleren.
Klager blev alene adspurgt om sin  

 påståede ejerskab til hjemmesiden - et ejerskab, klager  

 benægtede.
Da klager over for journalisten fastholdt, at det ikke var  

 hans hjemmeside, sagde hun farvel og ville lægge på.
Da klager  

 spurgte journalisten, hvor hun havde den fejlagtige oplysning fra, var  

 svaret, at hun havde "hørt det fra en, der havde hørt det  

 fra  Ib  Andersen". Klager fik på intet tidspunkt forelagt noget  

 som helst materielt indhold, og det var på foranledning af klagers eget  

 spørgsmål, at  Ib  Andersen overhovedet blev nævnt i  

 samtalen.
Klageren har med henvisning til telefonsamtalen mellem ham  

 og journalisten anført, at journalisten i denne samtale  

 bekræfter, at de kun har talt sammen en enkelt gang den 12.  

 januar 2001, at klager ikke under denne samtale blev præsenteret  

 for historien med  Ib  Andersen, at journalisten mener, at det  

 må være nok, at klager skulle have modtaget et brev fra  Ib  

  Andersens advokat, om at han var politianmeldt, at hun har antydet,  

 at de formodede ulovligheder er sket fra klagers arbejdsplads, VUC Lolland,  

at hun intet belæg har for ovenstående påstande,  

 idet hun i sin research alene har fået at vide fra Datatilsynet, at man  

 ønskede at undersøge, hvem der står bag hjemmesiden IKI,  

at hun meget gerne ville skrive klagers version af historien i bladet,  

og at hun meget gerne ville skrive i bladet, at klager ikke - som  

 tidligere fejlagtigt nævnt - var politianmeldt.
Klager finder, at mange  

 af hans påstande i sagen hermed er direkte eller indirekte  

 bekræftet.
Klageren har yderligere anført, at bladet ikke har  

 ønsket at trykke klagers faktuelle oplysninger.
Fx fandt bladet det  

 interessant at oplyse, at musikforhandleren skulle have indgivet  

 politianmeldelse for ærekrænkelser men ønskede ikke at  

 oplyse, at der i sagen er indgivet politianmeldelse mod musikforhandleren for  

 at afgive falsk vidneudsagn i retten.
Bladet har anført, at man på intet tidspunkt  

 i sin dækning af sagen har afsløret klagers identitet men  

 vedstår, at de direkte involverede i sagen formentlig vil kunne  

 genkende ham.
Dette vil imidlertid aldrig kunne undgås.
Bladet har herudover anført, at når bladet i  

 den første artikel skriver, at "Det elektroniske spor går  

 til Stokkemarke, hvor manden bor, eller til hans arbejdsplads på VUC i  

 Nakskov ", så er det korrekt, idet klager erkender at have leveret  

 oplysninger til hjemmesiden.
Bladet har på intet tidspunkt  

 hævdet, at klager er bagmand til selve hjemmesiden, men at han er  

 bagmand til oplysninger på hjemmesiden er hævet over enhver  

 tvivl.
Bladet har herudover refereret, at musikforhandleren føler sig  

 så krænket over oplysningerne, at han har anmeldt hjemmesiden til  

 politiet.
Bladet har endvidere anført, at bladet har  

 viderebragt oplysninger fra musikhandleren.
Dennes oplysninger blev forelagt  

 klager, der bekræftede at have leveret oplysningerne, men i  

 øvrigt ikke ønskede at kommentere oplysningerne.
Klager har  

 haft flere muligheder for at kommentere sagen - dels telefonisk, dels under  

 et personligt fremmøde - men han har ikke ønsket at kommentere  

 sin rolle i sagen.
I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Kaare R.
Skou og Ole Askvig.
 Pressenævnet udtaler:
Pressenævnet bemærker indledningsvis, at det  

 på grund af de i artiklerne indeholdte oplysninger ikke kan udelukkes,  

 at det er muligt for personer med et vist kendskab til klageren at  

 identificere ham som den i artiklerne omtalte person.
Klager er derfor  

 berettiget til at klage.
 Det følger af medieansvarsloven § 36, stk. 1, at  

 anmodning om genmæle over for oplysninger af faktisk karakter, som er  

 bragt i et massemedie, og som er egnet til at påføre nogen  

 økonomisk eller anden skade af betydning skal tages til følge,  

 medmindre oplysningernes rigtighed er utvivlsom.
 Det følger endvidere af medieansvarslovens § 36,  

 stk. 2, at anmodning om genmæle kan fremsættes af den,  

 oplysningerne vedrører.
Det følger endvidere af de vejledende regler for  

 god presseskik, at det er massemediernes opgave at bringe korrekt og hurtig  

 information, og at det, så langt det er muligt, bør  

 kontrolleres, om de oplysninger, der gives, er korrekte.
Det fremgår  

 endvidere, at oplysninger, som kan være skadelige, krænkende  

 eller virke agtelsesforringende for nogen, skal efterprøves i  

 særlig grad, inden de bringes, først og fremmest ved  

 forelæggelse for den pågældende.
For så vidt angår udsagnet i artiklen den 12.  

 januar 2001 om at "det elektroniske spor går til Stokkemarke, hvor  

 manden bor eller til hans arbejdsplads på VUC i Nakskov", finder  

 nævnet, at bladet alene har gengivet musikforhandlerens formodning  

 herom.
Der er således ikke tale om en forkert faktisk oplysning, der  

 kan gøres til genstand for et genmæle.
Nævnet finder  

 endvidere, at det ud fra telefonsamtalen mellem klager og journalisten  

 må lægges til grund, at klager inden offentliggørelsen af  

 artiklen er blevet forelagt oplysningen om, at han skulle have en sådan  

 hjemmeside.
Da det ikke udfra sagens oplysninger står klart, hvorvidt  

 klager ønskede at blive citeret for sine udtalelser til journalisten,  

 finder nævnet ikke tilstrækkeligt grundlag for at udtale kritik  

 af bladet.
 Med hensyn til udsagnet i artiklen den 20. januar 2001 om  

 en "tilsyneladende ulovligt hjemmeside, der muligvis trækker et  

 elektronisk spor til uddannelsesstedet VUC i Nakskov", finder  

 nævnet ligeledes, at udsagnet er udtryk for en vurdering, og klager er  

 følgelig ikke berettiget til et genmæle.
Med hensyn til udsagnet i artiklen den 20. januar 2001 om,  

 at klager skulle være den formodede bagmand bag hjemmesiden, finder  

 nævnet, at udsagnet er udtryk for en vurdering fra bladets side, der  

 baserer sig på den research, der er foretaget i forbindelse med de  

 indklagede artiklers tilblivelse.
Nævnet finder således ikke, at  

 klager er berettiget til et genmæle vedrørende dette udsagn.
Nævnet finder heller ikke, at bladet har handlet i  

 strid med god presseskik ved at bringe udsagnet uden at bringe klagers  

 kommentar hertil.
Nævnet har lagt vægt på, at bladet i  

 forbindelse med artiklen af 12. januar 2001 spurgte klager, om han havde  

 hjemmesiden, og at det ikke kan afvises, at bladet af klageren er blevet  

 bibragt det indtryk, at klager ikke ville citeres i bladet.
Nævnet finder med hensyn til udsagnet i artiklen den  

 12. januar 2001 om, at klager skulle have undladt - trods påkrav fra  

 fogedretten   at tilbagelevere to guitarpedaler til musikforhandleren, at det  

 ikke kan gøres til genstand for et genmæle, allerede fordi  

 udsagnet må anses for rigtigt.
Nævnet finder ikke, at god  

 presseskik er tilsidesat.
I artiklen den 12. januar 2001 er det omtalt, at  

 musikforhandleren har indgivet politianmeldelse mod hjemmesiden for  

 ærekrænkelse og overtrædelse af registerloven.
Klager har i  

 sin anmodning om genmæle til bladet blandt andet anført, at  

 dette udsagn er ukorrekt, idet straffelovens bestemmelser om  

 ærekrænkelse er undergivet privat påtale, og at  

 overtrædelse af bestemmelserne derfor ikke kan politianmeldes.
Klager  

 har tillige anført, at henvisningen til registerloven er ukorrekt,  

 idet denne lov den 1. juli 2000 blev afløst af lov om behandling af  

 personoplysninger.
 Nævnet skal hertil bemærke, at det af artiklen  

 fremgår, at det er hjemmesiden og ikke klager, der er politianmeldt.  

 Nævnet finder derfor, at klager savner retlig interesse i at klage  

 herover, og klager er heller ikke berettiget til et genmæle  

 vedrørende de pågældende oplysninger.
 Med hensyn til udsagnet i artiklen den 12. januar 2001 om,  

 at klager ikke ønsker at kommentere sagen over for bladet,  

 bemærker nævnet, at klager og bladet er fremkommet med  

 modstridende oplysninger om, hvilke oplysninger der blev forelagt klager i  

 telefonsamtalen forud for artiklen, og i hvilket omfang klager har  

 ønsket at kommentere disse og blive citeret herfor.
Nævnet har på baggrund af de modstridende  

 oplysninger ikke mulighed for at vurdere, om bladet har handlet i strid med  

 god presseskik ved at bringe udsagnet.
Nævnet finder i øvrigt  

 ikke, at der er grundlag for et genmæle, idet oplysningen ikke er egnet  

 til at påføre klager økonomisk eller anden skade af  

 betydning.
 For så vidt angår klagers anmodning om, at  

 bladet pålægges at bringe en oplysning om, at musikforhandleren  

 er blevet politianmeldt for under en fogedsag at have afgivet falsk  

 forklaring, bemærker nævnet, at der ikke kan kræves  

 genmæle, eftersom der ikke er tale om en oplysning nævnt i de  

 indklagede artikler.
 Afsagt den 12. september 2001.
