 I henhold til § 10 a, stk. 6, i lov om by- og landzoner, jfr.  

 lovbekendtgørelse nr. 300 af 23. juni 1980 fastsættes følgende:
 § 1.  Miljøankenævnet består af en formand, en eller  

 flere stedfortrædere for denne og et antal beskikkede, sagkyndige medlemmer.
 Stk. 2.  Afgørelsen i de enkelte sager træffes af  

 formanden eller en stedfortræder (ankechef) samt 4 beskikkede medlemmer, jfr.  

 § 10 a, stk. 2 og stk. 3, i loven om by- og landzoner.
 Stk. 3.  Afgørelser i miljøankenævnet træffes ved  

 stemmeflerhed, jfr. dog § 8, stk. 3.
Stk. 4.  Formanden er bemyndiget til, uden deltagelse af  

 nævnets medlemmer, at træffe afgørelse om afvisning af realitetsbehandling, § 2.  Intet medlem af miljøankenævnet må deltage i  

 behandlingen af en sag, når der foreligger omstændigheder, som er egnede til  

 at vække tvivl om vedkommendes fuldstændige upartiskhed.
 Stk. 2.  Intet medlem af miljøankenævnet må medvirke i  

 en sag, når vedkommende har medvirket ved behandlingen af sagen i en  

 tidligere instans, herunder fordi den pågældende er eller på det pågældende  

 tidspunkt var medlem af kommunalbestyrelsen, amtsrådet eller Hovedstadsrådet,  

 der har truffet afgørelse i 1. instans.
 Stk. 3.  Den, for hvis vedkommende nogen af de i stk.  

 1-2 nævnte forhold foreligger, skal omgående underrette formanden for  

 miljøankenævnet herom.
 Stk. 4.  Formanden for miljøankenævnet bestemmer,  

 hvorvidt en person ikke kan medvirke i behandlingen af en sag som følge af  

 bestemmelserne i stk. 1-2.
 § 3.  Formanden bestemmer under hensyn til sagens  

 karakter, hvilke beskikkede medlemmer der skal deltage i en sags behandling.
 § 4.  Fordelingen af sager mellem formanden og  

 ankecheferne bestemmes af formanden i samråd med ankecheferne.
 Stk. 2.  I sager, der efter stk. 1 er fordelt til en  

 ankechef, varetager denne de beføjelser, der ifølge bekendtgørelsen er  

 henlagt til formanden.
§ 5.  Klage skal indgives skriftligt til den  

 myndighed, der har truffet afgørelse i sagen i 1. instans.
Denne myndighed  

 indsender klagen med sagens akter til planstyrelsen som sekretariat for  

 miljøankenævnet, jfr. § 7 i bekendtgørelse nr. 301 af 23. juni 1980 om visse  

 klageregler og om offentliggørelse af tilladelser efter lov om by- og  

 landzoner.
 § 6.  Formanden for miljøankenævnet bestemmer efter  

 forhandling med planstyrelsen, på hvilken måde styrelsen virker som  

 sekretariat for miljøankenævnet.
 § 7.  Nye oplysninger, som en klager ønsker tilført  

 sagen og taget med i betragtning ved miljøankenævnets behandling af denne,  

 skal indgives samtidig med klageskrivelsen eller inden for en af  

 sekretariatet, jfr. § 6, fastsat frist.
§ 8.  Formanden forelægger gennem sekretariatet, jfr.  

 § 6, sagen for de beskikkede medlemmer.
Formanden kan stille forslag om, at  

 sagen afgøres i overensstemmelse med et samtidigt fremsendt udkast til  

 afgørelse, uden afholdelse af møde.
 Stk. 2.  Såfremt et af de beskikkede medlemmer, der er  

 udtaget til at deltage i sagens behandling, ønsker det, indkalder formanden  

 til et møde om sagen.
Stk. 3.  For at nævnet kan være beslutningsdygtigt, skal  

 normalt alle 5 medlemmer, jfr. ovenfor § 1, stk. 2, deltage i afgørelsen.
Når  

 beslutning skal træffes på et møde, og et medlem har fået forfald, kan sagen  

 dog afgøres af formanden og 3 andre medlemmer.
I tilfælde af stemmelighed gør  

 i så fald formandens stemme udslaget.
§ 9.  Nævnets afgørelser udfærdiges skriftligt.
Der  

 kan med hensyn til sagens fremstilling i det mulige omfang henvises til  

 redegørelse i en tidligere instans, således at afgørelsen kun i summarisk  

 form gengiver de oplysninger, der har foreligget ved en tidligere instans.
Stk. 2.  Nævnet kan til enhver tid i embeds medfør eller  

 ifølge begæring berigtige skrivefejl, som er indløbet i henseende til ord,  

 navne eller tal, blotte regnefejl samt sådanne fejl og forglemmelser, som  

 alene vedrører udfærdigelsens form.
Den således berigtigede afgørelse træder  

 i alle henseender i stedet for den oprindelige.
 § 10.  Det skal af afgørelsen fremgå, hvilke medlemmer  

 der har medvirket ved sagens behandling.
 Stk. 2.  Har et medlem af nævnet et fra flertallet  

 afvigende standpunkt, anføres navnet på den pågældende og begrundelsen for  

 det afvigende standpunkt i nævnets afgørelse.
 § 11.  Miljøankenævnets medlemmer og andre, der  

 deltager i eller yder bistand ved sagsbehandlingen, er underkastet de i  

 vedkommende lov fastsatte tavshedspligtbestemmelser.
 § 12.  Personer, der beskikkes som medlemmer af  

 miljøankenævnet, skal udtræde af nævnet fra udgangen af den måned, hvori de  

 fylder 70 år.
 Stk. 2.  Uanset stk. 1, kan medlemmet dog færdigbehandle  

 verserende sager, som medlemmet er udpeget til at behandle.
 Stk. 3.  Udløber et medlems beskikkelsesperiode, jfr.  

 by- og landzonelovens § 10 a, stk. 2, og genbeskikkes medlemmet ikke, kan  

 medlemmet dog færdigbehandle verserende sager, som medlemmet er udpeget til  

 at behandle.
 § 13.  Bekendtgørelsen træder i kraft dagen efter  

 bekendtgørelsen i Lovtidende.
 Stk. 2.  Samtidig ophæves miljøministeriets  

 bekendtgørelse nr. 98 af 12. februar 1981.
Miljøministeriet, den 17. juni 1983 P.
M.
V.
