Tendenser  

 i afgørelser efter pensionsloven - af souschef Kirsten Borum (Nyt fra  

 Ankestyrelsen, nr. 2 af maj 2003) I det følgende refereres nogle af de afgørelser, som vi har  

 modtaget senest inden for pensionslovens område.
Kun i få tilfælde er der givet særlig begrundelse for  

 indsendelsen.
I de fleste tilfælde er årsagen til indsendelsen formentlig, at  

 sagen har givet anledning til særlige overvejelser og derfor kan have  

 vejledningsværdi også for andre myndigheder.
Til regionsmøde den 11. marts 2003 i Aabenraa blev en omtalt sag  

 i en tidligere artikel medsendt som bilag til dagsordenen.
Der redegøres  

 nærmere herfor i det følgende.
 Det må anses for at være et godt eksempel på, at de indsendte  

 afgørelser kan anvendes som led i den generelle praksiskoordinering, at de  

 kan  

 tages op til generel drøftelse.
 De refererede afgørelser er alle truffet efter reglerne, der var  

 gældende før 1. januar 2003, men først modtaget inden for de seneste måneder.
§ 17 stk. 2 - Om personligt tillæg med  

 tilbagevirkende kraft Kommunen havde først afslået personligt tillæg til en  

 implantatbehandling, da kommunen fandt, at en helprotese kunne dække behovet.
Nævnet hjemviste imidlertid sagen til ny vurdering og afgørelse,  

 da helprotese i det konkrete tilfælde ikke kunne anses for en tandlægefaglig  

 god løsning.
Kommunen skulle ved den fornyede behandling hense til, hvorvidt  

 det ville have været en tilstrækkelig behandling at foretage en behandling i  

 form af implantatretineret helprotese med fx 2 implantater.
 Kommunen fastholdt dog afslaget på personligt tillæg, da  

 behandlingen var påbegyndt, inden ansøgningen forelå, hvorfor det ikke havde  

 været muligt at vurdere, hvilken behandling, der ville være den bedst og  

 billigst forsvarlige.
 Nævnet tiltrådte afgørelsen, men genoptog sagen, efter at den  

 havde været forelagt Folketingets Ombudsmand.
 Nævnet bemærkede, at bevilling af personlige tillæg som  

 udgangspunkt forudsætter, at ansøgning er indgivet inden behandlingen  

 påbegyndes, men at særlige forhold gav grundlag for fravigelse i det konkrete  

 tilfælde.
Ved kommunens første afgørelse blev taget stilling til  

 ansøgningens materielle indhold, nemlig at en anden (meget mindre indgribende  

 behandling) var tilstrækkelig, og kommunen så således bort fra, at  

 behandlingen  

 var iværksat inden ansøgningen blev givet.Nævnet fandt herefter, at der var  

 ret  

 til økonomisk støtte til en hybridkonstruktion med 2 implantater.
Helprotese  

 i  

 underkæben ville have haft en dårlig prognose på grund af den voldsomme  

 destruktion af processus alveolaris i molarregionerne, hvorfor en erstatning  

 med minus 2 implantater var nødvendig.
 Derimod var der ikke ret til støtte til den fulde udgift til den  

 inden ansøgningen igangsatte og nu gennemførte implantatbehandling.
 Nævnet fandt, at denne behandling var en idealløsning, men at en  

 løsning med 2 implantater i de fleste tilfælde kan opfylde de funktionelle  

 krav  

 til en velfungerende protesebehandling.
Ankestyrelsens kommentar Afgørelsen er et eksempel på, at der kan være konkrete grunde  

 til at fravige det almindelige princip, hvorefter en person normalt ikke kan  

 få  

 hjælp til udgifter, som den pågældende har påtaget sig inden vedkommende  

 ansøgte om hjælp til nødvendig behandling.
§ 20 a - Betingelserne for påbegyndelse af  

 pensionssag Ansøgeren var en kvinde på 44 år med 8 års skolegang og 10 års  

 beskæftigelse på fabrik i hjemlandet.
 Hun kom til Danmark i 1993, fik asyl i 1995 og var på sprogskole  

 fra 1995-1999, dog uden udbytte på grund af koncentrationsvanskeligheder.
 Ifølge den behandlende psykiater havde hun været udsat for  

 katastrofeagtig belastning, der har medført en varig personlighedsændring som  

 følge af et posttraumatisk belastningssyndrom.
 Nævnet fandt ikke grundlag for at pålægge kommunen at påbegynde  

 sag om førtidspension.
 Der var lagt vægt på, at hun ikke har deltaget i aktivering,  

 revalidering, eller lignende siden hun kom til Danmark i 1993. Endvidere var  

 der ikke dokumenteret så alvorlige psykiske problemer, at erhvervsevnen kunne  

 anses for nedsat til en ubetydelighed, således at revalideringsmulighederne  

 på  

 forhånd kunne anses for udtømte.
 Nævnet var enig i, at hun på grund af  

 koncentrationsvanskeligheder og angst ikke kunne udplaceres på  

 arbejdsmarkedet  

 på almindelige vilkår.
 Der skønnedes imidlertid fortsat at være mulighed for  

 arbejdsprøvning i et overskueligt og trygt arbejdsmiljø som foreslået af  

 kommunen til nærmere belysning af arbejdsevnen.
Ankestyrelsens kommentar Der er tale om en konkret afgørelse, der ikke på det  

 foreliggende grundlag ses at stride imod Ankestyrelsens praksis.
§ 20a  Tidspunktet for påbegyndelse af  

 pensionssag - forsinkelse af lægeerklæring Til brug for behandlingen af en ansøgning om førtidspension bad  

 kommunen den 16. januar 2001 en neuropsykolog om at undersøge ansøgeren.
 Undersøgelsen blev foretaget den 20. februar 2001.
 Trods rykkere modtog kommunen først den 22. november 2001  

 erklæringen.
 Kommunen meddelte den 20. februar 2002 ansøger, at det var  

 besluttet at påbegynde pensionssag fra 17. december 2001, hvor  

 lægekonsulentens  

 vurdering forelå.
 Nævnet var enig med kommunen i, at den ikke havde haft grundlag  

 for at påbegynde sag om førtidspension før december 2001, idet nævnet var  

 enig  

 med kommunen i, at en neuropsykologisk undersøgelse havde været nødvendig for  

 at træffe afgørelse.
 Nævnet var opmærksom på, at erklæringen var fremkommet med  

 betydelig forsinkelse, og at det ikke skyldtes ansøgerens forhold.
 Nævnet bemærkede imidlertid, at udgangspunktet fortsat er, at  

 pensionssagen først kunne påbegyndes fra det tidspunkt, hvor der foreligger  

 dokumentation for, at betingelserne i pensionslovens § 20 a, stk. 2 for  

 at  

 påbegynde førtidspensionssag har været opfyldt.
Ankestyrelsens kommentar Nævnet har i det konkrete tilfælde henvist til, at det er  

 udgangspunktet, at pensionssagen først kan påbegyndes fra det tidspunkt, hvor  

 der foreligger dokumentation for, at betingelserne er opfyldt.
 Det samme nævn har tidligere indsendt en afgørelse, som er  

 refereret i Nyt fra Ankestyrelsen nr. 5  december 2002.
 I det tilfælde fandt nævnet, at sagsbehandlingstiden havde været  

 uacceptabel lang og ikke opfyldte kravet i retssikkerhedslovens § 3,  

 stk.  

 1, og at dette skyldtes en helt ekstraordinær forsinkelse hos speciallægen  

 ved  

 udfærdigelse af erklæring.
 Forsinkelsen kunne ikke tilskrives ansøgeren og måtte  

 sidestilles med forsinkelse i kommunens sagsbehandling.
 Med hensyn til sagens påbegyndelsestidspunkt skulle ansøgeren  

 stilles som om den ortopædkirurgiske erklæring havde foreligget efter  

 sædvanlig  

 ekspeditionstid.
 Tidspunktet fandtes efter omstændighederne og i mangel af andre  

 holdepunkter at måtte fastsættes med udgangspunkt i, at kommunen ved  

 bestillingen af erklæringen bad om meddelelse, hvis der var ventetid ud over  

 2  

 måneder ved undersøgelsen.
 Betingelsen for at påbegynde sagen skulle derfor anses for at  

 have været opfyldt på et tidligere tidspunkt.
 Omtalen af sagen i Nyt fra Ankestyrelsen indgik i drøftelsen på  

 regionsmøde den 11. marts 2003 i Aabenraa under dagsordenens punkt 9 om  

 nævnets  

 handlemuligheder over for urimelig lange sagsbehandlingstider.
Det fremgår af referatet fra mødet, at der var enighed om, at  

 nævnene normalt ikke kan ændre en kommunal afgørelse alene med henvisning  

 til,  

 at behandlingstiden har været for lang.
I helt ekstreme tilfælde kan dog  

 gøres  

 undtagelser, som i det refererede eksempel.
Den refererede afgørelse har Ankestyrelsen på det foreliggende  

 grundlag ikke udtrykkeligt villet tage afstand fra.
Dette må dog ikke  

 overfortolkes derhen, at styrelsen dermed har givet grønt lys til  

 en ændret  

 praksis.
 Om den refererede sag kan yderligere oplyses, at kommunen bad om  

 erklæringen den 22. oktober 1999, men den blev først modtaget i kommunen den  

 17. april 2001.
 I den sag var således forløbet ca. 18 måneder mellem anmodningen  

 og modtagelsen af speciallægeerklæringen, mens der i den ovennævnte sag var  

 forløbet 9 måneder.
 De 2 afgørelser, som er truffet af samme nævn, må anses for at  

 være udtryk for, at der i helt ekstraordinære tilfælde, men også kun da, kan  

 være mulighed for at fravige udgangspunktet om, at en sag først kan  

 påbegyndes,  

 når der foreligger dokumentation for, at betingelserne er opfyldt.
 Ankestyrelsen vil antage de sager, vi eventuelt modtager herom,  

 til principiel behandling, med henblik på præcisering af praksis.
§ 28 og § 29  beregning af  

 pensionstillæg - DIS-indtægt Ved beregning af pensionstillæg omregnede kommunen ægtefællens  

 indtægt fra netto til brutto.
Der var tale om DIS-indtægt (Indtægt for fuldt  

 skattepligtige sømænd, som gør tjeneste om bord på danske skibe, der er  

 registreret i Dansk internationalt Skibsregister).
 Ved omregningen brugte kommunen vejledende indtægtsgrænser fra  

 Civilretsdirektoratet vedrørende sager om børnebidrag og ægtefællebidrag.
 Nævnet var af den opfattelse, at kommunen ikke havde været  

 berettiget til at omregne ægtefællens indtægt til en bruttoindtægt.
 Begrundelsen var, at indtægtsgrundlaget opgøres efter  

 pensionslovens § 28 som den personlige indkomst med de modifikationer,  

 der  

 fremgår af pensionslovens § 28, stk. 1-4.
 Da der ikke i loven er nævnt noget udtrykkeligt om  

 DIS-indkomster, indgår DIS-indkomsten med de beløb, som indgår ved opgørelsen  

 af den personlige indkomst efter Skatteministeriets bestemmelser herom.
Der var ikke - ved opgørelse af indkomstgrundlaget i den  

 gældende lov om social pension  hjemmel til at foretage omregning af  

 indkomster, som der ikke betales skat af.
Sagen sendtes derfor tilbage til  

 kommunen med henblik på ny afgørelse.
 Det fremgik, at der til brug for afgørelse i sagen var indhentet  

 en udtalelse fra Socialministeriet.
Ankestyrelsens kommentar Ankestyrelsen har ikke behandlet den foreliggende  

 problemstilling.
Pensionslovens § 33 og § 43   

 fejludbetaling  risikobærer Pensionisten meddelte den 21. marts 2002 kommunen, at han havde  

 tabt sit hævekort.
I journalnotatet er anført, at pensionen tilbagekaldes for  

 april måned, og at nyt kontonummer følger.
 I slutningen af april måned indsatte kommunen på det hidtidige  

 kontonummer pensionen for maj måned.
 Ifølge journalnotat af 2. maj 2002 har pensionisten ved fremmøde  

 meddelt, at pensionen for maj er blevet hævet af en anden person, idet han  

 har  

 tabt sit hævekort, hvor pinkoden lå sammen med kortet.
 Samme dag fik han udbetalt 725 kr. som personligt tillæg mod  

 tilbagebetaling under henvisning til pensionslovens § 43, stk. 1, nr. 1.
 Banken har meddelt kommunen, at pensionen er blevet hævet den  

 29. april 2002 kl. 6.47 i xxx, hvor pinkoden er benyttet.
 Huslejebetaling og Nesa-regning administreres fra kommunen.
 Kommunen fastholdt tilbagebetalingspligten med den begrundelse,  

 at han selv måtte være ansvarlig for at kontakte banken om spærring af  

 kontoen.
 Den 7. maj har han underskrevet en ny meddelelse om  

 bankoplysninger i den samme bank med samme kontonummer.
 Han har ved fremmøde den 30. maj overfor nævnssekretariatet bl.  

 a. oplyst, at når han ikke straks fik spærret kontoen skyldtes det, at der  

 ikke  

 var penge på kontoen, da han kun fik indsat pension, og da han jo havde  

 meddelt  

 kommunen, at han ville oplyse en anden konto, hvor pensionen fremover skulle  

 indsættes.
 Nævnet traf afgørelse om, at pensionisten havde ret til at få  

 udbetalt det på kontoen hævede beløb minus det udbetalte personlige tillæg.
 Herved fik han et beløb, der svarer til, at han havde modtaget  

 sin pension for maj måned 2002.
 Der henvistes til pensionslovens § 33, stk. 1 og § 38  

 samt pensionsbekendtgørelsens §§ 39, stk. 1 og § 60, stk. 4.  

 Begrundelsen var, at dette beløb ikke var udbetalt, så det har været til  

 disposition for ham.
 Der er lagt vægt på, at han havde anmodet kommunen om at  

 indsætte pensionen på en anden (ved slutningen af april måned endnu ikke  

 oplyst) konto, og at kommunen alligevel havde indsat pensionen på den  

 hidtidige  

 konto.
 Efter nævnets opfattelse var fejludbetalingen kommunens skyld,  

 og kommunen måtte derfor være nærmest til at bære risikoen for, at der var  

 beløb, der ikke kom til hans disposition.
 Kommunen havde endvidere ikke ret til at kræve det udbetalte  

 personlige tillæg på 725 kr. tilbagebetalt, jf. pensionslovens § 43,  

 stk.  

 1, idet beløbet ikke blev udbetalt på grund af uforsvarlig økonomi fra  

 pensionistens side.
 Nævnet lagde vægt på, at det er kommunens fejludbetaling, der  

 medførte behovet for det personlige tillæg.
 Nævnet henviste ved fremsendelsen af afgørelsen til Nyt fra  

 Ankestyrelsen, august 1999, artikel om hjælp til forsørgelse,  

 tilbagebetaling.
Ankestyrelsens kommentar Der er tale om en konkret afgørelse, som ikke giver anledning  

 til særlige bemærkninger.
