 Ved nedskrivning med 5% på debitorer inden for grovvarebranchen kunne  

 nedskrivning ikke foretages på den del af debitormassen, der udgjordes af  

 moms.
 A A/S klagede for skatteåret 1987/88 over, at de stedlige  

 skattemyndigheder ikke havde godkendt fradrag for hensættelse til imødegåelse  

 af tab på debitorer vedrørende den del af debitormassen, der vedrørte moms,  

 38.307 kr.
Det fremgik af sagens oplysninger, at selskabet ved opgørelsen af sin  

 skattepligtige indkomst pr. 31. december 1986 havde hensat 5% af 4.248.682  

 kr., eller 212.434 kr., til imødegåelse af tab på debitorer.
Det fremgik  

 videre, at den nævnte hensættelse var foretaget med et beløb inkl. moms.
De stedlige skattemyndigheder havde ved ansættelsen forudsat, at selskabet  

 henhørte under grovvarebranchen, og således ifølge praksis var berettiget til  

 at foretage en afskrivning på 5% af debitormassen.
Det var imidlertid  

 myndighedernes opfattelse, at der ikke i forbindelse med hensættelsen ville  

 kunne foretages fradrag vedrørende den del af debitormassen, der vedrørte  

 moms, eller svarende til skønsmæssigt 18,03%.
Skattemyndighederne havde ved ansættelsen henvist til, at  

 Statsskattedirektoratet vedrørende et andet selskab havde afgivet en  

 udtalelse i september 1988 med hensyn til, hvorvidt der ville kunne foretages  

 nedskrivning på debitormassen inkl. moms.
Statsskattedirektoratet havde  

 udtalt, at den del af debitormassen, der kunne henføres til udgående moms,  

 ikke kunne indgå i nedskrivningsgrundlaget.
Baggrunden herfor var den, at tab  

 på forretningsdebitorer som udgangspunkt først kunne fratrækkes, når tabet  

 var konstateret og gjort op.
Der var ikke ved 5%»s reglen tilsigtet en  

 ændring af dette grundlæggende princip, således at nedskrivningen kunne  

 foretages på en fordrings momsdel, som ikke var behæftet med en tabsrisiko,  

 idet der ville kunne ske modregning af konstateret tab på moms ved  

 momsafregningen.
Selskabets revisor gjorde gældende, at betegnelsen debitorer var udtryk  

 for et helt tilgodehavende, dvs. køb inkl. moms, renter m.v.
Han henviste  

 herunder til, at debitorantallet typisk var væsentligt inden for grovvare- og  

 landbrugsbranchen, og det derfor tidsmæssigt var umuligt at opgøre et  

 momsbeløb indeholdt i debitorerne.
Endvidere anførtes, at der gennem årene  

 havde været tale om varierende momssatser, at der var indeholdt renter i  

 debitormassen, ligesom der kunne være tale om udenlandske debitorer, hvor der  

 ikke var indeholdt moms.
Efter de foreliggende oplysninger fandt Landsskatteretten i  

 overensstemmelse med Statsskattedirektoratets bemærkninger, at det ikke ved  

 den tilladte 5%»s nedskrivning inden for grovvarebranchen havde været  

 tilsigtet at ændre det grundlæggende princip om, at tab på  

 forretningsdebitorer som udgangspunkt først ville kunne fratrækkes, når tabet  

 var konstateret.
Under hensyn hertil og til, at et regnskab blev aflagt  

 ekskl. moms, således at en nedskrivning på debitormassen tilsvarende også  

 fandtes at skulle foretages ekskl. moms, fandt retten ikke grundlag for at  

 goekende nedskrivningen på fordringens momsdel.
Den påklagede ansættelse blev  

 derfor stadfæstet.
 LV 1988, L 3.6.5.
