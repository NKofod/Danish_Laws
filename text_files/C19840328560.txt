 Baggrund:
 - Bekendtgørelse nr. 323 af 7. juli 1983 om arbejdets udførelse.
 Ensformigt arbejde kan være psykisk belastende og medføre  

 monotoni-tilstand.
 Denne At-meddelelse oplyser om, hvad monotonitilstand er, hvilke følger  

 den kan have, hvad der er årsag til den, og vejleder om, hvilke  

 foranstaltninger, der bør sættes ind.
Psykisk belastning Et menneske skal, for at kunne fungere hensigtsmæssigt i det daglige  

 arbejde, have en passende stimulering (aktivering) af centralnervesystemet  

 (hjerne og rygmarv).
Både en for høj og en for lav stimulering bør undgås.
En for høj  

 stimulering kan medføre psykisk træthed, se At-meddelelse nr. 4.08.2, eller  

 stress, se At-meddelelse nr. 4.08.3.
 En for lav stimulering kan medføre monotoni-tilstand.
Monotoni-tilstand Er stimuleringen af centralnervesystemet gennem længere tid for lav,  

 opstår der gradvis en monotoni-tilstand.
Under tilstanden er man mindre  

 vågen, og aktiviteten i centralnervesystemet er nedsat.
Under monotoni-tilstand oplever man, at - arbejdet og omgivelserne er trættende og kedelige - tiden er lang - arbejdet er ligegyldigt - man bliver passiv og uinteresseret i det, der sker omkring en - man i perioder bliver mindre opmærksom - man har en øget indre kamp mod søvnighed og sløvhed.
Monotoni-tilstand indvirker på måden, man arbejder på.
Virkningerne  

 vil typisk være, at - man arbejder mindre sikkert og med mindre præcision - arbejdstempoet falder - man har sværere ved at omstille sig, når situationen kræver det - man er længere om at opfatte signaler og reagerer langsommere - man laver flere direkte fejl.
 Disse virkninger øges i takt med en monotoni-tilstands varighed og styrke.
Følger Følgerne af monotoni-tilstand er fx - større risiko for skader på personer og materiel - psykisk belasting og træthed, se At-meddelelse nr. 4.08.2 om psykisk  

 træthed - forringelse af det psykiske helhed, fx mere vedvarende angstprægede og  

 depressive træk hos personen.
Årsager Ikke ethvert ensformigt arbejde medfører en monotoni-tilstand.
For at  

 ensformigheden kan medføre monotoni-tilstand skal følgende forhold være til  

 stede:
 - Arbejdet foregår over en samlet længere tid (flere timer).
 - Arbejdet kræver, at man kun skal bruge en meget begrænset del af sin  

 viden og sine færdigheder.
 - Arbejdet kræver løbende opmærksomhed og stadig koncentration om nogle  

 bestemte, som regel få og simple, forhold.
Alle 3 forhold skal samtidig være til stede.
Hvis fx arbejdet ikke kræver  

 løbende opmærksomhed og stadig koncentration, kan samtale, læsning,  

 tankevirksomhed eller andre aktiviteter forhindre, at monotoni-tilstand  

 opstår.
 Monotoni-tilstand kan forværres af andre forhold, bl.a.:
- mangel på synsindtryk, fx på grund af dårlig belysning eller manglende  

 mulighed for at se ud på omgivelserne - en vedvarende og ensformig påvirkning af fx støj - social isolation, fx fordi man arbejder alene, eller fordi støj  

 forhindrer samtale - en fastlåst arbejdsstilling, kombineret med høj temparatur i  

 arbejdslokalet.
Vejledende foranstaltninger Hvis der på en virksomhed opstår problemer, forårsaget af  

 monotoni-tilstand, bør problemet behandles i sikkerhedsudvalget, forinden  

 ledelsen træffer beslutning om, hvilke foranstaltninger der skal gennemføres  

 for at fjerne eller mindske den psykiske belastning.
 Monotoni-tilstand kan modvirkes ved en ændret fordeling af  

 arbejdsopgaver mellem de ansatte, hvorved jobbet bliver mere omfattende og  

 meningsfuldt, dvs. det stiller større faglige krav, og samtidig får man mere  

 variation i og overblik over arbejdet.
