Skriftlig fremsættelse (6. november  

 2002) Finansministeren Herved tillader jeg mig for Folketinget at  

 fremsætte:
 Forslag til lov om tilskud til Færøernes  

 hjemmestyre for 2003-06.
(Lovforslag nr.
L 49).
 Det foreslås i lovforslaget, at tilskuddet til  

 Færøernes hjemmestyre fastsættes til 615,5 mio. kr.  

 årligt i perioden fra og med 2003 til og med 2006.
 Bloktilskuddet til Færøernes hjemmestyre  

 fastfryses således på niveauet for 2002 i den kommende  

 fireårig periode.
Af bloktilskuddet på 615,5 mio. kr. vedrører  

 de 117,0 mio. kr. særforsorgen, 213,3 mio. kr. folkeforsikringen, 283,6  

 mio. kr. sundhedsvæsenet og 1,6 mio. kr.
Færøernes  

 Fiskerilaboratorium.
 Såfremt hjemmestyret i perioden overtager  

 områder, hvortil der i dag ydes bloktilskud, overtager hjemmestyret de  

 med områderne forbundne udgifter med en reduktion af bloktilskuddet som  

 konsekvens.
 Med disse bemærkninger, og idet jeg i øvrigt  

 henviser til lovforslagets bemærkninger, tillader jeg mig at anbefale  

 lovforslaget til velvillig behandling i det høje Ting.
