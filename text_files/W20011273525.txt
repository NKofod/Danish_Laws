Der blev klaget over, at lægerne besluttede at indlægge  

 patienten på kirurgisk afdeling fremfor medicinsk afdeling, og at  

 lægerne ikke foretog tilstrækkeligt for at forbedre hans  

 tilstand.
Der blev endvidere klaget over utilstrækkelig  

 journalføring, samt over at et bestilt tilsyn først blev  

 foretaget efter 1  time.
Endelig blev der klaget over, at patienten blev  

 udsat for unødvendige undersøgelser, herunder unødvendig  

 knogleprøve, og at han blev placeret i en stol, hvor han ikke kunne  

 nå alarmsnoren.
Klage over mangelfuld behandling af betydelig  

 svækket ældre mand Nævnet fandt ikke grundlag for at kritisere lægerne på  

 kirurgisk og medicinsk afdeling.
Nævnet lagde vægt på, at  

 patienten var blevet henvist til medicinsk afdeling, men at lægerne  

 på grund af pladsproblemer, og idet han havde både kirurgiske og  

 medicinske lidelser, visiterede ham til kirurgisk afdeling, således at  

 de medicinske problemer blev varetaget af medicinsk afdeling.
Nævnet  

 lagde endvidere vægt på, at knogleundersøgelsen blev  

 foretaget på baggrund af tidligere konstaterede forandringer i  

 knoglerne, som gav mistanke om kræft i blærehalskirtlen, og som  

 endvidere kunne forklare patientens svækkelse.
Vedrørende tilsynet fra medicinsk afdeling lagde nævnet  

 vægt på, at dette fandt sted efter 1time, hvilket nævnet ikke fandt grundlag for at kritisere, al den  

 stund der ikke var tale om en perakut situation.
 Nævnet lagde vedrørende journalføringen vægt  

 på, at det af kardex fremgik, at der var blevet anlagt urinvejskateter,  

 ligesom det af journalen fremgik, hvilken behandling der var blevet  

 iværksat, resultatet heraf, og hvilken afdeling og læge, der  

 havde været involveret, samt datoen for behandlingen.
Nævnet fandt desuden ikke grundlag for at kritisere sygeplejerskerne  

 på kirurgisk afdeling.
Nævnet lagde vægt på, at  

 patienten var placeret i stolen efter eget ønske, idet dette kunne  

 lette hans vejrtrækning, mens klokkesnoren efter sædvanlig  

 procedure var hæftet på sengen, således at den kunne  

 nås, når han var sengeliggende.
