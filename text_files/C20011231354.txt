Meddelelse nr. 20/2001 om VEU-godtgørelse (Ledige på UvM-type-uddannelse) Vedrørende:  

  

 Bekendtgørelse nr. 1377 af 20. december 2000 om godtgørelse ved deltagelse i  

 erhvervsrettet voksen- og efteruddannelse.
 Emne: Ledige, der  

 deltager i en  

    

  

 undervisningsministeriel  

 uddannelse, som berettiger til VEU-godtgørelse.
 Styrelsen er blevet gjort opmærksom på, gennem en henvendelse  

 fra Arbejdsløshedskassernes Samvirke, at der på de undervisningsministerielle  

 uddannelser bliver optaget ledige, som ikke kan modtage VEU-godtgørelse.  

 Årsagen hertil er, at den ledige bl.a. på grund af for højt  

 uddannelsesniveau,  

 ikke tilhører målgruppen for VEU.
 Styrelsen finder det uheldigt, at ledige kan komme i en  

 situation, hvor de begynder på en uddannelse, men hvor de efterfølgende fra  

 arbejdsløshedskassen får at vide, at de ikke kan  

    

  

 modtage VEU-godtgørelse.
 Styrelsen skal derfor henstille, at uddannelsesstederne i deres  

 vejledning og information af de uddannelsessøgende gør opmærksom på, hvilken  

 personkreds, der tilhører målgruppen for VEU-godtgørelsen, således at man i  

 størst mulig udstrækning kan undgå, at ledige starter på en uddannelse i den  

 tro, at de kan modtage VEU-godtgørelse og hvor det så efterfølgende viser  

 sig,  

 at den ledige ikke tilhører målgruppen for VEU-godtgørelsen.
I forbindelse med indkaldelse af den uddannelsessøgende kan det  

 eksempelvis være en god idé,  

    

  

 at  

 uddannelsesstedet gør opmærksom på, hvilke målgrupper, der er omfattet af  

 VEU-godtgørelsen.
Tilsvarende kan det være en god idé i indkaldelsesbrev og  

 andet informationsmateriale at oplyse om, at eventuelle tvivlsspørgsmål  

 vedrørende målgruppen for VEU-godtgørelsen kan rettes til de respektive  

 arbejdsløshedskasser.
