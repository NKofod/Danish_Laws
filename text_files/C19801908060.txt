 I tilslutning til socialstyrelsens cirkulæreskrivelse nr. 676 af 18. marts  

 1980 om ydelse af beløb til personlige fornødenheder (lommepenge) til voksne  

 med ophold på de i bistandslovens § 112, stk. 1, nævnte institutioner samt om  

 betaling for ophold gives følgende vejledning om udbetaling og administration  

 af lommepenge:
 I.
 Indledning.
 Så vidt det er muligt, skal beboerne vænnes til at have penge mellem  

 hænder, hjælpes til at administrere egne penge og foretage indkøb af  

 personlige fornødenheder med det formål at selvstændiggøre dem mest muligt.  

 Det bemærkes i denne forbindelse, at der i henhold til pkt. 69 i  

 socialministeriets cirkulære af 29. juni 1979 udover beløb til lommepenge kan  

 udbetales beløb til beklædning til beboerne inden for rammerne af det beløb,  

 der af institutionen er afsat til dette formål.
 Det forudsættes, at beboerne uden vederlag i rimeligt omfang efter evne  

 deltager i det praktiske arbejde på bo-afdelingen, f.eks. ved oprydning og  

 rengøring af eget værelse og ved borddækning, køkkenarbejde og tilsvarende  

 almindeligt forekommende arbejdsopgaver.
 II.
 Fastsættelse af lommepenge til den enkelte beboer.
 De i socialstyrelsens ovennvænte cirkulæreskrivelse fastsatte beløb til  

 beboere under 60 år er maksimumbeløb for udbetaling af lommepenge, medens  

 beboere over 60 år er berettigede til maksimale lommepenge uden nærmere  

 vurdering.
For så vidt en beboer under 60 år har begreb om penge, eller goder som kan  

 erhverves for penge, udbetales der et beløb til personlige fornødenheder.
Ved  

 fastsættelse af beløbet må - som hidtil - tages individuelle, herunder  

 pædagogiske hensyn og hensyn til beboernes faktiske behov.
 Såfremt beboernes behov for og forståelse af penges værdi er så beskedent,  

 at lommepenge ikke bør udbetales til ham selv, bør udbetaling ske kollektivt  

 til fællesydelser, fællesarrangementer eller lignende med et passende beløb,  

 således at der ikke sker en formuedannelse.
Amtsrådet (social- og sundhedsudvalget) træffer bestemmelse om  

 lommepengenes størrelse til den enkelte beboer.
Fastsættelsen bør ske i  

 samråd med den, der i det daglige har ansvaret for beboeren.
 Lommepengenes størrelse bør jævnligt tages op til overvejelse, således at  

 man er opmærksom på eventuelle ændringer i beboernes situation.
 III.
 Beboernes anvendelse af lommepenge.
 Til personlige fornødenheder regnes beboernes udgifter til f.eks. slik,  

 tobak, gaver samt entre som tilskuer ved sportsstævner, opvisninger og  

 forlystelser.
 Under forudsætning af, at udgifterne kan afholdes inden for budgettet,  

 betaler institutionen eventuelle kontingenter til sportsklubber o.lign. og  

 dækker i et omfang, der ligestiller beboerne med andre på egnen, eller som  

 anses for påkrævet af hensyn til den behandlingsplan, der er lagt for  

 beboeren, udgifter til arrangementer af undervisningsmæssig eller  

 beskæftigelsesmæssig art i videste forstand (såsom ungdomsklub eller  

 ungdomsskole, eventuelt undervisning i dans, ridning, musik o.s.v.).
 Der kan af institutionens driftsmidler foranstaltes fællesarrangementer  

 for alle eller en større del af beboerne, f.eks. udflugter, biografbesøg  

 eller deltagelse i forlystelser.
 Beboere fra 18 til 20 år incl., der modtager undervisning eller oplæring  

 og i henhold til pkt. 3 i socialstyrelsens cirkulæreskrivelse nr. 676,  

 modtager det maksimale beløb til personlige fornødenheder, overtager i  

 rimeligt omfang selv betalingen af en række fornødenheder og goder, f.eks.  

 toiletartikler, hårpleje, lokal transport, cykel- og knallerthold, porto og  

 brevpapir, foreningskontingenter samt materialer til hobbyarbejder.
 Det er af stor pædagogisk betydning, at beboerne lærer at spare op til  

 anskaffelse af større ting (radio, fjernsyn, cykler) eller til deltagelse i  

 ferielejre og ferierejser.
