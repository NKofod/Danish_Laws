Skriftlig fremsættelse (2. april 2003) Indenrigs- og  

 Sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om kunstig befrugtning i forbindelse med lægelig behandling,  

 diagnostik og forskning m.v. (Forskning på embryonale stamceller).
(Lovforslag nr.
L 209).
Genteknologiudvalgets rapport fra oktober 2002 om  

  Fremtidens bioteknologier   muligheder og risici  omhandler nye teknologier  

 på  

 sundhedsområdet.
Stamcelleterapi skønnes fagligt set at være den mest  

 perspektivrige  

 af de nye teknologier, og udvalget har anbefalet, at der parallelt med en  

 folkelig debat snarest muligt skabes politisk klarhed inden for området,  

 herunder besluttes, om der skal gives tilladelse til forskning i embryonale  

 stamceller.
 Loven om kunstig befrugtning tillader kun forskning i  

 befrugtede æg (embryonale stamceller), når forskningen har til formål at  

 forbedre fertilitetsteknikkerne eller teknikkerne til  

 præimplantationsdiagnostik.
Gennembruddet på området for stamcelleforskning kom først i  

 1998 - et år efter vedtagelsen i 1997 af loven om kunstig befrugtning.
Vi  

 står  

 derfor i en anden situation i forhold til de muligheder og ønsker, som  

 Folketinget var i stand til at tage med i overvejelserne i 1997, hvor vi ikke  

 havde kendskab til de perspektiver for udvikling og fremtidige behandlinger  

 for  

 menneskelige sygdomme, som tegner sig i dag.
 Lovforslaget vil indebære, at der gives tilladelse til  

 forskningen i befrugtede æg,  

  

 når  

  

 disse oprindeligt er dannet med henblik på fertilitetsbehandling, men ikke  

 længere skal bruges hertil,  

  

 når  

  

 formålet er forskning med henblik på at behandle sygdomme,  

  

 når  

  

 samtykke til forskningen fra parret foreligger, og under forudsætning  

 af, at forskningsprojektet godkendes efter reglerne i lovgivningen om det  

 videnskabsetiske komitésystem.
 Forslaget medfører ikke ændringer i de gældende bestemmelser  

 om den maksimale tid på 14 dage, som et befrugtet æg må holdes i live uden  

 for  

 en kvindes livmoder og medfører ingen konsekvenser for øvrige bestemmelser om  

 menneskelige æg, herunder opbevaringstidens længde, donation, medtagning til  

 udlandet og bestemmelserne om destruktion i tilfælde af dødsfald m.v.
Når lovforslaget først fremsættes nu skyldes det, at der i  

 overensstemmelse med Genteknologiudvalgets anbefalinger har været ført en  

 folkelig debat forud for regeringens stillingtagen.
Af hensyn til dansk  

 forskning finder jeg det vigtigt at få vedtaget lovforslaget allerede i  

 indeværende samling.
 Ændringsforslaget vedrører en helt konkret problemstilling.  

 Det er min opfattelse, at der er behov for en revurdering af de elementer,  

 som  

 loven om kunstig befrugtning indeholder, og regeringen vil derfor i næste  

 samling drage omsorg for, at loven gøres til genstand for en samlet debat i  

 Folketinget.
