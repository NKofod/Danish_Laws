 I medfør af § 1, stk. 3, i lov nr. 225 af 31. maj 1979 om vederlag og  

 pension m.v. for de danske repræsentanter i Europa-Parlamentet fastsættes  

 efter indstilling fra folketingets udvalg for forretningsordenen følgende:
 § 1.  Det omkostningstillæg, der hidtil er ydet de  

 danske repræsentanter i henhold til § 1, stk. 1, jfr. stk. 2, i lov nr. 225  

 af 31. maj 1979 om vederlag og pension m.v. for de danske repræsentanter i  

 Europa-Parlamentet, herunder det særlige tillæg for den i Grønland valgte  

 repræsentant, erstattes af den godtgørelse, der med virkning fra 1. januar  

 1981 ydes fra Europa-Parlamentet til dækning af udgifter i forbindelse med  

 rejser, som Europa-Parlamentets medlemmer foretager inden for medlemmernes  

 eget land.
 § 2.  Udbetaling af omkostningstillæg i henhold til  

 nævnte lov ophører med virkning fra 1. juli 1981.
 Stk.2.  Såfremt den i § 1 nævnte godtgørelse fra  

 Europa-Parlamentet er oppebåret i perioden 1. januar - 30. juni 1981, skal  

 der finde tilbagebetaling sted af det for samme periode udbetalte  

 omkostningstillæg.
