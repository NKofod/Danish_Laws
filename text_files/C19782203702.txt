 I henhold til tjenestemandslovens § 45, stk. 2, er der mellem  

 undervisningsministeren og Danmarks Lærerforening indgået nedenstående aftale  

 om kombinationsbeskæftigelse for folkeskolens tjenestemænd ved amtscentraler  

 for undervisningsmidler.
 § 1. Kombinationsbeskæftigelse ved en amtscentral fastlægges efter  

 drøftelse mellem vedkommende amtskommune, den myndighed, ved hvilken  

 tjenestemanden er ansat, og tjenestemanden.
 Stk. 2. For beskæftigelsen gælder de regler, der er fastsat i  

 undervisningsministeriets cirkulære af 28. april 1978 om  

 kombinationsbeskæftigelser for folkeskolens tjenestemænd.
§ 2. Ved fastlæggelsen af kombinationsbeskæftigelser efter § 1, stk. 1,  

 fastsættes det antal timer, i hvilket tjenestemanden skal være til rådighed  

 for amtscentralen.
Timetallet fastsættes under hensyntagen til, at  

 virksomheden ved amtscentralen er undergivet de tjenestetidsregler, der er  

 gældende for administrativt personale.
Stk. 2. Det løntimetal, som svarer til den tid, i hvilken tjenestemanden  

 er til rådighed for amtscentralen, indregnes i tjenestemandens pligtige  

 timetal og kan højst udgøre halvdelen af fuld tjenestetid.
I særlige tilfælde  

 kan der med undervisningsministeriets godkendelse efter forhandling med  

 Danmarks Lærerforening gøres undtagelse herfra.
 § 3. Der tillægges tjenestemanden et særligt tillæg, der beregnes som en  

 grundsats tillagt et beløb for hver frigjort ugentlig løntime, forskellig  

 efter den lønramme, i hvilken tjenestemanden er placeret.
-------------------------------------------------------------------- -------------------------------------------------------------------- Stk. 2. Er tjenestemanden placeret i lønramme 29 eller højere lønrammer,  

 ydes intet særligt tillæg.
 Stk. 3. Det beregnede grundbeløb reguleres med midlertidigt tillæg 70  

 pct., gammelt dyrtidstillæg 414,9 pct. og taktreguleringstillæg.
 Stk. 4. I særlige tilfælde kan undervisningsministeriet efter amtsrådets  

 indstilling godkende, at der midlertidigt ydes højere tillæg end nævnt i stk.  

 1.
 § 4. I kommuner, som har påtaget sig at løse en væsentlig del af  

 amtscentralens opgaver, kan der til varetagelse af opgaverne i den dertil  

 oprettede institution, etableres kombinationsbeskæftigelse ved aftale mellem  

 kommune og tjenestemænd i folkeskolen efter de i denne aftale fastsatte  

 regler.
 § 5. Aftalen har virkning fra den 1. august 1978.
København, den 28. april 1978 Danmarks lærerforening Jørgen Jensen Undervisningsministeriet P.M.V.
 E.B.
