 Der blev klaget over, at lægerne ikke opdagede, at hun havde en  

 svær lungeinfektion, og at der ved genindlæggelsen på  

 medicinsk afdeling alene blev foretaget en enkelt CPAP.
Klage over mangelfuld undersøgelse og  

 behandling af en lungeinfektion Patientklagenævnet fandt ikke grundlag for at kritisere  

 lægerne på medicinsk afdeling.
Nævnet lagde vægt  

 på, at hun havde 2 alvorlige kroniske lidelser, samt at hun havde  

 fået konstateret et blødende mavesår under  

 indlæggelse på kirurgisk afdeling.
Nævnet lagde endvidere  

 vægt på, at det blev skønnet, at hun var bedst tjent med  

 at være indlagt på kirurgisk afdeling af hensyn til det tidligere  

 påviste mavesår og med dagligt tilsyn og foretagelse af dialyse  

 som hidtil af medicinsk afdeling, og at der ved tilsyn den  

 efterfølgende dag, hvor hun var præget af  

 vejrtrækningsbesvær, blev arrangeret fremskyndet dialyse med  

 planlagt væsketræk på 2-3 liter for om muligt at mindske  

 vejrtrækningsbesværet.
Vedrørende CPAP-behandlingen lagde  

 nævnet vægt på, at hun ved tilbageflytningen fra intensiv  

 afdelingen var i en stabil tilstand, og at hun havde en lidt hurtig  

 åndedrætsfrekvens, men med pæne farver, hvilket indikerede,  

 at der ikke var synlige tegn på iltmangel i blodet, og hvilket  

 yderligere blev bekræftet ved en undersøgelse af blodets  

 iltindhold, som var normalt.
Nævnet lagde endvidere vægt  

 på, at der blev ordineret ilttilskud, og at hun fik CPAP-behandling.  

 Endelig lagde nævnet vægt på, at hun foruden de 2 alvorlige  

 kroniske lidelser havde flere relativt nytilkomne problemer (blødende  

 mavesår, kortvarigt hjertestop, blodprop i hjernen), og at hun på  

 denne baggrund var en højrisikopatient.
