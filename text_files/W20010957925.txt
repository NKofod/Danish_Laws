Kendelse fra Pressenævnet i sag nr.  

 43/2001 Borgmester [K], Brande, har ved advokat  Jens  

  Møller klaget over to artikler bragt i Ekstra Bladet den 30. marts og  

 5. april 2001, idet han mener, at god presseskik er tilsidesat.
Af artiklen bragt den 30. marts 2001 med overskriften  

 "BYRÅD I LOMMEN PÅ MØLLEGIGANT" fremgik det  

 af en underrubrik, at "Jysk kommune godkender egne fejl i sag om ulovlige  

 møller." I artiklen hed det:
 "Hans Kongelige Højhed,  Prins  Henrik, blev  

 fuppet til at kaste et royalt skær over seancen, da han for et halvt  

 år siden indviede en vindmøllepark i nærheden af den  

 internationale vindmøllegigant Bonus Energys hovedsæde i Brande  

 i Midtjylland.
Et halvt år senere er mølleprojektet gledet i  

 glansen.
I dag risikerer de tre kæmpemøller på hver 100  

 meters højde at blive blæst omkuld af jura og protester, takket  

 være en uklar lokalplan, som nok bærer kommunens navn, men er  

 født og forfattet hos Bonus Energy.
Den midtjyske møllegigant  

 har leveret de tre kæmpemøller til en samlet værdi af 24  

 mill. kroner.
KÆMPEBRØLER - Nej, nej, så galt går det ikke.
Vi kan  

 udstede en dispensation, så projektet bliver lovliggjort, og det vil  

 ske på førstkommende byrådsmøde, siger Brandes  

 erhvervsvenlige borgmester, [K].
Den tidligere fremskridtsmand indrømmer dog, at  

 sagen er en "kæmpebrøler af en skrivefejl", fordi  

 lokalplanen rummer to modstridende krav vedrørende afstand til  

 nærmeste nabo.
Et sted tales om en afstand på 250 meter, et andet  

 sted står der fem gange møllernes højde, altså 500  

 meter.
En af naboerne, der hidtil forgæves har protesteret, har 302  

 meter til nærmeste mølle.
Landsforeningen Naboer til Vindmøller har indklaget  

 byrådet for Naturklagenævnet.
Formanden  Jan  Bødker er  

 rystet over sagen:
- Sjældent har jeg oplevet mage til svinsk  

 behandling af borgere.
Nu undskylder man sig med en såkaldt skrivefejl,  

 men sandheden er jo, at ingen i hverken kommune eller amt har opdaget fejlen.  

 Jeg tror snarere, der er tale om fuldt overlæg.
Og nu prøver man  

 så at redde stumperne.
Det er magtmisbrug, så det skriger til  

 himlen, siger  Jan  Bødker.
- De mennesker, der står bag dette, er kun borgernes  

 vagthunde på papiret.
De er hverken deres løn værd eller  

 en stemme værdig.
SKANDALØST - Byrådet mener, at lokalplanen skal tolkes efter  

 250-meters reglen, men for at fjerne enhver tvivl laver vi en dispensation,  

 så møllerne kan blive stående.
At ændre lokalplanen  

 vil være katastrofalt, siger borgmesteren.
Dét har han ret i.
For hvis møllerne skal  

 rives ned, vil Bonus Energy og de tre møllers ejere utvivlsom pudse en  

 hær af advokater på kommunen, der i forvejen er særdeles  

 stolt af at huse en kendt og agtet eksportvirksomhed som Bonus  Energy.  

 Så det kommer næppe på tale.
 At det er Bonus Energy, der har forfattet lokalplanens  

 fejlfyldte tekst, bekymrer ikke borgmesteren.
 Ekstra Bladet har bedt Bonus Energys administrerende  

 direktør  Palle  Nørgaard om en uddybning, men han har ingen  

 kommentarer til sagen.
 Møllernes nærmeste naboer  Laila  Krahn og  

  Finn  Christiansen kan fra første parket bevidne den kommunale  

 fadæse, der har påført dem en ødelagt udsigt og  

 evindelige støj- og lysgener fra de enorme møllevinger.
- Kommunen har vredet og vendt denne sag for at behage  

 Bonus.
Nu vil man så gøre det hele lovligt med en dispensation.  

 Det er ganske enkelt skandaløst, siger  Laila  Krahn til Ekstra  

 Bladet." Af artiklen bragt den 5. april 2001 med overskriften  

"Byråd bluffet" fremgik det af en underrubrik, at "Brandes borgmester vidste, lokalplan bag  

 mølleprojekt var fusket igennem." I artiklen hed:
- Der kom ingen indsigelser.
Alle havde chancen, men ingen  

 havde indvendinger.
 Sådan sagde Brandes snakkesalige borgmester [K], da  

 Ekstra Bladet på et pressemøde i sidste uge bad ham skitsere  

 grundlaget for den 24 mill. kroners vindmøllepark, der er kommet i  

 kraftig modvind og måske ender med at blive revet ned.
- En storm i et glas vand.
Vi har lavet nogle  

 småfejl, men de vil blive rettet med en dispensation, der gør  

 projektet lovligt, sagde den midtjyske bykonge.
Siden er billedet mildt sagt vendt.
I går kunne  

 Ekstra Bladet med kontorchef  Peter  Balzer, Miljøministeriet, som  

 kilde påvise et fejlagtigt lovgrundlag for de tre  

 kæmpemøller på hver 100 meters højde.
Og i dag kan vi dokumentere, at borgmesteren ikke alene er  

 letsindig i sin omgang med sandheden, men hele tiden har været  

 fuldstændig klar over, at den vedtagne lokalplan for  

 gigantmøllerne er fup og fidus.
I realiteten er Ringkøbing Amt  

 og Miljøministeriets Landsplanafdeling - samt ikke mindst  

 møllernes naboer - dermed blevet taget grundigt ved næsen.
VETO FRA AMTET Af et internt, kommunalt notat, som Ekstra Bladet er i  

 besiddelse af, fremgår således, at lokalplanen er vedtaget  

 på trods af klare meldinger om, at der er for kort afstand til  

 nærmeste naboer 302 meter borte.
Desuden har Ringkøbing Amt  

 været nødt til at nedlægge veto undervejs   trods  

 borgmesterens løgn om "ingen indsigelser". Ja, efter den  

 officielle indsigelsesperiode på fire uger skar den lokale  

 møllefabrik Bonus Energy sågar projektet ned fra fire til tre  

 møller.
Det skete få dage før, lokalplanen på et  

 lukket byrådsmøde blev vedtaget i huj og hast mellem jule- og  

 nytårsfrokosterne den 29. december 1999.
Og for at det ikke skal være løgn, er det  

 siden  prins  Henrik-indvielsen i fjor lykkedes at klippe en meter af de tre  

 møllers højde.
På papiret altså.
Statens  

 Luftfartsvæsen kræver nemlig, at der monteres kraftige,  

 rødt blinkende lys på møller og master på 100 meter  

 og derover.
Men da det krav blev luftet af Landsforeningen Naboer til  

 Vindmøller, skrev Bonus Energy den 12. oktober sidste år en  

 attest på, at møllerne skam blot er 99 meter høje.
 Indtil den dato ragede de 100 meter op i luften  

 ifølge alle hidtidige dokumenter fra fabrikken, der også har  

 stået for udformningen af lokalplanens tekst og ordlyd.
KATTEPINE Da Ekstra Bladet i går kiggede forbi  

 borgmesterkontoret i Brande, sagde den tidligere fremskridtsmand fra  

 chefstolen.
- Vi sidder i en kattepine.
Det gør vi sgu.
Og  

 derfor vil vi også sende sagen ud i en ny nabohøring på  

 fire uger, før der tages stilling til en dispensation.
- Forleden sagde du, at byrådet var klar med en  

 dispensation den 9. april? - Jo, men naboerne har jo krav på at blive  

 hørt.
Det skal gå demokratisk til, siger [K]." Artiklen var ledsaget af et billede af klager, hvortil var  

 knyttet følgende tekst:
"En bykonge tegner og fortæller.
Brandes  

 borgmester [K] har fået mange ridser i sit image på det seneste,  

 men han afviser, at møllesagen kan påføre kommunen et  

 økonomisk tab." Klageren har anført, at en række  

 nærmere præciserede udsagn i de indklagede artikler strider mod  

 god presseskik, idet udsagnene indeholder grundløse og  

 ubeføjede ærekrænkende sigtelser og ringeagtsytringer, som  

 der ikke er belæg for i de faktiske forhold.
Med hensyn til overskriften i artiklen af 30. marts 2001  

 "Byråd i lommen på møllegigant" har klageren  

 bestridt, at byrådet eller byrådets formand, dvs. klager, er i  

 lommen på vindmøllefabrikken Bonus Energy.
Lokalplanen var ikke  

 mangelfuld.
Først den efterfølgende  

 mølleopførelse konstituerede et problem.
Det er helt  

 sædvanligt, at en kommune i forbindelse med et større projekt  

 anmoder den heri interesserede part om at udarbejde udkast til lokalplan.
 Udsagnet om, at "Hans Kongelige Højhed  Prins  

  Henrik   blev fuppet til ", har klageren også bestridt, idet der  

 intet belæg er for, at  Prins  Henrik  skulle være blevet  

 fuppet.
Hvad angår overskriften "Byråd  

 bluffet" og underoverskriften "Brandes borgmester vidste, lokalplan  

 bag mølleprojekt var fusket igennem" i artiklen den 5. april  

 2001, har klager bestridt at skulle have bluffet byrådet eller vidst,  

 at en lokalplan var fusket igennem.
Det bestrides i det hele, at lokalplanen  

 skulle være fusket i gennem.
Det er ukorrekt, at lokalplanen er  

 ulovlig.
Hvis dette   som af bladet anført fremgår af et  

 internt, kommunalt sagsresumé, hvad klagers advokat ikke er bekendt  

 med, er pågældende resumé forkert.
Klager har ikke  

 været bekendt med nogen sådan ulovlighed/ugyldighed, og der er  

 heller ikke er belæg for, at byrådet er bluffet.
Rigtigheden af udsagnet " kan vi dokumentere, at  

 borgmesteren ikke alene er letsindig i sin omgang med sandheden, men hele  

 tiden har været fuldstændig klar over, at den vedtagne lokalplan  

 for gigantmøllerne er fup og fidus" har klager bestridt.
Bladet  

 har oven i købet anført, at man kan dokumentere dette, hvilket  

 imidlertid ingenlunde er sket.
Der er tale om særdeles grove  

 beskyldninger, som bladet alene støtter på, at klager skulle  

 have "nedtonet" problemerne og "bagatelliseret" de  

 juridiske aspekter.
Klager har hverken nedtonet eller bagatelliseret  

 forholdene, som han tværtimod har erkendt, åbent lagt frem og  

 orienteret pressen om, blandt andet under et pressemøde, hvor bladet  

 var repræsenteret.
Bladets journalist har yderligere mødt klager  

 på dennes kontor samt haft telefonisk kontakt med klager om sagen.
Klageren har i relation til udsagnet "I realiteten er  

 Ringkøbing Amt og Miljøministeriets Landsplanafdeling dermed  

 blevet taget grundigt ved næsen" ligeledes bestridt, at dette  

 skulle være tilfældet.
Klager har anført, at det vil  

 føre for vidt at kommentere det tekniske, men det af bladet  

 anførte kan ingenlunde bære den dragne konklusion om  

 "undvigemanøvre   en regelfortolkning man altid kan  

 omgøre, hvis manøvren skulle blive afsløret".
Med hensyn til udsagnet "Desuden har  

 Ringkøbing Amt været nødt til at nedlægge veto  

 undervejs   trods borgmesterens løgn om "ingen  

 indsigelser"" har klageren bestridt, at han skulle have  

 løjet om spørgsmålet om indsigelser.
Bladets journalist  

 er blevet orienteret om sagen under et pressemøde, hvor den  

 pågældende lokalplan blev udleveret, og der blev redegjort for,  

 at der til det oprindelige lokalplansforslag var fremkommet indsigelser, jf.  

 også lokalplanen side 10, 11 og 12. Der blev herunder orienteret om, at  

 lokalplansforslaget på grund af indsigelse fra Ringkøbing Amt  

 blev ændret til alene at tillade opførelse af tre møller  

 mod oprindeligt tænkt fire møller.
Om oplysningen, at bladet  

 over for Pressenævnet har givet udtryk for, at "det er korrekt, at  

 han nævnte Ringkøbing Amts indsigelse", bestrider klager,  

 at dette er meddelt "i stærkt nedtonet form", og der er under  

 alle omstændigheder intet belæg for bladets grove beskyldning om  

 klagers løgn om "ingen indsigelser".
Klageren har afslutningsvis anført, at man på  

 ingen måde vil anfægte bladets ret til at skrive om sagen,  

 herunder om kommunens håndtering af denne.
Faktum er, at den vedtagne  

 lokalplan i enhver henseende er lovlig.
Brande Kommune har meddelt en  

 byggetilladelse til opførelse af tre vindmøller, og  

 byggetilladelsen er meddelt betinget af, at lokalplanen overholdes.
At der  

 efterfølgende er opstået spørgsmål om  

 mølleplaceringen, herunder afstand til naboer, er en anden sag, der  

 passende kan karakteriseres   som bladet gør   som en "relativt  

 banal byggesag".
Bladet har indledningsvis oplyst, at det overordnede  

 udgangspunkt for dets og den lokale presses behandling af  

 vindmøllesagen var tvivl om lokalplanens gyldighed, hvilket den senere  

 udvikling til fulde har bekræftet.
Således var Brande byråd  

 den 9. april 2001 indkaldt blandt andet med henblik på  

 "lovliggørelse af lokalplanen i form af en dispensation" -  

 et temmeligt overflødigt indgreb mod en lokalplan, der ved sin  

 usædvanlige hastevedtagelse i julen 1999 hævdedes at være  

 100% i orden.
 Bladet har videre oplyst, at dets beskrivelse af  

 borgmesterens nedtoning af sagen harmonerer med den lokale avis, Herning  

 Folkeblad, hvor klager åbent erkender kommunens rolle, men også  

 her bagatelliserer problemet med ord som "pinlig fejl" og  

 "bommert".
Bladet har anført, at når en af verdens  

 største vindmøllefabrikanter har formuleret en  

 fejlbehæftet plantekst, der på vitale punkter kolliderer med det  

 gældende vindmøllecirkulære, stiller det åbenbart  

 ekstraordinære krav til en offentlig myndighed.
Først lang tid  

 efter sagsbehandling, høring og politisk godkendelse blev Brandes  

 kommunale administration opmærksom på fejlene:  

 maksimumhøjden var forkert angivet i planen (99 meter i stedet for 100  

 meter), ligesom naboafstand (fem gange møllehøjde, hvor  

 gældende regler siger fire gange højden) var forkert angivet.  

 Bladet fastholder, at lokalplanen fortsat er mangelfuld, idet den ikke  

 stemmer overens med regelsættet og ikke kan være gældende  

 for de pågældende møller.
Når disse graverende fejl  

 ikke desto mindre er gledet upåagtet igennem Brande byråd, tyder  

 det på frit spil for Bonus Energy, der er en af Brandes største  

 virksomheder.
Bladet har samtidig anført, at når Brande  

 byråd finder anledning til at behandle en relativ banal byggesag  

 på mindst to ekstraordinære byrådsmøder, hvor den  

 pågældende møllesag var eneste dagsordenspunkt, må  

 der deri ligge en særlig hensyntagen til bygherre og  

 møllefabrikant.
Den ene mødedato lå mellem jul og  

 nytår 1999, og det fremgår tydeligt af korrespondancen mellem  

 Brande Kommune og Bonus Energy, at sagen hastede og skulle være  

 behandlet og godkendt inden årets udgang. Årsagen var  

 ifølge klager, at 31. december 1999 var skæringsdato for nye og  

 lavere garantipriser for køb af mølleproducerede  

 kilowatt-timer.
Derfor var det vigtigt for mølleejerne at få  

 kommunens officielle godkendelse af de tre nye og højtydende  

 møller til de gamle og langt højere kilowatt-priser inden  

 skæringsdatoen.
De relevante dispensationer fra Ringkøbing Amt  

 og Statens Luftfartsvæsen forelå imidlertid ikke inden da,  

 sådan som planloven foreskriver, og der var for kort afstand til  

 naboerne - uanset beregningsmetoden.
Bladet har i den forbindelse bemærket, at når  

 kommunen desuden accepterede, at lokalplanens tekst blev formuleret af Bonus  

 Energy, anser bladet det som sandsynligt, at byrådet ved dets ukritiske  

 godkendelse af lokalplanen har valgt at tilgodese møllelaugets og  

 fabrikantens økonomiske interesser   vel vidende, at lokalplanen var  

 mangelfuld. 10 måneder senere rettes møllehøjden  

 således administrativt fra 100 til 99 meter, uden at kommunen  

 krævede en uvildig verifíkationsmåling på sine  

 borgeres vegne.
På denne baggrund finder bladet, at udtrykket  

 "Byråd i lommen på møllegigant" er  

 berettiget.
 Vedrørende udsagnet "Hans Kongelig  

 Højhed,  Prins  Henrik,  blev fuppet " har bladet anført,  

 at hoffet næppe havde accepteret invitationen, hvis  Prins  Henrik    

 havde været bekendt med, at de tre møllers placering beroede  

 på en ugyldig lokalplan.
Bladet har med hensyn til overskriften "Byrådet  

 bluffet" og underoverskriften "Brandes borgmester vidste, lokalplan  

 bag mølleprojekt var fusket igennem" anført, at det af  

 kommunale mødereferater og et internt sagsresumé udarbejdet til  

 byrådets orientering fremgår med kommunens egne ord, at  

 lokalplanen ikke er lovlig.
Bladet beklager, at der - som anført af  

 klagers advokat - åbenbart ikke kan fæstes lid til indholdet.  

 Klager har løbende været bekendt med disse dokumenter og  

 må således have været klar over planens manglende  

 gyldighed.
Alligevel er planen sendt gennem byrådet med borgmesterens  

 anbefaling.
Da bladets medarbejdere nævnte det resumerende notat  

 "Orientering af BY " over for klager den 3. april 2001 svarede han,  

 at "det notat kendte han udmærket, og det havde været  

 fremlagt for byrådet". Så enten er byrådet blevet  

 bluffet, eller også er sagen fusket igennem.
I hvert fald har kommunen  

 kørt et påfaldende tæt og positivt parløb med Bonus  

 Energy uden at skele meget til naboernes tarv.
De nævnte punkter om  

 højde og naboafstand spiller således kun en lille rolle i selve  

 sagsbehandlingen i efteråret 1999. Derimod er det snarere  

 vindmøllelaugets og Bonus Energy´s tidspres, der har haft kommunal  

 prioritet.
Da bladet på det omtalte pressemøde spurgte klager,  

 hvorfor man ikke lavede en ny lokalplan, svarede han, at "så kunne  

 møllerne ikke godkendes efter den gældende  

 bekendtgørelse". På den baggrund er det bladets opfattelse,  

 at klager og byrådet har handlet mod bedre vidende.
Den betydelige  

 juridiske usikkerhed, som påpeges i kommunens egne skrivelser, er med  

 andre ord ikke kommet de berørte borgere til gode.
Bladet har med hensyn til udtalelsen om, at klager ikke  

 alene er letsindig i sin omgang med sandheden, men hele tiden har været  

 fuldstændig klar over, at den vedtagne lokalplan for  

 gigantmøllerne var fup og fidus, anført, at Brande Kommune  

 på et tidligt tidspunkt burde have rettet den omstridte lokalplan,  

 så dens indhold stemte overens med de faktiske forhold.
Ifølge  

 kommunens korrespondance blev man bekendt med problemerne tidligt i  

 sagsforløbet (sept.-otk. 1999), men uden at justere planteksten.  

 Forvaltningsmæssigt kan sådanne grove fejl ikke uden videre  

 klares med en dispensation.
Den side af sagen blev tydeligvis betragtet som  

 en formalitet, som byrådet senere kunne rette.
At ét og samme  

 byråd både sover i timen og siden hen retter sine egne fejl med  

 en dispensation af vidtrækkende konsekvenser, er det en indlysende  

 opgave for pressen at berette om.
Brande Kommunes henvisning til  

 såkaldte overgangsbestemmelser virker som en søgt forklaring.
I  

 så fald har kommunen udvist passitivitet ved ikke at holde sig á  

 jour med det gældende vindmøllecirkulære fra juli 1999.
Bladet har samtidig anført, at klageren adskillige  

 gange over for bladet har nedtonet problemerne omkring lokalplanen, som han  

 mente kunne vaskes juridisk ren blandt andet ved hjælp af en  

 dispensation.
I kraft af sit nære kendskab til den  

 pågældende sag, som han har fulgt tæt ved blandt andet at  

 deltage i møder med møllelauget og Bonus Energy, har klager  

 således været bekendt med lokalplanens ømme punkter.  

 Bladets formulering berettiges af, at klager siden over for bladets  

 journalist har bagatelliseret de juridiske aspekter.
Hvad angår udsagnet "I realiteten er  

 Ringkøbing Amt og Miljøministeriets Landsplanafdeling dermed  

 blevet taget grundigt ved næsen", har bladet anført, at  

 formuleringen tager afsæt i det såkaldte  

 vindmøllecirkulære fra 1. juli 1999, der udstikker klare regler  

 for el-producerende vindmøller.
Under sagen har Brande kommune  

 imidlertid henholdt sig til en overgangsordning, idet sagens  

 ansøgninger er indsendt før 13. marts 1999. Disse  

 overgangsordninger omfatter imidlertid ikke afstandskriterier, men alene  

 behovet for såkaldte VVM-målinger.
Når kommunen alligevel  

 påberåber sig overgangsordningen, anser bladet det som en  

 undvigemanøvre - en regelfortolkning, man altid kan omgøre,  

 hvis manøvren skulle blive afsløret.
Bladet har vedrørende udsagnet "Desuden har  

 Ringkøbing Amt været nødt til at nedlægge veto  

 undervejs   trods borgmesterens løgn om "ingen  

 indsigelser"" anført, at grundlaget herfor var flere  

 samtaler med klager, hvori han forsøgte at tage luften ud af sagen.  

 Det er korrekt, at klager nævnte amtets indsigelse, men dette skete i  

 en stærkt nedtonet form.
At der i realiteten var tale om et  

 regulært veto fra amtet, fremgik på intet tidspunkt.
Udtrykket om  

 amtets veto er et citat fra redegørelsen til Brande byråd.
Der  

 er ganske rigtigt omtalt indsigelser bagest i lokalplanen, men de stammede  

 fra planens start.
At der på det pågældende tidspunkt  

 verserede uafklarede klagesager, afviste borgmesteren over for bladet.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Ulrik  

 Holmstrup og Kirsten Dyregaard.
 Pressenævnet udtaler:
Det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de  

 oplysninger, der gives, er korrekte.
Det fremgår endvidere, at  

 overskrifter og mellemrubrikker i form og indhold skal have dækning i  

 den pågældende artikel eller udsendelse.
Pressenævnet bemærker indledningsvis, at  

 klager ikke har anmodet om nævnets stillingtagen til  

 spørgsmålet om forudgående forelæggelse for klager  

 af de påklagede artikler.
Nævnet tager derfor ikke stilling til,  

 hvorvidt   i hvert fald   visse udsagn i forvejen burde være forelagt  

 klager.
 Nævnet bemærker videre, at det på  

 baggrund af sagens oplysninger må lægge til grund, at klager  

 forinden lokalplanens vedtagelse den 29. december 1999 var bekendt med, at  

 Bonus Energy over for kommunen havde gjort opmærksom på, at man  

 ikke ville kunne overholde kravet i § 7.6, punkt 3, i lokalplanen om afstand  

 på minimum 5 multipliceret totalhøjde til opholdsareal.
Det er nævnets opfattelse, at folkevalgte  

 politikere, blandt andet som et led i vælgernes kontrol, i  

 højere grad end personer i almindelighed må tåle kritiske  

 udtalelser og angreb, og at der i forbindelse hermed   og i den politiske  

 debat i øvrigt   består et frisprog, der rækker videre end  

 i mange andre tilfælde.
Under henvisning hertil finder nævnet  

 ikke tilstrækkeligt grundlag for at udtale kritik af bladets  

 offentliggørelse af de påklagede udsagn.
Med hensyn til udsagnet "Desuden har  

 Ringkøbing Amt været nødt til at nedlægge veto  

 undervejs   trods borgmesterens løgn om "ingen  

 indsigelser"" finder nævnet at kunne lægge til grund,  

 at klager på pressemødet orienterede om de indsigelser, der var  

 indkommet, herunder indsigelsen fra Ringkjøbing Amt, hvilket bladet,  

 for så vidt angår sidstnævnte indsigelse, også har  

 erkendt.
Disse indsigelser fremgik tillige af lokalplanen, som blev udleveret  

 til bladet.
Nævnet finder, at der ikke er belæg for dette udsagn,  

 og bladet har derfor handlet i strid med god presseskik.
Nævnet udtaler  

 i den anledning sin kritik.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
 "Kendelse fra Pressenævnet:
Ekstra Bladet bragte den 30. marts og 5. april 2001 to  

 artikler om opførelsen af tre vindmøller Brande Kommune og  

 beskrev i den forbindelse Brandes borgmesters rolle med hensyn til  

 vedtagelsen af lokalplanen for byggeriet.
Borgmester [K] har klaget til  

 Pressenævnet over de pågældende artikler, idet han finder,  

 at bladet har tilsidesat god presseskik.
Det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de  

 oplysninger, der gives, er korrekte.
Det fremgår endvidere, at  

 overskrifter og mellemrubrikker i form og indhold skal have dækning i  

 den pågældende artikel eller udsendelse.
Pressenævnet bemærker indledningsvis, at  

 klager ikke har anmodet om nævnets stillingtagen til  

 spørgsmålet om forudgående forelæggelse for klager  

 af de påklagede artikler.
Nævnet tager derfor ikke stilling til,  

 hvorvidt   i hvert fald   visse udsagn i forvejen burde være forelagt  

 klager.
 Nævnet bemærker videre, at det på  

 baggrund af sagens oplysninger må lægge til grund, at klager  

 forinden lokalplanens vedtagelse den 29. december 1999 var bekendt med, at  

 Bonus Energy over for kommunen havde gjort opmærksom på, at man  

 ikke ville kunne overholde kravet i § 7.6, punkt 3, i lokalplanen om afstand  

 på minimum 5 multipliceret totalhøjde til opholdsareal.
Det er nævnets opfattelse, at folkevalgte  

 politikere, blandt andet som et led i vælgernes kontrol, i  

 højere grad end personer i almindelighed må tåle kritiske  

 udtalelser og angreb, og at der i forbindelse hermed   og i den politiske  

 debat i øvrigt   består et frisprog, der rækker videre end  

 i mange andre tilfælde.
Under henvisning hertil finder nævnet  

 ikke tilstrækkeligt grundlag for at udtale kritik af bladets  

 offentliggørelse af de påklagede udsagn.
Med hensyn til udsagnet "Desuden har  

 Ringkøbing Amt været nødt til at nedlægge veto  

 undervejs   trods borgmesterens løgn om "ingen  

 indsigelser"" finder nævnet at kunne lægge til grund,  

 at klager på pressemødet orienterede om de indsigelser, der var  

 indkommet, herunder indsigelsen fra Ringkjøbing Amt, hvilket bladet,  

 for så vidt angår sidstnævnte indsigelse, også har  

 erkendt.
Disse indsigelser fremgik tillige af lokalplanen, som blev udleveret  

 til bladet.
Nævnet finder, at der ikke er belæg for dette udsagn,  

 og bladet har derfor handlet i strid med god presseskik.
Nævnet udtaler  

 i den anledning sin kritik.
København, den 21. november 2001 Axel Kierkegaard, Aage Lundgaard, Ulrik Holmstrup og  

 Kirsten Dyregaard." Afsagt den 21. november 2001.
