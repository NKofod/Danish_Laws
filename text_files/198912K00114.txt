Nr LSF 114 Forslag til Lov om ændring af lov om folkebiblioteker m.v.
Fremsat af kulturministeren (Ole Vig Jensen) den 28. december 1989 Vedtaget ved tredjebehandling den 22. marts 1990 LOV nr. 227 af 06/04/1990 § 1 I lov om folkebiblioteker m.v., jf. lovbekendtgørelse nr. 384 af 22.  

 august 1985, som ændret ved lov nr. 217 af 23. april 1986, lov nr. 337 af 24.  

 maj 1989 og lov nr. 377 af 7. juni 1989, foretages følgende ændringer:
 1. § 13 ophæves.
 2. § 17, stk. 1, affattes således:
»Skolebestyrelsen godkender efter forslag fra skolens leder  

 anskaffelse af materialer til skolebiblioteket.« 3. Efter § 17 indsættes i kapitel 4:
»  § 17 a.
Kulturministeren kan i forbindelse med  

 forsøgsvirksomhed dispensere fra bestemmelserne i dette kapitel bortset fra  

 bestemmelsen i § 17, stk. 1, for så vidt angår materialer, der bruges af  

 skolen i undervisningsøjemed.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om folkebiblioteker m.v. jf. lovbekendtgørelse nr. 384 af 22. august  

 1985, som ændret ved lov nr. 217 af 23. april 1986, lov nr. 337 af 24. maj  

 1989 og lov nr. 377 af 7. juni 1989, foretages følgende ændringer:
 1. § 13 ophæves.
 2. § 17, stk. 1 affattes således:
 »Skolebestyrelsen godkender efter forslag fra skolens leder  

 anskaffelse af materialer til skolebiblioteket«.
 3. Efter § 17 indsættes i kapitel 4:
»§ 17a.
Kulturministeren kan i forbindelse med forsøgsvirksomhed  

 dispensere fra bestemmelserne i dette kapitel bortset fra bestemmelsen i §  

 17, stk. 1.«.
§ 2 Loven træder i kraft dagen efter bekendtgørelsen i lovtidende.
Bemærkninger til lovforslaget Almindelige bemærkninger Bestemmelserne i bibliotekslovens kapitel 4 om skolebiblioteker blev sidst  

 ændret ved revisionen af biblioteksloven i 1983. (»Forslag til Lov om  

 ændring af lov om folkebiblioteker mv. og lov om folkeskolen«.
FT, sp.  

 5010, 5626, 12324, 12838; Tillæg A, sp. 2703; Tillæg B, sp. 1695, 2793;  

 Tillæg C, sp. 637.) I betænkningen »Kommunalt udgiftspres og styringsmuligheder«  

 (betænkning 1143/1988) foreslås det, at bestemmelserne i bibliotekslovens  

 kapitel 4 om skolebiblioteker erstattes af »en mere almindeligt holdt  

 regel om, at kommunalbestyrelsen skal sørge for skolebiblioteksbetjening af  

 skolerne«.
 Ved ændring af folkeskoleloven i maj 1989, hvor styrelsesreglerne blev  

 ændret og overført fra skolestyrelsesloven til folkeskoleloven, skete en  

 række forenklinger, som også har betydning for bestemmelserne i  

 bibliotekslovens kapitel 4.
 Ændringen af folkeskoleloven betyder, at såvel indholdsbestemmelser som  

 styrelsesbestemmelser for folkeskolen er samlet i samme lov.
Den vedtagne ændring vil blive fulgt op af endnu et forslag til ændring af  

 folkeskoleloven efter afslutningen af folkeskolens udviklingsprogram.
Dette  

 lovforslag vil indeholde en række bestræbelser på afbureaukratisering og  

 decentralisering, som kommer til at betyde yderligere lokal  

 dispositionsfrihed og selvforvaltning.
 De i dette lovforslag foreslåede ændringer er dels konsekvensændringer i  

 forhold til ændring af folkeskoleloven og dels ændringer der vil muliggøre  

 forsøg vedrørende skolebiblioteksbetjeneing herunder samarbejde mellem folke-  

 og skolebiblioteker.
 Lovforslaget har ingen økonomiske konsekvenser for hverken staten eller de  

 kommunale parter.
Bemærkninger til de enkelte bestemmelser Til § 1 Til nr. 1 § 13 forslås ophævet som følge af, at bestemmelsen i folkeskolelovens § 16  

 stk. 1 og 2 om skoleplaner blev ophævet med lov nr. 348 af 24. maj 1989.
 Af de gældende bestemmelser i folkeskolelovens § 39 b, stk. 3, fremgår  

 det, at kommunalbestyrelsens beslutninger om skolebiblioteksordningen -  

 herunder om samarbejde med det stedlige folkebibliotekt - skal fremgå af et  

 bilag til den kommunale styrelsesvedtægt.
Til nr. 2 I lov nr. 348 af 24. maj 1989 om ændring af lov om folkeskolen bortfaldt  

 bestemmelserne om skolenævn og lærerråd.
Samtidig indførtes bestemmelser om  

 skolebestyrelser, som i et vist omfang erstatter skolenævnene.
Som en  

 konsekvens heraf forslås bibliotekslovens § 17 ændret, således at  

 skolebestyrelserne overtager skolenævnenes godkendelseskompetence i  

 forbindelse med skolebibliotekernes materialeanskaffelser.
Til nr. 3 Der finder i disse år en omfattende forsøgsvirksomhed sted under  

 folkeskolens udviklingsprogram.
Efter afslutningen af forsøgsvirksomheden  

 skal folkeskoleloven revideres.
Forsøgene omfatter også skolebibliotekerne,  

 og det foreslås derfor, at en eventuel ændring af kapitel 4 i biblioteksloven  

 som foreslået i betænkning nr. 1143/1988 (Lotz 2) tages op til overvejelse i  

 forbindelse med revision af folkeskoleloven.
De nuværende bestemmelser i bibliotekslovens kapitel 4 har vist sig at  

 kunne give problemer f.eks. i tilfælde, hvor nye former for samarbejde mellem  

 folke- og skolebiblioteker ønskes afprøvet.
For at skabe de bedste rammer for  

 denne forsøgsvirksomhed foreslås som ny § 17a i biblioteksloven en  

 bestemmelse om, at der i forbindelse med konkrete forsøg kan dispenseres fra  

 bestemmelserne i kapitel 4.
 Retningslinier for dispensation fastsættes efter forhandling med  

 undervisningsministeren.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1.
 1. § 13 ophæves.
 § 13. I skoleplanen optages der bestemmelser om de enkelte  

 skolebibliotekers ordning og virkeområde, herunder om samarbejdet med det  

 stedlige folkebibliotek.
 2. § 17, stk. 1 affattes således:
»Skolebestyrelsen godkender efter forslag fra skolens leder  

 anskaffelse af materialer til skolebiblioteket.« § 17. Skolenævnet godkender efter indstilling fra lærerrådet anskaffelse  

 af materialer til skolebiblioteket.
 3. Som ny § indsættes efter § 17 i kapitel 4:
» § 17 a.
Kulturministeren kan i forbindelse med  

 forsøgsvirksomhed dispensere fra bestemmelserne i dette kapitel bortset fra  

 bestemmelsen i § 17, stk. 1.«.
Efter 2. behandling den 20. marts 1990 § 1 I lov om folkebiblioteker m.v., jf. lovbekendtgørelse nr. 384 af 22.  

 august 1985, som ændret ved lov nr. 217 af 23. april 1986, lov nr. 337 af 24.  

 maj 1989 og lov nr. 377 af 7. juni 1989, foretages følgende ændringer:
 1. § 13 ophæves.
 2. § 17, stk. 1, affattes således:
»Skolebestyrelsen godkender efter forslag fra skolens leder  

 anskaffelse af materialer til skolebiblioteket.« 3. Efter § 17 indsættes i kapitel 4:
»  § 17 a.
Kulturministeren kan i forbindelse med  

 forsøgsvirksomhed dispensere fra bestemmelserne i dette kapitel bortset fra  

 bestemmelsen i § 17, stk. 1, for så vidt angår materialer, der bruges af  

 skolen i undervisningsøjemed.« § 2 Loven træder i kraft dagen efter bekendtgørelsen i Lovtidende.
