 Den 16. november 1993 undertegnedes i København en overenskomst mellem  

 Danmark og Argentina om konsolidering af Argentinas gæld til den danske stat.  

 Overenskomsten er i overensstemmelse med de retningslinier for omlægning af  

 Argentinas gæld, som der blev opnået enighed om under multilaterale  

 forhandlinger i Paris den 22. juni 1992.
 Aftalen omfatter statsligt garanterede danske tilgodehavender i henhold  

 til tidligere moratorieaftaler fra 1987 og 1988. Afdrag og renter, som ifølge  

 disse aftaler skulle forfalde imellem 1. juli 1992 og 30. juni 1993, samt  

 afdrag som skulle forfalde imellem 1. juli 1993 og 31. marts 1995, udsættes  

 til betaling i 13 lige store rater fra 1996 til 2008.
De omlagte beløb udgør i dansk mønt ialt ca. 70 mio. kr.
Moratorierenten  

 er ab 15. maj 1993 aftalt til LIBOR (London Inter Bank Offered Rate) plus  

 0,375%.
