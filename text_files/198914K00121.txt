Nr BTL 121 Betænkning over Forslag til lov om ændring af lov om arbejdsmiljø  

 (Ledelsesansvar)   

 Nr L 121 1989-90, 1. samling Afgivet af Arbejdsmarkedsudvalget Afgivet: 19900502 Udvalget har behandlet lovforslaget i en række møder og har herunder stillet spørgsmål til arbejdsministeren og justitsministeren, som disse har besvaret dels skriftligt, dels mundtligt.
Grundlaget for de mundtlige besvarelser (et notat og et talepunkt fra henholdsvis arbejdsministeren og justitsministeren) er tillige optrykt som bilag til denne betænkning.
 Endvidere har udvalget modtaget skriftlige og/eller mundtlige henvendelser  

 fra:
Akademikernes Centralorganisation (AC), Funktionærernes og Tjenestemændenes Fællesråd, FTF, og Kommunernes Landsforening.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Kristeligt Folkepartis og  

 Centrum-Demokraternes medlemmer af udvalget) lovforslaget til  

vedtagelse med de stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse og  

 tiltræder ændringsforslag nr. 2 og 3, men vil stemme imod ændringsforslag nr.  

 1.
 Mindetallet ønsker at udtale følgende:
 Arbejdsministeren og justitsministeren har tilkendegivet, at den  

 foreslåede hjemmel til, at der kan fastsættes straf i form af fængsel i  

 indtil 1 år kan ses som et signal fra lovgivningsmagten om, at der bør ses  

 med betydelig alvor på overtrædelse af arbejdsmiljøloven (jf. de optrykte  

 bilag).
Mindretallet er dog stærkt utilfreds med arbejdsministerens  

 ændringsforslag nr. 1 og bemærkningerne hertil.
Som ændringsforslaget er  

 udformet, giver det ikke anledning til tvivl.
Derfor er det overraskende, at  

 man i bemærkningerne til ændringsforslaget fastslår, at arbejdsgiveren som  

 hovedregel skal underrettes inden iværksættelsen af de omhandlede  

 oplysningsskridt (fotografering m.m.).
 Der er tale om en svækkelse af Arbejdstilsynets beføjelser, der er helt  

 uantagelig for mindretallet.
 Mindretallet finder, at Arbejdstilsynets ret til uanmeldte besøg ikke må  

 antastes, og mindretallet anser Arbejdstilsynets medarbejdere for ansvarlige  

 nok til selv at vurdere, hvornår arbejdsgiveren mest forsvarligt bør  

 underrettes om, hvilke undersøgelser der er eller vil blive foretaget på  

 virksomheden.
Mindretallet er stærkt utilfreds med, at man i bemærkningerne til  

 ændringsforslaget søger at ændre lovteksten.
Det er uanstændig lovgivning og  

 kan kun skabe retsusikkerhed.
 Den skærpelse, som ændringen tilsigter, bør fremgå af selve lovteksten, så  

 Folketingets medlemmer får adgang til at tage stilling hertil.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men kan dog  

 tiltræde de stillede ændringsforslag.
Ændringsforslag Til § 1 Af arbejdsministeren, tiltrådt af et flertal (KF, V, FP, RV,  

 CD og KRF):
 1) I den under nr. 2 foreslåede affattelse af § 76  

 indsættes i stk. 3 som 2. pkt.:
»Arbejdsgiveren eller dennes repræsentant, jf. § 23 og § 24, skal  

 underrettes herom.« Af arbejdsministeren, tiltrådt af udvalget:
 2) Efter nr. 4 indsættes som nyt nummer:
 » 01. Efter § 87 indsættes:
» § 87 a.
Sagerne behandles som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.«» Til § 2 3) Paragraffen affattes således:
» § 2 Loven træder i kraft den 1. juli 1990.« Bemærkninger Til nr. 1 Der er i forbindelse med fremsættelsen af forslag til lov om ændring af  

 lov om arbejdsmiljø blevet udtrykt tvivl om rækkevidden af den foreslåede §  

 76, stk. 3, specielt vedrørende fotografering.
Det foreslås derfor, at der i  

 forbindelse med udøvelsen af beføjelserne efter bestemmelsen skal ske  

 underretning til arbejdsgiveren eller dennes repræsentant.
 I stk. 3, 2. pkt., foreslås det således i overensstemmelse med lov om  

 arbejdsmiljø i Grønland, jf. dennes § 59, at der i forbindelse med udøvelsen  

 af beføjelserne efter stk. 3 skal ske underretning til arbejdsgiveren eller  

 dennes repræsentant.
En sådan underretning skal som hovedregel ske inden iværksættelsen af de  

 omhandlede oplysningsskridt.
I særlige tilfælde, hvor en sådan forudgående  

 underretning ikke er mulig, og hvor Arbejdstilsynet under hensyn til formålet  

 med de pågældende oplysningsskridt ikke finder at kunne udsætte  

 gennemførelsen, kan disse iværksættes uden forudgående underretning.  

 Underretning om de gennemførte foranstaltninger skal herefter ske, så snart  

 det er muligt.
Arbejdsgiveren skal gøres bekendt med, hvilken nærmere dokumentation og  

 prøver m.v.
Arbejdstilsynet har fået udleveret, ligesom et eksemplar af de  

 fotografiske optagelser skal tilstilles denne efter anmodning herom.
Det materiale, som Arbejdstilsynet kommer i besiddelse af i henhold til §  

 76, kan indeholde oplysninger, der må anses for fortrolige.
I praksis vil det  

 f.eks. kunne dreje sig om fabrikationshemmeligheder eller oplysninger om  

 drifts- og forretningsforhold, hvor hemmeligholdelse vil være af væsentlig  

 betydning for virksomheden.
Sådanne oplysninger vil kunne være undergivet  

 tavshedspligt i overensstemmelse med lovgivningens almindelige regler herom,  

 jf. § 79 i arbejdsmiljøloven og §§ 27 ff. i forvaltningsloven.
Til nr. 2 Bestemmelsen har til formål at sikre, at straffesager inden for  

 arbejdsmiljøområdet som hidtil behandles som politisager.
 Bestemmelsen fastslår således, at påtalen tilkommer politimesteren og ikke  

 statsadvokaten, selv om lovforslaget indebærer en udvidelse af strafferammen,  

 således at der ud over bøde og hæfte vil kunne idømmes fængsel i indtil 1 år,  

 jf. herved retsplejelovens §§ 720 og 721.
 Retsplejelovens kapitel 73 omhandler ransagning.
 Den foreslåede bestemmelse er i øvrigt udformet i overensstemmelse med  

 tilsvarende bestemmelser i anden lovgivning.
Til nr. 3 Ikrafttrædelsesdato er ikke medtaget i forslag til lov om ændring af lov  

 om arbejdsmiljø. Datoen foreslås fastsat til den 1. juli 1990.
Pia Christmas-Møller (KF) Kai Dige Bach (KF) Else Theill Sørensen (KF)  

 Jens Peter Jensen (V) Elsebeth Kock-Petersen (V) Glistrup (FP) Jørgen Estrup  

 (RV) Lis Noer Holmberg (CD) fmd.
Glønborg (KRF) Jytte Andersen (S)  

 Bakholt (S) Søren B.
Jørgensen (S) nfmd.
Kaj Poulsen (S) Hans Jørgen  

 Jensen (S) Tommy Dinesen (SF) Lilli Gyldenkilde (SF) Ole Henriksen (SF) Bilag 1 Notat om mulighederne for at skærpe straffene ved overtrædelse af  

 arbejdsmiljølovgivningen 1. Arbejdsmiljølovens muligheder I lighed med anden tilsvarende lovgivning straffes overtrædelser af  

 arbejdsmiljølovgivningen med bøde eller hæfte.
Loven fastsætter ikke et  

 maksimum eller minimum for bødernes størrelse, og det er derfor op til  

 domstolene at fastsætte størrelsen på bøden i hvert enkelt tilfælde.
 I forslag til lov om ændring af lov om arbejdsmiljø (L 121) er der bl.a.  

 foreslået hjemmel til, at der kan fastsættes straf i form af fængsel i indtil  

 1 år.
 Forslaget skal bl.a. ses på baggrund af en forventning om, at en sådan  

 principiel skærpelse af strafferammen af domstolene vil kunne opfattes som et  

 signal fra lovgivningsmagten om, at der bør ses med betydelig alvor på  

 overtrædelse af arbejdsmiljølovgivningen.
 Dette hensyn er også omtalt i bemærkningerne til denne bestemmelse.
2. Det nuværende bødeniveau En undersøgelse af udviklingen i bødeniveauet for overtrædelse af  

 arbejdsmiljølovgivningen i perioden 1979-89, som Direktoratet for  

 Arbejdstilsynet har foretaget, viser, at de gennemsnitlige bødestørrelser kun  

 har været svagt stigende.
 Inden for visse områder - typisk klassiske arbejdsmiljøområder - f.eks.  

 udgravningsarbejde og arbejde i højden har der dog været en tendens i retning  

 af større bødestraffe.
Dette kommer f.eks. til udtryk i en af Højesteret i 1988 afgjort sag om  

 manglende overholdelse af de gældende sikkerhedsforskrifter ved  

 udgravningsarbejde.
Bøden blev af Højesteret fastsat til 40.000 kr.
Ved  

 fastsættelsen af bøden blev der af Østre Landsret og af Højesteret bl.a.  

 henvist til dels den betydelige samfundsmæssige interesse i overholdelse af  

 reglerne for at forebygge alvorlige ulykker, dels den økonomiske interesse,  

 der kan være forbundet med at tilsidesætte sikkerhedsforskrifterne.
 Endvidere kan nævnes to landsretsdomme fra 1989:
Østre Landsret fastsatte en bøde på 20.000 kr. i en sag vedrørende  

 manglende overholdelse af sikkerhedsforskrifterne i forbindelse med  

 udgravning.
Besparelsen ved at undlade at overholde sikkerhedsforskrifterne  

 var oplyst til ca. 1.500-2.000 kr.
I Vestre Landsret blev en virksomhed dømt for - i to tilfælde - at have  

 ladet de ansatte arbejde i højden, uden at der var truffet  

 sikkerhedsforanstaltninger mod nedstyrtningsfaren.
Vestre Landsret fastsatte  

 bøden til 75.000 kr., bl.a. under henvisning til, at virksomheden tre gange  

 tidligere inden for de sidste 6 år var dømt for lignende overtrædelser.
Samme  

 virksomhed blev i januar 1990 i en ny sag idømt en bøde på 100.000 kr.
 Denne udvikling i bødeniveauet inden for de beskrevne områder er som nævnt  

 ikke slået generelt igennem på andre arbejdsmiljøområder.
3. Andre initiativer til forbedring af straffesagerne vedrørende  

 overtrædelse af arbejdsmiljøloven En væsentlig forudsætning for, at straffesagerne får et tilfredsstillende  

 forløb ved domstolene, er, at den forudgående administrative behandling i  

 Arbejdstilsynet og efterforskningen og forberedelsen af sagerne hos politiet  

 og anklagemyndigheden er omhyggelig.
 Arbejdstilsynet arbejder til stadighed, herunder gennem drøftelser med  

 anklagemyndigheden med, hvordan behandlingen og samarbejdet kan forbedres.
 Eksempelvis fastsatte Arbejdstilsynet i 1988 nye retningslinjer for bl.a.  

 afgivelse af påbud og forbud samt indstillinger om tiltale for overtrædelser  

 af arbejdsmiljølovgivningen.
 Endelig kan nævnes, at Direktoratet for Arbejdstilsynet i samarbejde med  

 Rigsadvokaten planlægger at gennemføre et antal kurser i  

 arbejdsmiljøstraffesager for politi- og statsadvokatfuldmægtige samt for  

 juristerne i arbejdstilsynskredsen.
Bilag 2 Talepunkt om strafskærpelse for overtrædelse af arbejdsmiljølovgivningen (Arbejdsministerens lovforslag nr.
L 121) 1. Det følger af grundloven (§ 3), at lovgiverne ikke kan diktere  

 strafudmålingen i konkrete sager.
Den dømmende magt er hos domstolene.
 På den anden side har domstolene naturligvis pligt til at dømme på  

 grundlag af den gældende lovgivning, og det er jo Folketinget, der bestemmer,  

 hvordan lovgivningen skal være.
2. Når det som i dette tilfælde er en udbredt opfattelse, at der dømmes  

 for mildt i en bestemt type sager, kan Folketinget gennemtrumfe en generel  

 skærpelse af strafudmålingen i disse sager ved at skærpe lovens  

 strafferammebestemmelse.
Når man i forbindelse med skærpelsen i lovens  

 bemærkninger giver udtryk for, at formålet med skærpelsen er et ønske om en  

 generelt strengere bedømmelse af sagerne, er det et klart signal til  

 domstolene.
3. Det er forventeligt, at domstolene vil rette sig efter de signaler, der  

 kommer gennem lovændringer.
Som sagt er domstolene forpligtet til at følge de  

 love, der vedtages af Folketinget.
4. Jeg mener altså ikke, at der er grund til bekymring i denne sag.
Som  

 arbejdsministeren har udformet sit lovforslag, vil der efter min mening ikke  

 være tvivl om, at en følge af lovændringen vil være en generel skærpelse af  

 strafniveauet i disse sager.
Mig bekendt har der aldrig været problemer med at få domstolene til at  

 lave retspraksis om, når Folketinget har ønsket dette og ønsket er kommet til  

 udtryk gennem en lovændring.
En lovændring som den foreslåede er således den  

 rigtige fremgangsmåde.
