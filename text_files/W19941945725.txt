Medarbejderaktier Referencer: ABL § 6 og LL § 7 A Spørgsmål:
Kan ejerne af de af ovennævnte selskab i henhold til tilladelse af  

 12/3 1993 udstedte medarbejderaktier nom. 2.000.000 kr. efter ophøret  

 af den 5-årige båndlæggelsesperiode pr. 1/1 1999 ved  

 opgørelse af aktieindkomst anvende bestemmelserne i lov nr. 421 af  

 25/6 1993 om ændring af aktieavancebeskatningsloven, § 19, stk. 4, 1.  

 pkt., hvorefter medarbejderaktier i en godkendt ordning, og som i henhold  

 hertil er båndlagt senest den 19/5 1993, anvende aktiernes  

 handelsværdi ved båndlæggelsesperiodens ophør i  

 stedet for den oprindelige anskaffelsessum på kurs 105 i forbindelse  

 med opgørelse af fortjeneste eller tab? Svar:
 Ja, se sagsfremstilling og begrundelse.
 Sagsfremstilling og begrundelse:
 Tegning:
På dagen for fremsættelse af lovforslag nr. 289 (19/5 1993)  

 sluttede den bindende tegning af de af selskabet udbudte medarbejderaktier  

 nom. 2 mio. kr.
A-aktier.
Aktierne blev tegnet i tillid til, at de på  

 tegningstidspunktet gældende skatteregler kunne fortsætte  

 uændret.
Tegningen fandt sted i overensstemmelse med vilkårene i  

 den modtagne tilladelse, herunder kravet om båndlæggelse til  

 udgangen af 1998.
 Den 4/6 1993 meddelte selskabet, hvor mange aktier den enkelte medarbejder  

 er tildelt.
 Den fysiske båndlæggelse kunne dog ikke foretages, før  

 de formelle foranstaltninger som trykning af aktiebreve m.v. var i orden, men  

 medarbejdernes accept af båndlæggelsesvilkårene og de  

 dertil knyttede forpligtelser var for den enkelte medarbejder fuldbyrdede  

 kendsgerninger.
 Forberedelser til tegning:
 Forud for ovennævnte tegningsretter bestod selskabets kapital af  

 nom. 40 mio. kr., hvoraf A-aktier udgjorde 33,4 mio. kr., og B-aktier  

 udgjorde 6,6 mio kr.
 Forberedelserne blev af selskabets bestyrelse påbegyndt i sommeren  

 1992. På en ekstraordinær generalforsamling den 27/11 1992 blev  

 selskabets vedtægter ændret, idet bestyrelsen blev bemyndiget til  

 inden 31/8 1993 at forhøje aktiekapitalen med nom. 2 mio kr., der  

 udbydes til tegning af selskabets medarbejdere til kurs 105 efter  

 bestyrelsens nærmere bestemmelse.
 Ved skrivelse af 8/1 1993 ansøgte selskabet om tilladelse til  

 udstedelse af de omhandlede medarbejderaktier, og Told- og Skatteregionen  

 godkendte ordningen i henhold til ligningslovens § 7 A ved skrivelse af 12/3  

 1993.
Den 6/4 1993 blev de af ordningen omfattede medarbejdere indbudt til at  

 tegne medarbejderaktierne i overensstemmelse med det i indbydelsen  

 vedhæftede regulativ.
Det fremgår heraf bl.a., at - tegningen er bindende for medarbejderen, idet dette er anført  

 såvel i indbydelse som i regulativets punkt 12. 'Vi gør  

 opmærksom på, at tegningen er bindende, og at der ikke kan  

 ændres i det tegningsbeløb, medarbejderen har bundet sig til'.  

 Vilkåret er efterlevet, idet der ikke er foretaget efterfølgende  

 ændringer - båndlæggelsen sker i Unibank, og at aktierne indskrives i et  

 fællesdepot - båndlæggelsen vedvarer til 31/12 1998, også selv om  

 medarbejderen forlader koncernen - den kursavance, der måtte fremkomme ved bindingsperiodens  

 ophør i henhold til gældende regler, er skattefri for  

 medarbejderne - tegningsperioden er fastsat fra 12/5-19/5 1993 af hensyn til en eventuel  

 overtegning med meddelelse om tildeling af aktier den 4/6 1993 - betaling af købspris skal finde sted senest 11/6 1993, kontant  

 til kassen, ved løntræk eller ved udnyttelse af en  

 finansieringsordning, som er tilbudt af Unibank.
Tegningsprocedurens gennemførelse blev godkendt af selskabets  

 bestyrelse på møder den 24/6 1993 og 27/8 1993, hvorefter der er  

 udarbejdet nye vedtægter for selskabet.
Til sikring af  

 båndlæggelsen oprettede Unibank umiddelbart efter aktiebrevenes  

 trykning et spærret depot.
Af selskabets vedtægter, § 4, fremgår, at - aktierne er ikke-omsætningspapirer - aktierne skal lyde på navn og noteres i selskabets aktiebog - overgang af aktier kan kun ske med samtykke af selskabets  

 bestyrelse.
 Ved skrivelse af 30/9 1993 rettede selskabet henvendelse til  

 skatteforvaltningen vedrørende en afklaring af de skattemæssige  

 konsekvenser for medarbejderaktier i forbindelse med skattereformen.  

 Skatteforvaltningen gav i sin svarskrivelse af 13/10 1993 svar på  

 beskatningsreglerne for så vidt angik avancebeskatningen, men tog ikke  

 stilling til, hvorvidt aktierne i nærværende ordning kunne anses  

 for båndlagt pr. 19/5 1993.
Skatteforvaltningen udtaler: »... at det er forvaltningens opfattelse, at  

 der den 19/5 1993 er indgået en bindende aftale mellem selskabet og  

 selskabs medarbejdere om tegning af medarbejderaktier samt om, at disse skal  

 være båndlagt i en periode.
Man kan diskutere, om indbydelsen til  

 at tegne medarbejderaktier skal betragtes som en opfordring til at  

 gøre tilbud om køb af aktier, hvorved der først  

 foreligger en endelig aftale om køb af aktier den 4/6 1993, hvor  

 selskabet meddeler, hvor mange aktier den enkelte medarbejder er berettiget  

 til at erhverve.
Imidlertid indeholder indbydelsen til at tegne aktier ingen  

 informationer om, at den skulle være uden forbindende, jf. aftalelovens  

 § 9. Derimod oplyses i indbydelsen, at tegning af aktier er bindende for  

 medarbejderne, jf. pkt. 12 i indbydelsen.
Forvaltningen er således af  

 den opfattelse, at der efter medarbejdernes fremsendelse af underskrevet  

 tegningsliste er indgået en bindende købsaftale og en bindende  

 aftale om båndlæggelse af aktierne, jf. cirkulære om  

 ligningsloven, nr. 96 af 22/6 1993, pkt. 3.6.1.
At båndlæggelsen først rent praktisk effektueres  

 på et senere tidspunkt, bør efter skatteforvaltningens  

 opfattelse ikke tillægges betydning.
Man er således af den  

 opfattelse, at overgangsbestemmelserne i § 19, stk. 4 i lov nr. 421 af 25/6  

 1993 om ændringer i aktieavancebeskatningsloven, bør finde  

 anvendelse.
 Ligningsrådet finder, at medarbejderaktierne er omfattet af § 19,  

 stk. 4, 1. pkt., i lov nr. 421 af 25/6 1993.
 Det er dog en betingelse at den skattepligtige ikke i  

 båndlæggelsesperioden tegner nye aktier til overkurs i forhold  

 til aktiernes handelsværdi, jf. § 12, nr. 1, i lov nr. 1117 af 22/12  

 1993.
