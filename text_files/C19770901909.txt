1. DEFINITIONER Udlejningsfartøjer: Fartøjer der benyttes til erhvervsmæssig udlejning fra  

 fast plads, og som af lejeren ikke må benyttes i erhvervsmæssigt øjemed.
 Fartøjer: Kanoer, robåde, robåde med påhængsmotor, sejlbåde og motorbåde.
 Erhvervsmæssig udlejning: Udlejning, hvorved der søges opnået en indtægt,  

 der overstiger, hvad der medgår til drift, vedligeholdelse, afskrivning og  

 forrentning.
 En ejers lejlighedsvise udlejning af eget fartøj vil normalt ikke være at  

 betragte som erhvervsmæssig udlejning.
 Udlejning fra fast plads: Udlejning, som efter skiltning, annoncering  

 eller på anden offentlig bekendtgjort måde sker fra et nærmere angivet sted.  

 Adgang til at indgå lejemål skal være åben for en ikke på forhånd begrænset  

 kreds af personer.
 Fartøjet skal efter lejemålets afslutning afleveres på samme sted som det  

 befandt sig ved lejemålets begyndelse.
 Indskrænket fart: Fart i Nordsøen øst for 3 grader ø. lg. og syd for 61  

 grader n. br. samt i Østersøen og mellemliggende farvande.
 DVN.: Dansk Varedeklarations Nævn.
 Direktoratet: Direktoratet for statens skibstilsyn.
2. ALMINDELIGE BESTEMMELSER 2.1. Fartøjet, der udlejes erhvervsmæssigt, skal enten:
a. være godkendt til dette formål af skibstilsynet sm angivet i pkt. 2.4.,  

 idet de omtalte fartøjer enten skal opfylde bestemmelserne i et af de  

 anerkendte klassifikationsselskabers konstruktionsregler, eller de  

 »Nordiske Regler for frivillig Typegodkendelse af Fritidsbåde under 12 m  

 i Længde« og i henhold hertil være forsynet med certifikat og skilt,  

 eller b. være godkendt i henhold til foranstående nordiske regler af en af  

 søfartsadministrationerne i henholdsvis Norge, Sverige og Finland eller af et  

 af skibstilsynet til dette formål anerkendt klassifikationsselskab og i  

 henhold hertil være forsynet med certifikat og skilt, eller c. være godkendt af et anerkendt klassifikationsselskab i henhold til dets  

 egne konstruktionsregler og være forsynet med et såkaldt  

 »skrogcertifikat« og skilt.
 Det omtalte skilt skal anbringes på en synlig plads indenbords efter  

 nærmere anvisning.
 2.2. Fartøjer under 3,5 m længde overalt vil ikke blive godkendt til  

 udlejning.
 2.3. Vandcykler skal ikke være godkendt af skibstilsynet, hvorimod  

 godkendelsen sorterer direkte under den stedlige politimester.
 2.4. Fartøjer, som udlejes af ejeren selv eller gennem udlejningsbureau,  

 skal ikke særskilt godkendes eller synes af skibstilsynet, men såvel ejeren  

 som udlejeren er ansvarlig for opfyldelse af de konstruktive bestemmelser,  

 således som de er anført ovenfor, samt at fartøjet er udstyret med de i det  

 efterfølgende angivne udrustningsgenstande.
2.5. Procedure ved godkendelse 2.5.1. Forinden bygningen af et udlejningsfartøj påbegyndes, skal der for  

 direktoratets godkendelse fremsendes følgende tegninger og beregninger i 3  

 eksemplarer:
Profil og dæksplan Middelspant Evt. motorfundament og dettes forbindelser til skroget Detailtegning af samling mellem dæk og skrog Evt. kølboltes og røstjerns befæstigelse i skrog resp. dæk Rorarrangement Evt. beskrivelse, som på fyldestgørende måde skal vise fartøjets  

 konstruktion, materialedimensioner og arrangement, og som skal godtgøre, at  

 fartøjet opfylder bestemmelserne i ovennævnte klasseregler eller nordiske  

 regler.
 2.5.2. Forinden en serieproduktion af fartøjet igangsættes, skal  

 prototypen være godkendt, hvilket indebærer, at den på basis af de godkendte  

 tegninger under bygningen underkastes en løbende kontrol samt afsluttende syn  

 og prøver af skibstilsynet.
 2.5.3. Den efterfølgende serieproduktion af det typegodkendte fartøj vil  

 blive kontrolleret ved en stikprøvevis kontrol af skibstilsynet, som derfor  

 til enhver tid skal have uhindret adgang til værkstedet.
Efter færdiggørelsen af det enkelte fartøj påmærker fabrikanten selv  

 fartøjet med fabrikat, typebetegnelse, dimensioner, byggenummer og byggeår  

 samt det maximale antal personer og motorens maximale hestekraft på et  

 specielt skilt, hvis størrelse, udformning samt placering på skroget  

 fastsættes af skibstilsynet, som anvist i bilag I.
Endvidere udsteder  

 fabrikanten et certifikat, som anvist i bilag II, der skal medfølge fartøjet.  

 En kopi af certifikatet tilstilles direktoratet.
 2.5.4. Typegodkendelsen af udlejningsfartøjet vil være gældende, så længe  

 hvert eksemplar nøje udføres i overensstemmelse med de givne betingelser.
En hvilken som helst ændring skal meddeles skibstilsynet, som vil afgøre,  

 om der skal kræves en ny typegodkendelse.
Typegodkendelsen vil dog til enhver  

 tid kunne tilbagekaldes, såfremt forholdene giver anledning dertil.
 Typegodkendelsen af de enkelte udlejningfartøjer vil blive offentiggjort i  

 »Skibstilsynets Meddelelser« og samlet i Skibstilsynets  

 godkendelsesbog.
 2.5.5. Fartøjer, der ikke færdiggøres på byggeværftet, skal af fabrikanten  

 forsynes med et certifikat, der skal godtgøre, at skroget opfylder de i  

 typegodkendelsen stillede betingelser.
2.5.6. Kravet til rumfanget af opdriftsmidler i åbne fartøjer, bygget af  

 træ, kan reduceres i forhold til det, der er angivet i de nævnte nordiske  

 regler.
Dog skal rumfanget af opdriftsmidler i disse fartøjer, herunder også  

 trækanoer, i antal kbdm være lig det antal kg, det tilladte antal personer og  

 udrustning vejer, når en persons vægt ansættes til 25 kg.
 2.5.7. Sejlføring og/eller motoreffekt skal være afpasset efter fartøjets  

 type, størrelse og konstruktion.
 2.6. For at et fartøj, der fra fast plads udlejes erhvervsmæssigt, kan  

 opnå skibstilsynets godkendelse, skal der fremsendes anmodning herom til det  

 stedlige skibstilsyn, over for hvem det skal attesteres, at fartøjet opfylder  

 de i pkt. 2.1. angivne betingelser, samt at fartøjet er udstyret med de i det  

 efterfølgende angivne udrustningsgenstande.
 2.7. Enhver ombygning af et tidligere godkendt fartøj - herunder  

 udskiftning af fast installeret motor - samt større reparationer skal  

 meddeles det stedlige skibstilsyn.
3. FASTSÆTTELSE AF FARTSOMRÅDE OG PERSONANTAL Fartsområde og personantal fastsættes af skibstilsynet under hensyn til  

 fartøjets størrelse og type, cockpittets størrelse, antal køjepladser,  

 siddepladser, dørkareal m.v.
 Der må imidlertid aldrig under sejlads medtages flere personer end der  

 findes redningsmidler til.
4. MOTORINSTALLATION 4.1. Fast installerede motorer, der anvender brændstof med flammepunkt  

 over 43 grader C.
 4.1.1. Motoren incl. alle for funktionen vigtige komponenter skal være af  

 en type, der seriefremstilles specielt til brug i skibe, og der skal om bord  

 findes en vejledning for start, betjening og vedligeholdelse af motoren med  

 tilbehør.
4.1.2. Motoren skal kunne startes og standses af en ukyndig person efter  

 kort instruktion.
Kan motoren ikke startes manuelt, skal der findes 2 af  

 hinanden uafhængige startbatterier, som hver kan levere energi til 6 starter  

 uden opladning.
 Det ene af batterierne må kun bruges som startbatteri og skal kunne  

 oplades af en af motoren drevet ladedynamo.
 4.1.3. Aksler og andre arbejdende dele skal være passende afskærmet.
 4.1.4. Alle for berøring udsatte varme dele skal være skærmet eller  

 isoleret, og der skal ved isolering af udstøds- og aftræksrør tages særligt  

 hensyn til brandfaren ved skrog-, dæks- og skodgennemføringer.
 4.1.5. Er motoren installeret i cockpit, skal den være beskyttet af en  

 motorkasse, der er modstandsdygtig over for brand og sikret fornøden  

 ventilation.
 4.1.6. Er motoren installeret i særskilt rum, skal dette være  

 velventileret og så tæt som praktisk muligt mod den øvrige del af fartøjet.
4.1.7. Isolering af motorkasse mod støj skal udføres med ikke brandfarlige  

 materialer.
Den færdige isolation må ikke kunne opsuge olie eller oliedampe.
 4.1.8. Eventuelle dørkplader i motorrum skal være af stål eller letmetal,  

 og er må ikke i nærheden af motorens hede dele findes brændbart materiale.
4.1.9. Brændstoftanke skal være indbygget eller fast monteret på tørre og  

 godt ventilerede steder, de skal være fremstillet af stål eller aluminium og  

 være solidt bygget.
Brændstoftanke for dieselolie kan bygges af  

 glasfiberarmeret polyester, men må i motorrum kun findes som bundtanke.
 4.1.10. Brændstoftanke skal tæthedsprøves med et overtryk på mindst  

 01,kp/kvcm.
 4.1.11. Er brændstoftanke anbragt i særskilt rum, skal dette være  

 velventileret og så tæt som praktisk muligt mod den øvrige del af fartøjet.
 4.1.12. Brændstoftanke skal have fylde- og luftrør, begge ført fra top af  

 tank til dæk.
 Luftrør skal så vidt muligt udmunde i skibssiden tæt under dækket.
Rørene skal monteres, så spild fra påfyldning ikke kan trænge ind i  

 fartøjet.
Luftrør skal være sikret mod vandindtrængen.
4.1.13. Øvrige rørtilslutninger skal så vidt muligt føres ind på tankenes  

 top.
Aftapningshaner fra bund af tanke kan ikke tillades.
 4.1.14. tanke for dieselolie kan sammenkobles, når forbindelsesrøret  

 direkte på tanken forsynes med tilgængelige ventiler.
4.1.15. Brændstofrør skal være af enten stål eller kobber og skal være  

 forsvarligt monteret.
Korte slangeforbindelser kan anvendes, når de er  

 forsvarligt monteret på lange studse fastgjort med 2 stk. rustfri spændebånd  

 i hver ende eller fastgjort med forskruninger indbygget i slangen.
 Slangeforbindelser skal være udført med slanger af godkendt konstruktion  

 og type.
 4.1.16. Brændstofledningen fra tank til motor skal direkte på tanken være  

 forsynet med en hane eller ventil, der i tilfælde af brand ved motoren ellr i  

 motorrum kan lukkes fra et let tilgængeligt og sikkert sted.
 4.1.17. Alle rør, der har forbindelse til søen under dybeste vandlinie,  

 skal være af stål, kobber eller andet godkendt mteriale og skal være forsynet  

 med let tilgængelige afspærringsmidler monteret direkte på skibssiden.  

 Eventuelle fleksible slangeforbindelser skal være så korte som muligt og af  

 godkendt type.
 4.1.18. Søforbindelser med dæksel, som har gevind, skal være sikret  

 således, at dækslet ikke kan løsne sig ved betjening af ventilen.
 4.1.19. Anvendes søvand til direkte køling af motor og udstødsslange, skal  

 der på kølevandsledningens tilgangsside monteres et filter, der kan renses  

 uden anvendelse af værktøj.
4.1.20. Består motorens udstødningssystem af en vandkølet slange, skal  

 denne være af godkendt type og oplagt således, at der ikke kan ske  

 vandfyldning af motor eller fartøj.
Udmunder udstødsrøret i eller under  

 vandlinien, skal røret være forsynet med afspærringsventil anbragt direkte  

 ved gennemføringen.
 4.1.21. Der skal for brandslukning i motorrum/motorkassen findes  

 transportabelt brandslukningsudstyr, opfyldende de krav, der af skibstilsynet  

 vil blive fastsat for det enkelte fartøj.
 (For en dieseldreven motorbåd med standardudstyr på ca. 25 fod vil 2 stk.  

 2 kg pulverslukkere anses for tilstrækkeligt).
 4.2. Fast installerede motorer, der anvender benzin eller andet brændstof  

 med flammepunkt under 43 grader C.
 4.2.1. Ud over de under 4.1. omhandlede bestemmelser skal følgende være  

 opfyldt:
4.2.2. Er motoren installeret i særskilt rum, skal dette ud over den  

 naturlige ventilation have mekanisk udsugning med mindst 60 luftskift pr.  

 time.
Motoren for den mekaniske udsugning bør monteres uden for motorrum og  

 udsugningskanal.
Er dette ikke tilfældet, skal den være i eksplosionssikker  

 udførelse og monteres højst muligt.
Startkontakt for den mekaniske udsugning  

 skal placeres ved siden af fremdrivningsmotorens startkontakt.
Samme sted  

 skal opsættes silt med påbud om, at den mekaniske udsugning skal være i drift  

 mindst 2 minutter umiddelbart før fremdrivningsmotoren startes.
 4.2.3. Når benzin anvendes som brændstof, skal påfyldningsrøret samt alle  

 fra hinanden isolerede metalliske dele i brændstofsystemet jordforbindes.
4.2.4. Tanke for benzin skal være af stål eller kobber og må ikke  

 installeres i motorrum.
Luftrørs udmunding skal være forsynet med  

 sikkerhedsnet med mindst 144 masker pr. kvcm og et grovere beskyttelsesnet;  

 nettene skal let kunne udskiftes og rengøres.
Er tanken installeret i  

 særskilt rum, skal ventilationsrør til tankrummet også være forsynet med  

 sikkerheds- og beskyttelsesnet som ovenfor nævnt.
4.2.5. Karburatorer skal være indrettet og monteret, så brændstof ikke kan  

 flyde til motorrum.
På alle karburatorer skal luftindtaget være forsynet med  

 et forsvarligt sikkerhedsnet (f.eks. konstrueret efter U.S.
Coast Guards  

 normer).
 4.2.6. Der skal være anbragt iøjnefaldende opslag, hvoraf tydeligt  

 fremgår, at reservebrændstof ikke må medtages i løse beholdere.
 4.2.7. Ud over transportable pulverildslukkere i fornødent antal og  

 størrrelse skal der til brandslukning i motorrum eller motorkasser være et  

 fast installeret brandslukningsanlæg, udført i overensstemmelse med  

 skibstilsynets regler.
4.3. Påhængsmotorer 4.3.1. Ud over de under 4.1.1., 4.1.2., samt 4.2.6. nævnte bestemmelser  

 skal følgende være opfyldt:
 4.3.2. Motoren skal være monteret således, at brændstof fra evt. utætheder  

 ved motoren eller dennes forbindelse med brændstoftanken ikke kan flyde til  

 fartøjet indenbords.
 4.3.3. Brændstoftanken kan være påbygget motoren.
4.3.4. Transportable tanke skal være fremstillet af stål eller kobber og  

 skal være specielt konstrueret til formålet.
Sådanne tanke skal være  

 forsvarligt fastspændt.
Såfremt de er anbragt i særskilte rum, skal  

 bestemmelserne i 4.2.4. om rummenes ventilation være opfyldt.
Der må ikke om  

 bord forefindes mere end 2 sådanne tanke a 30 liter.
 Tankene skal være tydeligt påmærket:
»BENZIN MEGET BRANDFARLIG« Åbninger må kun findes i tankens top og skal kunne lukkes væske- og  

 gastætte.
Sådanne tanke må ikke fyldes om bord.
4.3.5. Brændstofrør skal være af stål eller kobber.
Korte  

 slangeforbindelser kan anvendes, når de er af en af direktoratet godkendt  

 konstruktion og type.
Koblingsforbindelser mellem tank og motor skal være  

 indrettet, så der automatisk afbrydes for brændstoffet, når forbindelsen  

 afkobles.
Arrangementet skal være udført således, at til- og afkobling kan  

 udføres med et minimum af benzinspild.
 4.3.6. Faste tanke skal opfylde bestemmelserne i 4.1.9., 4.1.10., 4.1.11.,  

 4.1.12. og 4.2.4., idet alle tilslutninger udelukkende skal føres til tankens  

 top.
4.3.7. Brændstofrør fra faste tanke skal opfylde bestemmelserne i 4.1.15.  

 og 4.1.16., og en fast rørforbindelse skal føres så nær som muligt til  

 motorens anbringelsessted.
Iøvrigt gælder også det i 4.3.5. nævnte om  

 koblingsforbindelser.
 4.3.8. Der skal for brandslukning af motoren findes mindst 1 stk. 2 kg  

 pulverslukker.
4.4. Elektriske installationer 4.4.1. Alt elektrisk materiel, herunder kabler, skal være egnet for  

 maritimt brug.
 4.4.2. Batterier for såvel start som belysning skal være placeret på et  

 tørt og ventileret sted uden direkte forbindelse til rum, hvor motor og  

 brændstoftanke er installeret.
 4.4.3. Batteriet skal være forsvarligt fastspændt og placeret i bakker,  

 der kan modstå spildt elektrolyt.
 4.4.4. Fordelingspanel med sikringer og afbrydere må ikke anbringes i  

 fartøjets bund eller i forbindelse med rum, hvor motor, brændstoftank,  

 batterier eller gasflasker er installeret.
 4.4.5. El-installationer, hvor den største spænding er under 50 V, skal  

 udføres i overensstemmelse med nordiske regler for typegodkendelse af  

 fritidsbåde under 12 meters længde.
 4.4.6. For spændinger på mere end 50 V skal installationerne udføres i  

 henhold til handelsministeriets bekendtgørelse nr. 173 af 21. maj 1965 om  

 forskrifter for skibes bygning og udstyr m.v.
4.5. Varme og ventilation 4.5.1. Gasinstallationer samt enhver form for anvendelse af gas skal være  

 i overensstemmelse med handelsministeriets bekendtgørelse af 7. august 1970  

 vedrørende flaskegasanlæg i skibe.
 4.5.2. Varmeaggregater, ventilationssystemer o.l. anlæg skal installeres  

 efter fabrikantens vejledning.
 Installationerne skal være i overensstemmelse med fælles nordiske regler  

 for typegodkendelse samt være i overensstemmelse med skibstilsynets regler og  

 anvisninger.
 5. UDRUSTNING M.V.
 5.1. Fartøjer, der udlejes til sejlads i havne, indsøer, åer, kanaler samt  

 inden for 1500 m fra andre kyster end den jyske vestkyst, skal være forsynet  

 med nedenstående udrustning:
 5.1.1. 1 sæt årer og åregafler elle tolde samt reserve-åre i fartøjer, som  

 med rimelighed kan anses for at kunne fremdrives hermed.
 Pagajer kan anvendes i kanoer og lignende fartøjer.
 5.1.2. 1 øsekar, pøs eller håndpumpe.
 5.1.3. 1 fangline.
5.1.4. For hver ombordværende en af skibstilsynet godkendt eller af D.V.N.  

 varedeklareret redningsvest.
Hvis børn medføres, da endvidere et  

 tilstrækkeligt antal redningsveste passende til disse.
 5.1.5. De i de internationale søvejsregler foreskrevne lydgivere.
 5.1.6. et sæt lanterner med certifikat ellr typegodkendelse, jfr. dog de  

 internationale søvejsregler 1972, regel 23, litra c, og regel 25, litra d.
 Endvidere skal der forefindes 1 stk. vandtæt elektrisk lygte indrettet til  

 signalering.
 5.1.7. Fartøjer over 6 m i længde samt alle motorfartøjer, der kan plane  

 (speedbåde), skal være forsynet med en rød- eller gulorange redningskrans  

 forsynet med en 30 m line, der kan flyde.
5.1.8. Anker eller dræg som angivet i pkt. 5.2.4. samt drivanker med  

 fornødent tov skal forefindes i fartøjer, der udlejes til sejlads uden for  

 havne, indsøer, åer og kanaler.
Omtrentlige dimensioner af et drivanker med  

 tilhørende liner skal være således:
 Drivankeret skal vær åbent i begge ender, og forholdet mellem åbningernes  

 diametre ca. 1:5.
 I den største åbning skal være indsyet en ring af rustfrit materiale af  

 passende dimensioner.
 Slæbeliner skal have samme brudstyrke som angivet for ankertove, jfr. pkt.  

 5.2.4.
 Indhalerlinen skal have en brudstyrke på mindst 10 kN.
 Slæbelinens længde skal være ca. 3 gange fartøjets længde, indhalerlinen  

 skal være ca. 5 m længere end slæbelinen.
 5.1.9. Motorfartøjer, der er i stand til at plane, skal være forsynet med  

 opslag om regler for sejlads med sådanne fartøjer i det tildelte fartsområde.
 5.1.10. Fartøjer, hvori kogeapparater forefindes, skal være udrustet med  

 mindst 1 stk. 2 kg pulverslukker eller anden egnet type, udover hvad der er  

 foreskrevet under pkt. 4.
 5.1.11. Enhver redningsvest, -krans og -flåde skal være forsynet med  

 refleksmateriale i overensstemmelse med retningslinierne sm anført i  

 »Skibstilsynets Meddelelser«.
 5.2. Fartøjer, der udlejes til sejlads uden for de i 5.1. nævnte områder  

 skal være forsynet med nedenstående udrustning:
 5.2.1. 1 håndpumpe og/eller pøs.
5.2.2. For hver ombordværende en af skibstilsynet godkendt eller af D.V.N.  

 varedeklareret redningsvest.
Hvis børn medføres, da endvidere tilstrækkeligt  

 antal redningsveste passende til disse.
 5.2.3. Godkendt redningsflåde til samtlige ombordværende personer.
 Overstiger antallet af ombordværende personer 12 skal flådernes antal være  

 mindst to.
 5.2.4. Ankerudrustning m.v.
 De efterfølgende kurver skal benyttes for fastsættelse af ankerudrustning  

 m.v. i fartøjer md en længde overalt op til 15 m.
 Ankervægten kan opdeles i 2 stk. ankre, hvoraf det ene dog skal have en  

 vægt på mindst 2/3 af det angivne.
 Den anførte ankervægt er baseret på traditionelle ankertyper.
 Fartøjer med uforholdsmæssig stor overbygning eller rigning skal forsynes  

 med sværere ankergrejer.
 Fartøjet skal udrustes medmindst 1 stk. kædeforfang af en længde og  

 dimension som angivet samt mindst 1 stk. ankertov og 2 stk. fortøjninger af  

 en længde og med en brudstyrke som angivet.
» 5.2.5. De i de internatinale søvejsregler foreskrevne lydgivere.
 5.2.6. 1 vandtæt elektrisk lygte indrettet til signalering.
 5.2.7. 6 røde håndblus samt 6 faldskærmssignaler af godkendt type.
 5.2.8. 1 drivanker med line, jfr. pkt. 5.1.8.
 5.2.9. 1 sort kugle.
 I skibe under 20,0 m i længde kan benyttes en kugle på mindst 30 cm i  

 diameter.
 5.2.10. 2 redningskranse, rød- eller gulorangefarvet, den ene med godkendt  

 selvtændende elektrisk blus, den anden med vager.
 5.2.11. En kastering, der kan flyde på vandet, fastgjort til 30 m line,  

 der ligeledes kan flyde på vandet.
 5.2.12. 1 kompas.
 Fartøjer i indenrigsfart behøver kun et bådkompas.
Kompasset skal være funktionsdygtigt og være forsynet med belysning.
I  

 fart øst for linien Lindesnæs-Helgoland-Cuxhaven skal kompasset mindst have  

 certifikat af klasse B eller være typegodkendt af NP til brug i  

 udlejningsfartøjer.
I fart vest for den nævnte linie skal kompasset være  

 forsynet med certifikat af klasse A.
 Kompasset ska i alle tilfælde være anbragt på en sådan måde, at det kan  

 kompenseres forsvarligt.
 Deviationen skal holdes inden for rimelige grænser og være stabil.
 5.2.13. 1 sæt lanterner med certifikater eller typegodkendelse, jfr. dog  

 de internationale søvejsregler 1972, Regel 23, litra c og Regel 25, litra d.
 5.2.14. 1 radarreflektor.
 5.2.15. Fornødne søkort og seneste udgave af fiskeriårbågen samt midler  

 til at sætte en kurs.
 Fiskeriårbogen kan erstattes af sejlhåndbøger, farvandsbeskrivelser m.v.  

 forudsat, at de tilsammen indeholder mindst de samme ajourførte  

 sejladsoplysninger, som findes i fiskeriårbogen.
 5.2.16. 1 håndlod.
 5.2.17. I fart uden for »indskrænket fart« skal forefindes et  

 dybdelod, log, kikkert, barometer, sekstant og fornødne fyrfortegnelser.
 5.2.18. En forbindskasse, der mindst skal indeholde følgende:
 5.2.19. Mindst 1 stk. 2 kg pulverslukker eller anden egnet type, udover  

 hvad der er foreskrevet under pkt. 4.
 5.2.20. 1 tilsynsbog.
 5.2.21. Enhver redningsvest, -krans og -flåde skal være forsynet med  

 refleksmateriale i overensstemmelse med retningslinierne som anført i  

 »Skibstilsynets Meddelelser«.
6. AFVIGELSER 6.1. Skibstilsynet kan tillade afvigelser fra foranstående forskrifter,  

 såfremt man finder, at sikkerheden ikke derved forringes.
 Oversigt over materiale og materiel, der er godkendt til anvendelse i  

 omhandlede udlejningsfartøjer, kan findes i sidste udgave af Skibstilsynets  

 godkendelsesbog samt i »Skibstilsynets Meddelelser«, som forhandles  

 af farvandsdirektoratet, kort- og bogudsalget, Esplanaden 15, 1263 København  

 K.
 Det i »Skibstilsynets Meddelelser« nr. 270, 271 og 275  

 indeholdte vedrørende udlejningsfartøjer kan herefter udgå.
Bilag I Skiltet udføres i metal med indgraveret eller indhugget tekst, med en  

 størrelse på 7 x 10 cm, og en udformning som angivet herunder.
» BILAG II FABRIKANTENS NAVN med eller uden bomærke TYPECERTIFIKAT FOR UDLEJNINGSFARTØJ Hermed bekræftes, at nedennævnte fartøj er typegodkendt som  

 udlejningsfartøj af STATENS SKIBSTILSYN i henhold til herom gældende regler og i henhold til Direktoratets skrivelse af Typebetegnelse Det attesteres, at nævnte fartøj indgår i en serie, der er bygget efter samme tegninger og  

 specifikationer og i samme udførelse og kvalitet som den prototype, der er  

 blevet godkendt og afprøvet i henhold til de regler, der var gældende på  

 godkendelsesdatoen.
