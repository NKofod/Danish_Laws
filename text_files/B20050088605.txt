Bekendtgørelse  

 om menighedsråd for døvemenighederne i  

  

 folkekirken I medfør af § 5 i lov om menighedsråd, jf.  

 lovbekendtgørelse nr. 164 af 16. marts 2004, og § 8, stk. 4, og  

 § 9, stk. 3, i lov nr. 310 af 16. maj 1990 om ansættelse i  

 stillinger  

 i folkekirken m.v., som ændret ved lov nr. 390 af 22. maj 1996, fastsættes  

 følgende:
Kapitel 1 Almindelige bestemmelser § 1.  

  

 Danmark inddeles i følgende områder (menighedsrådskredse), for hvilke der er  

 ansat faste præster for de døves menigheder:
 1)  

 	  

 Danmark øst for Storebælt,  

 omfattende: Københavns, Helsingør, Roskilde og Lolland-Falsters stifter under  

 tilsyn af biskoppen over Københavns Stift.
2)  

 	  

 Nordjylland,  

 omfattende: Aalborg Stift, samt  

 Mariager-Nørhald  

 og  

 Hobro-Purhus provstier og Randers Kommune af Randers-Hadsten Provsti i Århus  

 Stift.
Viborg Stift med undtagelse af Ikast, Herning, Holstebro og Lemvig  

 provstier samt Bjerringbro-Hvorslev-Tjele Provsti med undtagelse af Hvorslev  

 Kommune under tilsyn af biskoppen over Aalborg Stift.
3)  

 	  

 Midtjylland,  

 omfattende: Århus Stift med undtagelse af  

 Mariager-Nørhald  

 og Hobro-Purhus provstier og Randers Kommune af Randers-Hadsten Provsti.  

 Ikast,  

 Herning, Holstebro og Lemvig provstier og Hvorslev Kommune af  

 Bjerringbro-Hvorslev-Tjele Provsti i Viborg Stift.
Brande-Grene, Skjern og  

 Ringkøbing provstier samt Blåbjerg og Ølgod kommuner af Varde Provsti i Ribe  

 Stift.
Hedensted og Vejle provstier i Haderslev Stift under tilsyn af  

 biskoppen  

 over Århus Stift.
 4)  

 	  

 Sydjylland og  

 Fyen, omfattende:  

 Fyens  

 Stift,  

 Haderslev Stift med undtagelse af Hedensted og Vejle provstier, Ribe Stift  

 med  

 undtagelse af Brande-Grene, Skjern og Ringkøbing provstier og Blåbjerg og  

 Ølgod  

 kommuner i Varde Provsti under tilsyn af biskoppen over Haderslev Stift.
 § 2.  

  

 Hvert område har et menighedsråd, der består af 6 valgte medlemmer, der  

 vælges  

 efter reglerne i denne bekendtgørelse, samt den eller de ved menigheden  

 ansatte  

 præster.
§ 3.  

  

 Hver af de i § 1 nævnte 4 menighedsrådskredse deles i 4 distrikter.
I  

 hvert af de 2 distrikter, hvor det største og det næststørste antal medlemmer  

 af menigheden har bopæl, vælges der af og blandt de på valglisten optagne  

 valgberettigede 2 medlemmer til menighedsrådet og 2 stedfortrædere.
I hvert  

 af  

 de øvrige 2 distrikter vælges 1 medlem til menighedsrådet og 1 stedfortræder.  


  

 Stk. 2.  

  

 Den nærmere afgrænsning af distrikterne fastsættes af den  

 kirkebogsførende  

 præst og biskoppen efter forhandling  

 med menighedsrådets valgte medlemmer.
Kapitel 2 Valg af menighedsråd § 4.  

  

 Menighedsrådene vælges for 4 år, svarende til valgperioden for de ordinære  

 menighedsråd.
Mandaterne bortfalder dog i intet tilfælde, før nyvalg har  

 fundet  

 sted.
 Stk. 2.  

  

 Ordinære valg foregår i perioden fra den 1.  

 september til kirkeårets begyndelse.
 Stk. 3.  

  

 Såfremt der afholdes ekstraordinært valg,  

 gælder valget kun for resten af valgperioden.
 § 5.  

  

 Valgret har døve medlemmer af folkekirken, der er fyldt 18 år og har dansk  

 indfødsret eller har haft fast bopæl i riget uafbrudt i et år forud for  

 valgdagen.
 Stk. 2.  

  

 Døve valgmenighedsmedlemmer har ikke valgret  

 til menighedsrådet.
 Stk. 3.  

  

 Døve personer, der er under værgemål med  

 fratagelse af den retlige handleevne, jf.  

 værgemålslovens  

 § 6, har ikke valgret.
 § 6.  

  

 Valgbar er enhver, der opfylder betingelserne i § 5 for valgret.
 Stk. 2.  

  

 Præster ansat i folkekirken er ikke  

 valgbare.
 § 7.  

  

 Valget forberedes og ledes i hver menighedsrådskreds af en valgbestyrelse,  

 der  

 består af den  

 kirkebogsførende  

 præst, en af biskoppen  

 udpeget person samt af yderligere 2 medlemmer valgt efter forholdstal af og  

 blandt menighedsrådets valgte medlemmer.
 § 8.  

  

 Valgbestyrelsen udarbejder en valgliste for hvert af de 4 distrikter, som  

 menighedsrådskredsen består af.
 Stk. 2.  

  

 Vælgerne optages på valglisten for det  

 distrikt i menighedsrådskredsen, hvor vælgeren har fast bopæl.
 Stk. 3.  

  

 Ingen kan udøve valgret uden at være optaget  

 på valglisten.
 Stk. 4.  

  

 De, der er optaget på valglisten, men ikke  

 på afstemningsdagen har bopæl i distriktet eller ikke er medlem af  

 folkekirken,  

 har ikke ret til at afgive stemme.
 § 9.  

  

 I  

 perioden indtil afstemningsdagen i distriktet, skal den i § 8 nævnte  

 valgliste suppleres med personer, som enten fejlagtigt ikke er optaget på  

 valglisten, eller som senest en uge inden den første afstemningsdag i  

 menighedsrådskredsen har fået fast bopæl i distriktet.
 Stk. 2.  

  

 I perioden indtil afstemningsdagen i  

 distriktet skal personer, som fejlagtigt er optaget på valglisten, jf.  

 § 8, eller som siden udarbejdelsen af valglisten har mistet  

 stemmeretten,  

 slettes.
 Stk. 3.  

  

 Valgbestyrelsen træffer afgørelse om  

 optagelse på eller slettelse af valglisten, jf. stk. 1-2.  

 Valgbestyrelsens  

 afgørelse kan påklages til  

 Kirkeministeriet  

 gennem biskoppen.
 § 10.  

  

 Den enkelte valgberettigede kan i forbindelse med en gudstjeneste i  

 distriktet  

 i perioden fra valglistens udarbejdelse, jf. § 8, til en uge før den  

 første afstemningsdag i menighedsrådskredsen få oplyst, om vedkommende er  

 optaget på valglisten.
 Stk. 2.  

  

 Oplysningen efter stk. 1 kan endvidere  

 fås ved henvendelse til valgbestyrelsen.
Stk. 3.  

  

 Klage over egen udeladelse af valglisten  

 eller andres uberettigede optagelse på valglisten indgives skriftligt til  

 valgbestyrelsen, der snarest afgør klagen.
Valgbestyrelsens afgørelse kan  

 påklages  

 til  

 Kirkeministeriet  

 gennem biskoppen.
 § 11.  

  

 Valget i hvert distrikt foretages på en af valgbestyrelsen fastsat dag, jf.  

 § 4, stk. 2, i forbindelse med en af gudstjenesterne i distriktet.  

 Valgret udøves ved personligt møde på valgstedet.
 Stk. 2.  

  

 I øvrigt fastsætter valgbestyrelsen alle til  

 valgets foretagelse fornødne frister samt nærmere bestemmelser vedrørende  

 kandidatopstilling, stemmeafgivning m.v.
 Stk. 3.  

  

 Samtlige bekendtgørelser vedrørende valget,  

 herunder om tid og sted for de i § 10, stk. 1, nævnte  

 gudstjenester,  

 opstilling af kandidater, valgets afholdelse og resultatet af valget m.m.  

 sker  

 dels ved de ordinære gudstjenester i distriktet dels i menighedernes blade og  

 Døvebladet samt eventuelt tillige på anden efter valgbestyrelsens skøn  

 hensigtsmæssig måde.
§ 12.  

  

 Ekstraordinært valg kan afholdes efter  

 Kirkeministeriet  

 s  

 bestemmelse.
Tidspunktet for valgets afholdelse fastsættes i så tilfælde af  

 ministeriet.
Kapitel 3 Præstevalg § 13.  

  

 Menighedsrådet afgiver indstilling om ansættelse i stilling som præst for  

 døvemenigheden.
 Stk. 2.  

  

 Ved konstitution i stilling som præst for  

 døvemenigheden af mindre end 1 års varighed indstiller biskoppen en eller  

 flere  

 ansøgere efter udtalelse fra vedkommende menighedsråd og døveprovsten.
§ 14.  

  

 Efter ansøgningsfristens udløb sender  

 Kirkeministeriet  

 de indkomne ansøgninger til biskoppen, der gennem døveprovsten videresender  

 ansøgningerne til menighedsrådets formand.
Biskoppen berammer et orienterende  

 møde med menighedsrådet.
Mødet bør finde sted snarest muligt efter  

 ansøgningernes fremsendelse.
 Stk. 2.  

  

 Efter modtagelsen af ansøgningerne giver  

 formanden straks de øvrige menighedsrådsmedlemmer lejlighed til at gennemse  

 ansøgningerne.
Stk. 3.  

  

 Er der i medfør af tjenestemandslovens  

 § 5, stk. 4, fremsat anmodning om, at ansøgernes navne ikke  

 gengives  

 offentligt, må ansøgerlisten eller dele deraf ikke offentliggøres.  

 Menighedsrådets  

 indstilling må i så fald heller ikke offentliggøres.
Overtrædelse straffes  

 med  

 bøde, jf. tjenestemandslovens § 5, stk. 5.
Stk. 4.  

  

 På det orienterende møde, der ledes af  

 biskoppen  

 eller af døveprovsten på biskoppens vegne,  

 gennemgår biskoppen (døveprovsten) de indkomne ansøgninger.
Biskoppen bistås  

 på  

 mødet af en autoriseret tegnsprogstolk.
Døveprovsten deltager i mødet sammen  

 med biskoppen, såfremt biskoppen ønsker det.
§ 15.  

  

 Hvis et eller flere menighedsrådsmedlemmer anmoder om det, eller hvis  

 biskoppen  

 anser det for ønskeligt, afholdes der endnu et orienterende møde, eventuelt i  

 forbindelse med indstillingsmødet.
Bestemmelsen i § 14, stk. 4, 2.  

 pkt., finder tilsvarende anvendelse.
§ 16.  

  

 Indstillingsmøde skal afholdes senest 6 uger efter, at formanden for  

 menighedsrådet har modtaget ansøgningerne.
Denne frist kan forlænges af  

 biskoppen.
Stk. 2.  

  

 Før indstillingsmødet gennemgår biskoppen  

 eller døveprovsten  

 reglerne for stillingens besættelse.  

 Om denne del af mødet foretages særskilt tilførsel til  

 beslutningsprotokollen,  

 der underskrives af samtlige mødedeltagere.
Bestemmelsen i § 14,  

 stk. 4, 2. pkt., finder tilsvarende anvendelse.
Stk. 3.  

  

 Indstillingen foretages derefter i et møde  

 uden biskoppens eller døveprovstens deltagelse.
Heller ikke præster kan  

 deltage  

 i dette møde.
§ 17.  

  

 Stemmeafgivningen er skriftlig og hemmelig.
Der må kun anføres ét navn på  

 hver  

 stemmeseddel.
Stk. 2.  

  

 Hvis et medlem ikke ønsker at stemme på  

 nogen af ansøgerne, afleverer den pågældende blank stemmeseddel.
Dette gælder  

 både ved første afstemning og ved de følgende.
Blanke stemmesedler medregnes  

 som afgivne stemmer.
§ 18.  

  

 Indstillingen skal omfatte 2 af de ansøgere, der er faldet stemmer på ved  

 første afstemning.
Er der ved første afstemning kun faldet stemmer på 1  

 ansøger, afgøres det ved de følgende afstemninger, hvem der yderligere skal  

 indstilles.
En ansøger, der ved første afstemning har opnået flere end  

 halvdelen af de afgivne stemmer, er dermed indstillet som nr. 1.
 Stk. 2.  

  

 Ved anden afstemning kan der afgives stemmer  

 på alle ansøgere, der har fået stemmer ved første afstemning, dog ikke på en  

 ansøger, der allerede ved 1. afstemning er indstillet som nr. 1. Hvis der ved  

 første afstemning kun er faldet stemmer på 1 ansøger, kan der ved anden  

 afstemning også stemmes på ansøgere, som ikke har fået stemmer ved første  

 afstemning.
 Stk. 3.  

  

 Den, der ved anden afstemning opnår flest  

 stemmer, er derved indstillet som nr. 1 eller - hvis nr. 1 er udpeget  

 allerede  

 ved første afstemning - som nr. 2. Ved stemmelighed indstilles de pågældende  

 sideordnet som nr. 1 henholdsvis nr. 2. Såfremt to ansøgere indstilles  

 sideordnet som nr. 1 eller som nr. 2 foretages ikke yderligere afstemning.
 Stk. 4.  

  

 Ved tredje afstemning, jf. dog stk. 3,  

 sidste punktum, stemmes der efter samme regler som angivet i stk. 2-3  

 for  

 at udpege nr. 2. Sådan afstemning foretages, selvom der kun kan afgives  

 stemme  

 på én ansøger.
Stk. 5.  

  

 Hvis et teologisk retningsbestemt mindretal  

 i menighedsrådet påberåber sig bestemmelsen i ansættelseslovens § 11,  

 stk. 3, omfatter menighedsrådets indstilling foruden de ansøgere, som i  

 medfør af stk. 1-4 bliver indstillet som nr. 1 og nr. 2, de øvrige  

 ansøgere, som har opnået stemmer i første afstemningsrunde.
Ethvert af  

 mindretallets medlemmer kan ved ansøgningernes fremsendelse ledsage disse med  

 en begrundelse for påberåbelsen af lovens § 11, stk. 3.
Stk. 6.  

  

 Indstillingsmødets resultat, herunder de ved  

 alle afstemninger faldne stemmetal, tilføres beslutningsprotokollen, som  

 underskrives af samtlige mødedeltagere.
Udskrift af protokollen vedrørende  

 det  

 i § 16, stk. 2, omtalte møde og vedrørende indstillingsmødet sendes  

 umiddelbart efter det sidste mødes afslutning sammen med sagens akter og alle  

 ansøgningerne gennem døveprovsten til biskoppen.
 § 19.  

  

 Efter modtagelsen af protokollatet og døveprovstens udtalelse  

 afgiver biskoppen sin indstilling til kirkeministeren.  

 Er der flere præstestillinger ved døvemenigheden, skal biskoppen udtale sig  

 om,  

 hvorvidt der er grundlag for, at hensyn til mindretal i menighedsrådskredsen  

 inddrages i overvejelserne, jf. lov om ansættelse i stillinger i folkekirken  

 m.v. § 11, stk. 3.
Stk. 2.  

  

 Forinden biskoppen afgiver den i stk. 1,  

 2. pkt., nævnte udtalelse, skal menighedsrådet gøres bekendt med dens indhold  

 og have lejlighed til at fremkomme med en udtalelse herom.
Biskoppen kan  

 fastsætte en frist for afgivelse af menighedsrådets udtalelse.
§ 20.  

  

 Såfremt bestemmelsen om kåring, jf. lov om ansættelse i stillinger i  

 folkekirken m.v. § 12, finder anvendelse, kan biskoppen, såfremt  

 forholdene begrunder det, bestemme, at menighedsmødet, jf. lov om ansættelse  

 i  

 folkekirken m.v. § 12, stk. 2, skal deles i flere møder.
Møderne  

 skal  

 ikke afholdes samtidig.
 Stk. 2.  

  

 Biskoppen og eventuelle mødeledere, jf. lov  

 om ansættelse i stillinger i folkekirken m.v. § 12, stk. 2, bistås  

 under møderne af en autoriseret tegnsprogstolk.
 § 21.  

  

 Præster må ikke deltage i andre møder vedrørende ansættelse i præstestilling  

 for døvemenigheden end de møder, der er omtalt i § 14, stk. 4,  

 § 15 og § 16, stk. 2.
 § 22.  

  

 Stedfortrædere skal indkaldes for valgte medlemmer, der er forhindret i at  

 deltage i møder, hvor der foretages bindende afstemning i forbindelse med  

 ansættelse i stilling som præst for døvemenigheden.
Stk. 2.  

  

 Ethvert af menighedsrådets valgte medlemmer  

 kan forlange, at også vedkommendes stedfortræder indkaldes til forberedende  

 møder, herunder forhandlinger med ansøgere.
Bestemmelsen i § 14,  

 stk. 3, gælder også for stedfortrædere.
 § 23.  

  

 Hvis formanden for menighedsrådet er forhindret i at deltage i et møde,  

 varetager næstformanden de forpligtelser, der er tillagt formanden ved  

 foranstående bestemmelser.
§ 24.  

  

 Ansøgere, der af  

 menighedsrådet er anmodet om at prædike eller bedt til en samtale, er  

 berettiget  

 til dækning af rejseudgifter efter de laveste satser, der gælder for  

 tjenesterejser for statens tjenestemænd.
Udgifterne afholdes af fællesfonden.
Kapitel 4 Økonomi § 25.  

  

 Menighedsrådet er  

 ansvarlig  

 for budget og regnskab  

 vedrørende døvemenigheden.
 Stk. 2.  

  

 Hvert år inden den 15. februar udarbejder  

 menighedsrådet et overslag over sine indtægter og udgifter for det kommende  

 regnskabsår, herunder et beløb til fremme af det kirkelige liv blandt døve i  

 menighedsrådskredsen.
Stk. 3.  

  

 Overslaget indsendes inden den i stk. 2  

 nævnte frist til godkendelse hos stiftsøvrigheden i den tilsynsførende  

 biskops  

 stift.
Det godkendte beløb udredes af fællesfonden.
 § 26.  

  

 Regnskabsåret er kalenderåret.
Stk. 2.  

  

 Menighedsrådet indsender inden udgangen af  

 januar måned året efter regnskabsårets udløb et årsregnskab til  

 stiftsøvrigheden i den tilsynsførende biskops stift.
Regnskabet indgår som en  

 del af stiftsøvrighedens regnskab for fællesfonden.
Kapitel 5 Ikrafttræden § 27.  

  

 Bekendtgørelsen træder i kraft den 1. oktober 2005.
 Stk. 2.  

  

 Samtidig ophæves bekendtgørelse nr. 845 af  

 23. september 1996 om menighedsråd for døvemenighederne i folkekirken.
