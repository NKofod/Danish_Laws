Meddelelser fra Søfartsstyrelsen B.  

 Skibes bygning og udstyr m.v.
Kapitel B XII   Yderligere  

 sikkerhedsforanstaltninger for bulkskibe, 1. juli 2001 Yderligere sikkerhedsforanstaltninger for bulkskibe Regel 1  

 	Definitioner Følgende definitioner gælder for dette  

 kapitel:
 1 	»Bulkskib«: Et bulkskib som defineret i kapitel IX,  

 regel 1.6.
 2	»Bulkskib med enkeltklædningskonstruktion«: Et  

 bulkskib i hvilket et lastrum er begrænset af sideklædningen .
 3 	»Længde«: Et bulkskibs længde, er den  

 længde, som er defineret i den gældende Internationale Konvention  

 om Lastelinier.
 4 	»Fast bulklast«: Ethvert materiale, bortset fra  

 væsker eller gas, som består af en kombination af partikler,  

 granulater eller større materialestykker, generelt af ensartet  

 sammensætning, og som lastes direkte i skibets lastrum, uden yderligere  

 emballering.
 5 	»Standarder for styrken af et bulkskibs skot og  

 dobbeltbund« er »Standarder til bedømmelse af materialedimensionerne  

 af det tværskibs vandtætte lodret korrugerede skot mellem de to  

 forreste lastrum og bedømmelse af den tilladelige belastning af det  

 forreste lastrum«, som er vedtaget den 27. november 1997 ved resolution 4  

 på Konferencen mellem de Kontraherende Regeringer til den  

 Internationale Konvention om Sikkerhed for Menneskeliv på Søen,  

 1974, som kan blive ændret af Organisationen, forudsat at sådanne  

 ændringer er vedtaget, trådt i kraft og bragt til virkning i  

 overensstemmelse med bestemmelserne i artikel VIII i nærværende  

 Konvention vedrørende ændringsprocedurerne, som finder  

 anvendelse på andre tillæg end kapitel I.
 6 	Betegnelsen »skibe bygget« har den samme betydning,  

 som defineret i kapitel II-1 regel 1.1.3.1.
Regel  

 2	Anvendelsesområde Bulkskibe skal opfylde kravene i dette kapitel udover de  

 krav, som finder anvendelse i andre kapitler.
Regel 3	Plan for  

 gennemførelsen Denne regel gælder for bulkskibe bygget før  

 1. juli 1999.
 Bulkskibe, for hvilke reglerne 4 og 6 gælder, skal  

 opfylde bestemmelserne i disse regler i henhold til følgende tidsplan  

 under henvisning til det skærpede inspektionsprogram, som krævet  

 i kapitel XI, regel 2:
.1	Bulkskibe, der er 20 år gamle og derover den  

 1. juli 1999, skal opfylde bestemmelserne fra datoen for det første  

 mellemliggende syn eller det første fornyelsessyn, efter 1. juli 1999,  

 alt efter, hvad måtte komme først; .2	Bulkskibe, der er 15 år gamle og derover, men  

 under 20 år, den 1. juli 1999, skal opfylde bestemmelserne fra datoen  

 for det første fornyelsessyn efter 1. juli 1999, dog ikke senere end  

 1. juli 2002; og .3	Bulkskibe, som er under 15 år den 1. juli  

 1999, skal opfylde bestemmelserne fra datoen for det første  

 fornyelsessyn efter den dato, hvor skibet er 15 år gammelt, dog ikke  

 senere end den dato, hvor skibet er 17 år gammelt.
Regel 4	Bulkskibes  

 stabilitet i læk tilstand 1 	Bulkskibe med en længde på 150 meter og  

 derover, bygget med enkeltklædningskonstruktion, beregnet til at  

 transportere bulklaster med en massefylde på 1000 kg/m3 og  

 derover, bygget på eller efter 1. juli 1999, skal, når det er  

 lastet til sommerlastevandlinien, være i stand til at modstå  

 vandfyldning af et hvilket som helst lastrum under alle lastekonditioner og  

 holde sig flydende i tilfredsstillende ligevægtskondition, som angivet  

 i stk. 3.
 2	Bulkskibe med en længde på 150 meter og  

 derover, bygget med enkeltklædningskonstruktion, som transporterer  

 bulklaster med en massefylde på 1780 kg/m3 og derover,  

 bygget før 1.juli 1999, skal, når det er lastet til  

 sommerlastevandlinen, være istand til at modstå vandfyldning af  

 det forreste lastrum under alle lastekonditioner og holde sig flydende i en  

 tilfredsstillende ligevægtskondition, som angivet i stk. 3. Dette krav  

 skal opfyldes i overensstemmelse med tidsplanen for gennemførelsen,  

 som angivet i regel 3.
 3	Under forbehold af bestemmelserne i stk. 6, skal  

 ligevægtskonditionen efter vandfyldning være i overensstemmelse  

 med ligevægtskonditionen anført i bilaget til resolution  

 A.320(IX)   svarende til regel 27 i den Internationale Konvention om  

 Lastelinier, 1966, ændret med resolution A.514(13). Den antagne  

 vandfyldning behøver kun tage hensyn til fyldning af lastrummet.  

 Fyldbarheden af et lastet lastrum skal sættes til 0.9, og fyldbarheden  

 af et tomt lastrum skal sættes til 0.95, medmindre en fyldbarhed  

 relevant for en speciel last antages for det rumfang af et vandfyldt lastrum,  

 som er optaget af last, og en fyldbarhed på 0.95 antages for det  

 resterende tomme rumfang af lastrummet.
 4	Bulkskibe, bygget før juli 1999, og som har  

 fået tildelt reduceret fribord i overensstemmelse med regel 27(7) i den  

 Internationale Konvention om Lastelinier, 1966, vedtaget den 5. april 1966,  

 kan anses at opfylde stk. 2 i denne regel.
 5 	Bulkskibe, som har fået tildelt reduceret  

 fribord i overensstemmelse med bestemmelserne i stk. (8) i regel 27 i den  

 Internationale Konvention om Lastelinier, 1966, vedtaget med resolution  

 A.320(IX), ændret ved resolution A.514(13), kan anses at opfylde stk.1  

 eller 2, alt efter hvilket, der måtte være relevant.
 6 	For bulkskibe, som har fået tildelt reduceret  

 fribord i overensstemmelse med bestemmelserne i regel 27(8), angivet i bilag  

 B i Protokollen af 1988 til den Internationale Konvention om Lastelinier,  

 1966, skal ligevægtskonditionen efter vandfyldning opfylde de relevante  

 bestemmelser i denne Protokol.
Regel 5	Bulkskibes  

 konstruktionsmæssige styrke Denne regel gælder for bulkskibe bygget på  

 eller efter 1. juli 1999 Bulkskibe med en længde på 150 meter og  

 derover, bygget med enkeltklædningskonstruktion, beregnet til transport  

 af faste bulklaster med en massefylde på 1000 kg/m3 og  

 derover, skal have tilstrækkelig styrke til at modstå  

 vandfyldning af et hvilket som helst lastrum under alle laste- og  

 ballastkonditioner, idet der skal tages hensyn til den dynamiske effekt fra  

 forekomsten af vand i lastrummet samt anbefalingerne vedtaget af  

 Organisationen .
Regel  

 6	Konstruktionsmæssige og øvrige krav til  

 bulkskibe Denne regel gælder for bulkskibe bygget før  

 1. juli 1999 1 	Bulkskibe med en længde på 150 meter og  

 derover, bygget med enkeltklædningskonstruktion, som transporterer  

 faste bulklaster med en massefylde på 1780/m3 og derover,  

 skal opfylde kravene i denne regel i overensstemmelse med tidsplanen for  

 gennemførelsen angivet i regel 3.
2	Det tværskibs vandtætte skot mellem de to  

 forreste lastrum og dobbeltbunden i det forreste lastrum skal have  

 tilstrækkelig styrke til at modstå vandfyldning af det forreste  

 lastrum, idet der også skal tages hensyn til den dynamiske effekt fra  

 forekomsten af vand i lastrummet, i overensstemmelse med standarder for  

 styrken af bulkskibes skotter og dobbeltbund.
Med hensyn til denne regel er  

 standarderne for styrken af bulkskibes skotter og dobbeltbund obligatoriske.
 3	Ved vurdering af behovet for og udstrækningen  

 af en forstærkning af det tværskibs vandtætte skot eller  

 dobbeltbund, således at kravene i stk. 2 kan opfyldes, kan  

 følgende begrænsninger anvendes:
.1	begrænsninger i forbindelse med fordelingen af  

 den totale lastvægt mellem lastrummene; og .2	begrænsninger af den maksimale  

 dødvægt.
 4	Bulkskibe, der anvender én eller begge  

 begrænsninger angivet i stk. 3.1 og 3.2 med det formål at opfylde  

 kravene i paragraf 2, skal efterkomme disse begrænsninger, når  

 som helst faste bulklaster med en massefylde på 1780 kg/m3  

 og derover transporteres.
Regel 7	Syn af bulkskibes  

 lastrumskonstruktion Denne regel gælder for bulkskibe bygget før  

 1. juli 1999 Et bulkskib med en længde på 150 meter eller  

 derover, bygget med enkeltklædningskonstruktion, som er 10 år  

 gammelt eller mere, må ikke transportere faste bulklaster med en  

 massefylde på 1780 kg/m3 eller derover, medmindre det med  

 tilfredsstillende resultat har fået foretaget enten:
.1	et periodisk syn i overensstemmelse med det  

 skærpede inspektionsprogram, krævet i regel XI/2; eller .2	et syn på alle lastrum i samme omfang som  

 krævet for periodiske syn i det skærpede synsprogram for  

 inspektioner, krævet i kapitel XI, regel 2.
Regel 8	Oplysninger om  

 opfyldelsen af kravene til bulkskibe 1 	Det i kapitel VI regel 7.2 krævede hæfte  

 skal påtegnes af Administrationen, eller på vegne af denne, for  

 at angive at reglerne 4, 5, 6 og 7, alt efter hvilke der er relevante, er  

 opfyldt.
 2 	En hvilken som helst begrænsning, som er  

 pålagt transporten af faste bulklaster med en massefylde på  

 1780kg/m3 og derover, i overensstemmelse med kravene i regel 6,  

 skal identificeres og indføres i hæftet refereret til i stk.1.
 3	Et bulkskib, for hvilket stk. 2 gælder, skal  

 være permanent mærket på sideklædningen midtskibs i  

 bagbord og styrbord side med en massiv ligesidet trekant, hvis sider er  

 på 500 mm, med spidsen placeret 300 mm under dækslinien og malet  

 i en farve, som er i kontrast til farven på skroget .
Regel 9	Krav til bulkskibe,  

 som ikke kan opfylde bestemmelserne i regel 4.2 på grund af  

 lastrummenes indretning Denne regel gælder for bulkskibe bygget før  

 1. juli 1999 For bulkskibe, som falder inden for  

 anvendelsesgrænserne i regel 4.2, og som er konstrueret med et  

 utilstrækkeligt antal vandtætte tværskibsskotter til at  

 kunne opfylde kravene i denne regel, kan Administrationen tillade lempelse  

 med hensyn til anvendelse af reglerne 4.2 og 6, på betingelse af at de  

 opfylder følgende krav:
.1	for det forreste lastrum skal de inspektioner, som  

 er foreskrevet for det årlige syn i det skærpede program for  

 inspektioner krævet i kapitel XI, regel 2, erstattes med de deri  

 foreskrevne inspektioner for det mellemliggende syn af lastrum; .2	de er forsynet med vandstandsalarmer i  

 lænsebrøndene/rendestenene i alle lastrum eller i tunneler for  

 lasttransportører, hvor dette er relevant, som giver en hørlig  

 og visuel alarm på kommandobroen, og som er godkendt af  

 Administrationen eller af en organisation anerkendt af denne, i  

 overensstemmelse med bestemmelserne i kapitel XI regel 1; og .3	de er forsynet med detaljerede oplysninger om  

 konkrete scenarier med vandfyldning af lastrum.
Disse oplysninger skal  

 følges af detaljerede instruktioner om evakueringsberedskab efter  

 bestemmelserne i afsnit 8 i Den Internationale Kode om Sikker Skibsdrift  

 (ISM-koden), der skal anvendes som basis for besætningens træning  

 og øvelser.
Regel 10	Deklaration om  

 massefylden af fast bulklast 1 	Inden et bulkskib lastes med bulklast, skal  

 afskiberen angive lastens massefylde udover at sørge for de  

 lasteinformationer, som er krævet i kapitel VI, regel 2.
 2 	For bulkskibe, for hvilke regel 6 gælder,  

 medmindre sådanne bulkskibe opfylder alle de relevante krav i dette  

 kapitel, som finder anvendelse for transport af bulklaster med en massefylde  

 på 1780 kg/m3  og derover, skal en hvilken som helst last,  

 som er angivet til en massefylde inden for området 1250  

 kg/m3 til 1780 kg/m3, have sin massefylde  

 bekræftet af et godkendt prøveinstitut.
Regel  

 11	Lasteinstrumenter Denne regel gælder for bulkskibe uanset tidspunktet  

 for skibets bygning.
 1 	Bulkskibe med en længde på 150 meter og  

 derover skal være forsynet med et lasteinstrument, der kan angive  

 skrogbjælkens forskydningskræfter og bøjningsmomenter,  

 idet der tages hensyn til anbefalingen, der er vedtaget af Organisationen .
 2	Bulkskibe med en længde på 150 meter og  

 derover, bygget før 1. juli 1999, skal opfylde kravene i stk. 1,  

 senest ved det første mellemliggende eller periodiske syn af skibet  

 efter 1. juli 1999.
 ) Som følge af skærpede krav  

 til konstruktioner med dobbeltklædning, skal følgende  

 fortolkning fra MSC resolution 89(71), anneks 1, anvendes: »Bulkskib med  

 enkeltklædningskonstruktion« betyder et bulkskib, i hvilket et eller  

 flere lastrum udelukkende er begrænset af sideklædningen eller af  

 to vandtætte afgrænsninger, hvoraf den ene er  

 sideklædningen, og hvor disse er placeret med under 760 mm afstand i  

 bulkskibe bygget før 1. januar 2000, og med under 1000 mm afstand i  

 bulkskibe bygget på eller efter den 1. januar 2000. Afstanden mellem de  

 vandtætte begrænsninger skal måles vinkelret på  

 sideklædningen.
 ) Der henvises til resolution 3  

 vedrørende anbefaling om opfyldelsen af SOLAS, Kapitel XII regel 5,  

 vedtaget på SOLAS konferencen, 1997.
) Et permanent mærke er ikke altid  

 krævet.
Der henvises til MSC resolution 89(71), anneks 2, hvor dette er  

 specificeret.
 ) For verificering af massefylden af fast  

 bulklaster, henvises der til MSC/Circ. 908, Uniform method of measurement of  

 the density of bulk cargoes.
 ) Der refereres til resolution 5 om  

 anbefaling vedrørende lasteinstrumenter, vedtaget på SOLAS  

 Konferencen 1997.
