Ledelsens sæde, holdingselskab Bindende forhåndsbesked Spørgsmål Vil det nye selskab B Holding BV have ledelsens sæde  

 i Danmark og dermed være fuld skattepligtig til Danmark? Svar Ja Sagsfremstilling og begrundelse Et moderselskab M ejer ikke-finansielle selskaber i en  

 række lande, både i og uden for Europa.
En del af disse selskaber  

 er 100 pct. ejet af et hollandsk holdingselskab C BV.
I forbindelse med en  

 omstrukturering af koncernen ønskes stiftet et nyt hollandsk  

 holdingselskab B Holding BV med ledelsens sæde i Danmark.
B Holding BV  

 vil eje samtlige aktier i C Holding BV.
Den danske lovgivning for holdingselskaber er  blevet  

 identificeret som velegnet til at leve op til kravene fra M.
Der  

 ønskes dog ikke oprettet et dansk registreret selskab, da det vil  

 forhindre aktionærerne i at modtage udbytte mere end en gang om  

 året.
Det er derfor valgt at registrere selskabet som et hollandsk BV,  

 men med ledelsens sæde i Danmark.
Selskabet vil hverken få kontor  

 eller ansatte i Holland.
B Holding BV's kontor vil blive placeret i  

 København.
Selskabets aktiviteter vil helt eller primært  

 bestå af besiddelse af aktier eller værdipapirer i selskaber.  

 P.t. forventes selskabets virksomhed ikke at omfatte andre aktiviteter end de  

 forannævnte.
Selskabet vil ikke være involveret i  

 datterselskabernes daglige drift.
Selskabet vil ansætte en administrerende  

 direktør med bopæl i Danmark.
B Holding BV vil i kraft af dets  

 formål og aktiviteter fungere som et typisk holdingselskab.
 Den administrerende direktørs arbejde vil bl.a.  

 bestå i at koordinere kommunikationen med datterselskaberne på  

 den ene side og aktionærerne på den anden side samt i at  

 udarbejde referater fra bestyrelsesmøder, føre  

 forhandlingsprotokollen og forestå kommunikationen med de danske  

 myndigheder.
 Bestyrelsen i B Holding BV vil have 5 medlemmer, hvoraf 3,  

 inklusive bestyrelsesformanden, vil have bopæl i Danmark.  

 Bestyrelsesafstemninger vil blive afgjort ved simpelt flertal, og et enkelt  

 medlem, der ikke kommer fra Danmark, kan således ikke presse en  

 afgørelse igennem ved hjælp af særlige stemmerettigheder.  

 Bestyrelsen vil mødes mindst en gang årligt i København  

 for at diskutere og godkende forretningsplanerne. Øvrige  

 bestyrelsesmøder vil  blive afholdt i København, medmindre der  

 helt undtagelsesvis vil være behov for en omgående  

 afgørelse "på stedet". Der vil blive lavet referat af alle  

  møder.
 Vedrørende de afgørelser, som bestyrelsen  

 kan træffe er følgende oplyst:
Enhver beslutning om køb og salg af aktier i  

 eksisterende eller nye selskaber samt beslutninger vedrørende  

 udbyttepolitikken vil blive taget af bestyrelsen.
Bestyrelsen vil i deres  

 beslutninger vedrørende udbyttepolitikken tage højde for de  

 juridiske krav og god forretningsskik, herunder beslutte om overskuddet skal  

 anvendes til at investere i nye selskaber, udvide kapitalen i de eksisterende  

 datterselskaber eller deklareres som udbytte til aktionærerne.
I  

 forbindelse med ovennævnte beslutninger og andre beslutninger vil  

 bestyrelsen tage højde for, at beslutningerne er i overensstemmelse  

 med aktionærernes forretningsmæssige formål med  

 selskabet.
 Derudover vil den årlige generalforsamling blive  

 afholdt i København.
 Lovgrundlaget:
Iflg.
SEL § 1, stk. 6, anses selskaber og foreninger m.v.  

 for hjemmehørende her i landet, hvis ledelsen har sæde her i  

 landet.
Dette gælder uanset hvor selskabet eller foreningen m.v.  

 måtte være indregistreret.
Begrebet "ledelsens sæde er nærmere fastlagt i  

 cirkulære nr. 82 af 29. maj 1997 om international beskatning.
I  

 cirkulæret er bl.a. anført:
"Afgørelsen af om et selskabs ledelse har  

 sæde her i landet, beror på en konkret vurdering af de faktiske  

 forhold i forbindelse med beslutningstagningen i selskabet.
Ved denne  

 vurdering lægges først og fremmest vægt på  

 beslutninger forbundet med den daglige ledelse af selskabet.
Selskabet vil  

 derfor ofte blive anset for hjemmehørende i Danmark, når  

 direktionen har sæde eller når selskabets hovedsæde er  

 beliggende her i landet.
I det omfang bestyrelsen forestår den reelle daglige  

 ledelse af selskabet, vil stedet for bestyrelsens sæde være af  

 væsentlig betydning for vurderingen af, om selskabet er  

 hjemmehørende i Danmark.
I så fald er det stedet, hvor  

 bestyrelsens beslutninger reelt træffes, der er afgørende for  

 ledelsens sædes placering.
Dette kan være aktuelt i  

 tilfælde, hvor f.eks. bestyrelsesformanden reelt forestår den  

 daglige ledelse af selskabet, eller i tilfælde, hvor beslutningerne er  

 truffet forud for den formelle afholdelse af bestyrelsesmøde.
Beslutninger, der almindeligvis træffes på  

 generalforsamlingsniveau, er som udgangspunkt ikke afgørende for, om  

 selskabet kan anses for hjemmehørende her i landet.
Aktiebesiddelse  

 vil derfor som udgangspunkt ikke være afgørende for  

 vurderingen.
F.eks. vil det kunne tillægges vægt, hvor der  

 træffes beslutninger om, hvordan rettigheder i h.t. aktierne skal  

 udøves.
Tilsvarende vil der kunne lægges vægt på,  

 hvorfra der forhandles om finansiering af selskabets aktiviteter.
Det vil  

 sige, at hvis beslutningerne i f.eks. et holdingselskab eller et  

 investeringsselskab, der er indregistreret i udlandet, reelt træffes i  

 Danmark, så vil selskabet være hjemmehørende her i landet.  

 Hvis alle møder og beslutninger vedrørende selskabets forhold  

 foregår i udlandet, vil udgangspunktet være, at selskabet ikke  

 har ledelsens sæde her i landet.
Det er dog en forudsætning, at  

 disse beslutninger reelt træffes i udlandet og ikke her i landet.
Hvis selskabets virksomhed er af en karakter, hvor der  

 ikke er en faktisk daglig ledelse, f.eks. fordi selskabets eneste aktivitet  

 er at besidde aktier i andre selskaber, så må stedet, hvor de  

 øvrige beslutninger vedr. selskabets ledelse tages, lægges til  

 grund.
Dette medfører, at hvis hovedparten af den  

 ledelsesmæssige aktivitet, der foregår, sker i Danmark, så  

 vil ledelsen blive anset for beliggende her i landet.
Der lægges  

 også i denne sammenhæng vægt på en vurdering af, hvor  

 beslutningerne reelt træffes." Ligningsrådet traf sin afgørelse på  

 grundlag af det i cirkulæret anførte og ud fra det oplyste om  

 karakteren af de beslutninger, som bestyrelsen kan træffe.
