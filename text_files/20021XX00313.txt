Skriftlig fremsættelse (13. marts 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om  

 ændring af lov om Arbejdsmarkedets Tillægspension m.fl. love (Valgfrihed i  

 SP-ordningen).
(Lovforslag nr.
L 195).
Forslaget er en del af finanslovsaftalen for 2002.  

 Regeringen nedsatte i efteråret 2002 et embedsmandsudvalg om større  

 valgfrihed  

 i pensionsordningerne.
Udvalgets delrapport om valgfrihed i SP danner  

 grundlag  

 for nærværende lovforslag.
Med forslaget skabes der valgfrihed i SP-ordningen.
Således  

 gives der SP-kontohaverne mulighed for at vælge en investeringsprofil, der  

 passer den enkelte, via placering af indeståendet på SP-kontoen i forskellige  

 investeringspuljer.
Derudover etableres der en egentlig flytteret, så  

 kontohaveren kan vælge at flytte sin SP-konto til en anden pensionsudbyder.
Det foreslås, at forslaget træder i kraft 1. juli 2003. Dog  

 bliver det først muligt at vælge investeringspuljer og udnytte sin flytteret  

 pr. 1. januar 2005. Det skyldes, at der er behov for omfattende  

 systemændringer  

 i bl.a.
SP.
Desuden skal de private investeringsforeninger og  

 pensionsudbydere  

 have mulighed for systemudvikling mv. så de kan modtage de SP-midler som den  

 enkelte kontohaver vælger at investere eller flytte.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
