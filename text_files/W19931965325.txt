Investeringsbeviser - Investeringsbeviser købt for lånte midler, omfattet af ABL  

 § 2C.
 Ligningsrådet blev spurgt om følgende  

 spørgsmål:
1.	Kan investeringsbeviserne i X Investeringsforening sælges  

 skattefrit efter 3 års ejertid i 1995? 2.	Er aktieavancebeskatningslovens § 2 c midlertidig, således at  

 den kun gælder indtil udgangen af 1993? 3.  Hvis investeringsbeviserne sælges inden 3 års ejertid, kan  

 investeringsbevisernes kursværdi pr. 16/6 1992 da lægges til  

 grund ved opgørelse af avance/tab i stedet for bevisernes egentlige  

 anskaffelsessum? Sagens omstændigheder var følgende:
P optog i april 1992 et lån stort 5.050.000 kr., som blev investeret  

 i investeringsbeviser i X Investeringsforening.
Beviserne blev anskaffet til  

 kurs 101 og lagt til sikkerhed for lånets optagelse.
X investerede udelukkende i kursstabile »blåstemplede« danske  

 obligationer.
Investeringsafdelingen henvendte sig ifølge  

 prospektmaterialet til investorer, der ønskede et højt afkast  

 efter skat, og som ikke ville løbe nogen risiko ved at investere.
 Der var budgetteret med følgende afkast efter skat i procent pr.  

 år: Ved en marginalskatteprocent på 52 var afkastet 5,58 pct.,  

 ved en marginalskatteprocent på 58 var afkastet 5,35 pct., og ved  

 marginalskatteprocenter på henholdsvis 68 og 78 var afkastet  

 henholdsvis 4,94 pct. og 4,54 pct.
 Ligningsrådet udtalte:
Ad  Spørgsmål 1 og 2 I henhold til aktieavancebeskatningslovens § 2 c skulle fortjeneste ved  

 afståelse af aktier (og investeringsbeviser) medregnes ved  

 opgørelsen af den skattepligtige almindelige indkomst  

 (kapitalindkomst) i det omfang, de pågældende aktier var  

 erhvervet for lånte midler, og det pågældende selskab (her  

 X) i det væsentlige måtte antages at indtjene overskud eller  

 anden værditilvækst ved finansiering eller investering under  

 sådanne omstændigheder, at selskabets overskud eller  

 værditilvækst over en periode med stor sikkerhed kunne  

 opgøres på forhånd.
Ligningsrådet fandt, at P havde erhvervet sine investeringsbeviser  

 for lånte midler.
Der var herved henset til, at der var optaget  

 lån til køb af beviserne, og at disse var lagt til sikkerhed for  

 lånet.
 Ligningsrådet fandt videre, at investeringsafdelingens placering af  

 midler i udelukkende »blåstemplede »obligationer var af en sådan art, at der  

 indtjentes overskud eller anden værditilvækst, der faldt ind  

 under § 2 c.
Rådet fandt herefter, at de P tilhørende investeringsbeviser  

 var omfattet af § 2 c.
Salg efter 3 års ejertid kunne derfor ikke ske  

 skattefrit.
 § 2 c fandt anvendelse for aktier (investeringsbeviser), som var erhvervet  

 senest den 31/12 1993. Dvs. at P's investeringsbeviser, der var erhvervet  

 før denne dato, var omfattet af § 2 c, uanset om beviserne blev solgt  

 før eller efter den 1/1 1994.
Ad  Spørgsmål 3 Skattepligtige, der i henhold til § 2 c skulle medregne fortjeneste  

 på aktier, som efter de hidtidige regler ikke har skullet medregnes ved  

 opgørelsen af den skattepligtige indkomst, kunne ved opgørelsen  

 af fortjenesten i stedet for anskaffelsessummen benytte værdien pr.  

 16/6 1992, jf. lov nr. 491 af 24/6 1992 § 11, stk. 16. Valget skulle  

 træffes samlet for samtlige aktier under eet.
P kunne herefter ved salg af sine beviser inden 3 års  

 ejertid ikke lægge værdien pr. 16/6 1992 til grund, men skulle  

 anvende den faktiske anskaffelsessum.
Der var herved henset til, at han  

 også efter de hidtidige regler ville have været skattepligtig af  

 avancen ved salg inden 3 års ejertid.
Blev beviserne først solgt  

 efter 3 års ejertid kunne værdien pr. 16/6 1992 derimod  

 lægges til grund.
