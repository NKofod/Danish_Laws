 Geneve-protokollen (1979) til Den almindelige Overenskomst om Told og  

 Udenrigshandel er i sin helhed offentliggjort som bilag til rådsafgørelse nr.  

 80/271/EØF af 10. december 1979 i De europæiske Fællesskabers Tidende, L.  

 årgang 1980, nr. 71, side 3 ff.
 Protokollen blev af Danmark undertegnet i Geneve den 17. december 1979.  

 Danmarks ratifikationsinstrument deponeredes den 21. december 1979 hos GATT,  

 og protokollen trådte i medfør af artikel 5.b. i kraft for Danmarks  

 vedkommende den 1. januar 1980.
 I forbindelse med ratifikationen har Danmark afgivet erklæring om, at  

 protokollen indtil videre ikke skal gælde for Færøerne, og at ratifikationen  

 kun angår produkter, der er omfattet af Det europæiske Kul- og  

 Stålfællesskab.
 Siden 1979 er protokollen foruden af Danmark blevet ratificeret eller  

 tiltrådt af:
 Amerikas forenede Stater, Argentina, Belgien, Canada, Det europæiske  

 økonomiske Fællesskab, Finland, Frankrig, Irland, Island, Israel, Italien,  

 Jamaica, Japan, Jugoslavien, Luxembourg, Nederlandene, New Zealand, Norge,  

 Polen, Rumænien, Schweiz, Spanien, Det forenede Kongerige Storbritannien og  

 Nordirland, Sverige, Sydafrika, Tjekkoslovakiet, Forbundsrepublikken  

 Tyskland, Ungarn og Østrig.
 I forbindelse med ratifikationen har Forbundsrepublikken Tyskland afgivet  

 erklæring om, at protokollen også skal gælde for Land Berlin med virkning fra  

 den dato, da protokollen træder i kraft i Forbundsrepublikken Tyskland.
