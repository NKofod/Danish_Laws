(Tekniske skoler) Der fastsættes herved med virkning fra 1. august 1971 følgende regler om  

 det pligtige ugentlige timetal for lærere og forstandere:
 Lærere ved eksamensafdelinger.
 Det pligtige ugentlige timetal nedsættes fra 27 til 24.
Nedsættelsen af det pligtige timetal forudsætter, at visse hidtil ydede  

 reduktioner i undervisningspligten nedsættes.
Forhandlinger herom vil blive  

 optaget med den forhandlingsberettigede organisation, og resultatet af disse  

 vil senere blive meddelt skolerne.
 Lærere ved lærlingeafdelinger.
 Det pligtige ugentlige timetal er indtil videre uændret 32 og 36 for  

 henholdsvis teori- og praktikundervisning, idet spørgsmålet om en  

 timetalsnedsættelse for denne lærergruppes vedkommende afventer de bevilgende  

 myndigheders afgørelse.
 Forstandere.
 Det pligtige ugentlige timetal for skolelederne nedsættes fra 9/12/15 til  

 henholdsvis 7/9/12.
 Der vil ikke kunne ydes forstanderne betaling for timer, som læses ud over  

 det pligtige timetal.
 Efter det fyldte 60. år nedsættes forstanderes undervisningspligt med 2  

 timer ugentlig.
 P.D.V.
 Ida Dybdal.
