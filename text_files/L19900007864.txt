 I tilslutning til Udenrigsministeriets bekendtgørelse nr. 23 af 11.
marts 1983, Lovtidende C, meddeles det, at der ved noteveksling i København og Managua henholdsvis den 17. januar og den 12. marts 1990 er indgået en overenskomst mellem Danmark og Nicaragua, ifølge hvilken den danske regering indtil 31. december 1990 yder et bidrag på indtil 2,7 millioner kroner til fortsat støtte til skovfrøforsyningsprojektet i Nicaragua.
 I henhold til overenskomsten vil Danmark levere Nicaragua forskelligt  

 udstyr samt yde teknisk bistand igennem træning af nicaraguansk personale.
