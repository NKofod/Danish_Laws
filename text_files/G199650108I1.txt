Formålet med registeret er at opbevare kliniske data for patienter henvist til diagnosticering for karpaltunnelsyndrom.
Disse data skal anvendes til kvalitetskontrol, statistiske opgørelser, forskning og undervisning.
Personkreds: Registeret må kun indeholde oplysninger om personer der på Nordjyllands Amts Sygehus, Klinisk Neurofysiologisk afdeling, har modtaget behandling eller undersøgelse.
Endvidere må der indgå oplysninger om rekvirerende hospitalsafdeling, samt om foretagne undersøgelser, behandling og operation.
 Ikrafttrædelsesdato: 12/03/1996.
