(Til de i henhold til § 6 i lov om realkreditinstitutter af  

 boligministeren udpegede bestyrelsesmedlemmer) I boligstyrelsens cirkulære om realkreditinstitutter af dags dato er punkt  

 53 redegjort for boligministerens adgang til at udpege et medlem af  

 realkreditinstitutternes bestyrelser.
 Det er her fremhævet, at de af boligministeren udpegede medlemmer af  

 institutternes bestyrelser forudsættes i særlig grad at være opmærksom på  

 varetagelsen af de samfundsmæssige interesser i, hvorledes  

 realkreditgivningen tilrettelægges og udøves, således som disse interesser på  

 en række områder finder udtryk i realkreditlovgivningen.
Der tænkes i denne forbindelse bl.a. på realkreditbelåningens betydning  

 ved sikringen af den samfundsøkonomiske balance.
Det er forudsat, at  

 realkreditinstitutterne, der ikke kan betragtes som erhvervsvirksomheder,  

 skal løse deres samfundsmæssige opgave som kreditformidlere i  

 overensstemmelse med redelig forretningsskik og god realkreditpraksis.
Det  

 indebærer også, at institutterne skal medvirke i bestræbelserne for at  

 hidføre en tilfredsstillende balance på obligationsmarkedet, og at  

 instituttere - bl.a. ved indbyrdes loyal, kollegial optræden - sikrer et -  

 såvel fra et låntager - som fra et obligationsejersynspunkt - smidigt,  

 velfungerende og effektivt realkreditsystem i samklang med de skiftende  

 samfundsøkonomiske vilkår.
Som det betydningsfulde led i  

 realkreditinstitutterne er i det samlede finansielle system, skal de medvirke  

 til at realisere en ud fra samfundsmæssige synspunkter hensigtsmæssig  

 arbejdsdeling mellem de forskellige institutioner i det finansielle system og  

 ikke ensidigt tilstræbe størst mulige markedsandele på andre institutters  

 eller långiveres bekostning.
Specielt er det ved realkreditlovens  

 gennemførelse fremhævet, at der ikke må konkurreres på vurdering og  

 låneudmåling, hvis lånegrænser derved overskrides.
Der er ved  

 realkreditlovens bestemmelser lagt vægt på samfundets interesse i fremme af  

 opsparing og kapitaldannelse.
Det har fundet udtryk i lovens differentierede  

 lånegrænser og andre udlånsvilkår, herunder kravene til reserver.
Af  

 bidragene til reservefondshenlæggelser afholdes institutternes  

 administrationsudgifter, og reservefondsopsparingen og dens betydning for  

 obligationenernes sikkerhed er følgelig i høj grad afhængig af, at  

 administrationsomkostningerne er rimelige.
 Det påhviler således de af boligministeriet udpegede medlemmer at sikre,  

 at de nævnte samfundsmæssige synspunkter på relevant måde indgår i det  

 grundlag, hvorpå bestyrelsens beslutninger træffes.
 Boligministeriet, den 11. august 1981.
