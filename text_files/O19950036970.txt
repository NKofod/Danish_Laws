Resumé På grund af et stort fravær ved skoleårets start modtog en elev  

 på et gymnasium en skriftlig advarsel.
Det fremgik bl.a. af advarslen at hun  

 risikerede at blive overført til eksamen på særlige vilkår hvis  

 forsømmelserne fortsatte.
Ca. tre uger senere meddelte rektor at hun skulle  

 til eksamen på særlige vilkår.
Eleven nedbragte de næste måneder fraværet  

 væsentligt, og fire måneder senere udgjorde det under 15,1% af undervisningen  

 hvilket hun gjorde rektor opmærksom på.
Rektor meddelte at han ikke havde til  

 hensigt at ændre den trufne afgørelse.
Eleven klagede herefter til  

 Undervisningsministeriet.
I en afgørelse der var stilet til rektor,  

 stadfæstede ministeriet rektors afgørelse.
Ombudsmanden udtalte at rektor burde have foretaget partshøring  

 af eleven inden han traf afgørelsen om at hun skulle til eksamen på særlige  

 vilkår, og at Undervisningsministeriet burde have påtalt at dette ikke var  

 sket.
Endvidere fandt ombudsmanden det beklageligt at ministeriet ikke havde  

 givet eleven lejlighed til at kommentere rektors udtalelse inden ministeriet  

 traf afgørelse i sagen.
Ombudsmanden fandt det ligeledes beklageligt at  

 ministeriet ikke havde påtalt over for rektor, at han ikke havde givet eleven  

 klagevejledning i forbindelse med afgørelsen.
 Ombudsmanden udtalte endvidere at Undervisningsministeriet burde  

 have underrettet eleven direkte om afgørelsen af hendes klage, og at  

 ministeriet  

 burde have bedt rektor om at træffe en afgørelse om, hvorvidt eleven efter  

 sin  

 senere henvendelse alligevel kunne aflægge prøve på normale vilkår, jf.  

 gymnasiebekendtgørelsens § 3, stk. 7.
Selv om rektors afgørelse var behæftet med sagsbehandlingsfejl,  

 mente ombudsmanden dog ikke at disse var så væsentlige, at afgørelsen var  

 ugyldig.
Rektors manglende realitetsbehandling af elevens anmodning om at  

 aflægge prøve på normale vilkår måtte imidlertid anses for en væsentlig fejl,  

 idet det ikke kunne udelukkes at rektor efter en realitetsbehandling af  

 anmodningen ville have imødekommet den.
Da eleven efter det oplyste ved  

 sagens  

 afslutning havde bestået eksamen på særlige vilkår, gik ombudsmanden ud fra  

 at  

 hun ikke var interesseret i en genoptagelse af sagen med henblik på, om hun  

 burde tilbydes at aflægge eksamen på normale vilkår. (J. nr. 1994-683-711).
Studentereksamen på særlige vilkår.
Fortolkning.
Partshøring.  

 Klagevejledning.
Adressering af forvaltningsafgørelser Sagens nærmere omstændigheder  

 var følgende:
A påbegyndte  

 3. g  

 i august 1993 på et kommunalt  

 gymnasium.
I brev af 7. september 1993 gav gymnasiets rektor A en skriftlig  

 advarsel på grund af hendes forsømmelser.
Det fremgik af brevet at hvis  

 forsømmelserne og/eller den manglende aflevering af skriftlige opgaver  

 fortsatte, risikerede A at blive overført til eksamen på særlige vilkår.  

 Dette  

 ville indebære at A skulle til eksamen i hele pensum.
Det blev samtidig  

 oplyst,  

 at A for hver forsømmelse skulle orientere skolen skriftligt.
 Den 27. september 1993 skrev  

 rektor følgende til A:
 "Kære ...
 Siden din skriftlige advarsel  

 den 7. september 1993 har vi konstateret følgende fravær:
Religion  

 (PR) 3 ud af 6  

 timer Matematik  

 (NV) 9 ud af 14  

 timer Engelsk  

 (EM) 4 ud af 10  

 timer Dansk (LN) Mangler en  

 stil ud af en.
2 ud af 9  

 timer På baggrund heraf må jeg  

 desværre meddele dig, at du nu skal til eksamen på særlige vilkår, jvfr.  

 bekendtgørelsen om gymnasiet paragraf 3 stk. 4 og paragraf 14 stk. 2.  

 (Vedlægges) Du skal være opmærksom på, at  

 såfremt forsømmelserne - fremmøde eller aflevering af skriftlige arbejder -  

 fortsætter efter denne dato, udelukkes du også fra at følge undervisningen.
Du bedes kontakte din  

 studievejleder for en samtale." På baggrund af en samtale  

 mellem A og rektor skrev rektor følgende til A den 15. oktober 1993:
 "...
 I forlængelse af vores  

 samtale den 15. oktober skal jeg medgive dig, at dit fravær i perioden 7.  

 september til 27. september, var som følger:
Religion 3 ud af 7 Matematik 7 ud af 11 Engelsk 2 ud af 6 Dansk 1 ud af 13 Dette forhold ændrer  

  

 ikke  

  

 ved  

 konklusionen om, at du skal til eksamen på særlige vilkår." Den 17. februar 1994 klagede  

 A til Undervisningsministeriet over rektors afgørelse om at indstille hende  

 til  

 eksamen på særlige vilkår.
I brevet anførte A at hun den 29. januar 1994  

 havde  

 bragt sit fravær ned til 15,7%. A manglede ikke at aflevere nogen skriftlige  

 opgaver, og hun kunne nå at bringe sit fravær yderligere ned i de resterende  

 2½ måned inden eksamen.
A oplyste også at hun i starten af skoleåret havde  

 været syg med for lavt blodtryk, og at hun havde haft problemer på  

 hjemmefronten.  

 A havde ikke fået mulighed for at vise at hun tog advarslen alvorligt.
Den 7.  

 februar 1994 havde A forsøgt at gøre rektor opmærksom på at hendes fravær lå  

 under 15%. Andre elever på skolen havde højere fravær.
Hertil havde rektor  

 bemærket at han forstod hendes synspunkt, men ikke havde til hensigt at ændre  

 beslutningen.
 I brev af 21. februar 1994  

 gav rektor følgende udtalelse i anledning af A's klage til  

 Undervisningsministeriet:
 "...
 Den skriftlige advarsel blev givet på baggrund af 44%'s  

 fravær i første forsømmelsesperiode.
 Efter den skriftlige advarsel fortsatte fraværet,  

 således at forsømmelserne fortsatte selektivt bl.a. i matematik og religion.
 Naturligvis får alle klasser hver måned alle  

 forsømmelserne ud skriftligt - og jeg kan slet ikke genkende (A's)  

 fremstilling  

 af sagen side 2 øverst.
 (A) har som alle andre elever løbende adgang til at  

 drøfte forsømmelsesmønstret med rektor og eller kontorpersonalet - og rigtig  

 mange benytter sig af det.
 Jeg medgiver (A) at fremmødet siden da er forbedret  

 kraftigt.
Jeg forsøger at køre en stram politik på  

 forsømmelsesområdet - både i gymnasiet og i HF.
Det betyder en del overførte  

 til særlige vilkår - og altså også enkelte statuerende eksempler ved  

 skoleårets  

 start (2 i 3g iår).
A er naturligvis på ingen  

 måde behandlet anderledes end hvad hun kunne forvente udfra skolens  

 linier." Undervisningsministeriet  

 stadfæstede den 1. marts 1994 rektors afgørelse.
I afgørelsen - der var  

 stilet  

 til rektor for gymnasiet - anførte ministeriet følgende:
 "...
 I henhold til Gymnasiebekendtgørelsens  

 § 3 træffer rektor afgørelse om konsekvensen af manglende overholdelse af  

 reglerne om mødepligt.
 Gymnasieafdelingen har  

 indhentet rektors udtalelse til (A's) klage og finder ikke, at der er  

 forhold,  

 som kan begrunde, at beslutningen ændres.
 ...
Rektor bedes orientere (A)  

 ved kopi af dette svar." I klagen til mig oplyste A at  

 hun modtog kopi af ministeriets afgørelse den 3. marts 1994 på skolens  

 kontor.  

 Afgørelsen hang på skolens opslagstavle.
A oplyste at hendes høje  

 fraværsprocent i starten af skoleåret skyldtes et for lavt blodtryk samt en  

 række tandreguleringsbehandlinger, som hun helst skulle have færdiggjort  

 inden hun fyldte 18 år den 5. september  

 1993. A  

 's fraværsprocent var i  

 marts 1994 under de krævede 15%. Hendes fraværsprocent lå således væsentligt  

 under andre elevers fraværsprocent.
 I et brev af 19. april 1994  

 udtalte rektor følgende i anledning af A's klage til mig:
 "...
 Jeg har ingen yderligere  

 bemærkninger til sagen, hvor jeg har søgt at efterleve  

 Undervisningsministeriets  

 bekendtgørelse nr. 319 af 19. maj 1993 § 3.
Jeg har ikke kendskab til det  

 omtalte bilag C, men jeg kan forsikre om, at (A's) fravær på det tidspunkt,  

 da  

 beslutningen om eksamen på særlige vilkår blev truffet, var markant højere  

 end  

 alle andre elevers fravær.
Her skal jeg henvise til min skriftlige afgørelse  

 i  

 sagen.
Sagen har derfor en  

 principiel karakter: i hvilket omfang kan man tillade sig et ekstremt højt og  

 selektivt fravær i begyndelsen af skoleåret, uden at det skal få konsekvenser  

 for eleven?" Den 26. april 1994 udtalte  

 Undervisningsministeriet følgende:
 "...
 (A) gør både i sin første  

 klage hertil og sin klage til Folketingets Ombudsmand gældende,  

  

 dels  

  

 at årsagerne til forsømmelserne  

 (bl.a. sygdom dokumenteret ved lægeerklæring) kunne give hende ret til at  

 blive  

 undtaget fra forsømmelsesreglerne, og  

  

 dels  

  

 at særlig aktivitet efter overførslen til særlige eksamensvilkår kunne give  

 hende ret til at "komme tilbage" på normale vilkår.
Gymnasieafdelingen finder  

 fortsat, at rektors afgørelse er i overensstemmelse med  

 Gymnasiebekendtgørelsens § 3, hvorefter opfyldelse af en objektiv  

 tilstedeværelsespligt er forudsætningen for, at eleven kan gå til eksamen med  

 begrænset pensum.
Ingen af de grunde, (A) anfører, kan således føre til en  

 ændret afgørelse.
Da klagen vedrører  

 fortolkning af retsreglerne, har ministeriet ikke fundet behov for at  

 indhente  

 klagerens kommentarer til rektors udtalelser af 21. februar og 19. april  

 1994." I brev af 16. juni 1994  

 hertil anførte A bl.a. følgende:
 "...
 1) De 44%'s fravær der her  

 bliver omtalt er fra en periode af tre ugers skolegang i begyndelsen af  

 skoleåret.
3) På (gymnasiet) har vi  

 elever ikke adgang til de enkelte forsømmelsestal måned for måned, men kun  

 den  

 sammenlagte fraværsprocent.
Hvilket gør det næsten umuligt for os at tjekke  

 vores fravær efter bare få måneders skolegang.
 4) Jeg har endnu ikke, efter  

 tre år i gymnasiet, hørt om elever der har drøftet forsømmelsesmønsteret med  

 rektor eller kontorpersonalet, eller er blevet informeret om denne mulighed.
 6) I dette punkt gør rektor  

 det klart, at hans stramme politik på (gymnasiet) indeholder statuerende  

 eksempler ved skoleårets start, hvilke er den største grund til min  

 utilfredshed.  

 Dette betyder at indstillingen til særlige vilkår afhænger af hvornår i  

 skoleåret  

 man bliver syg.
 ...
Jeg finder stadig, at den  

 behandling jeg har fået af rektor samt undervisningsministeriet er yderst  

 utilfredsstillende.
Fraværsregler bør være ens for alle elever, og derfor  

 ikke  

 bruges til at statuere eksempler eller syndebukke.
I øvrigt mener jeg heller  

 ikke, at man kan forskelsbehandle elever alt efter hvornår de er fraværende i  

 modsætning til hvor meget og hvorfor de er fraværende.
..." I brev af 25. oktober 1994  

 skrev jeg bl.a. følgende til Undervisningsministeriet:
 "...
 Rektors afgørelse af 27.  

 september 1993 blev truffet i henhold til bekendtgørelsens § 3, stk. 4.  

 Afgørelsen blev stadfæstet ved Undervisningsministeriets afgørelse af 1.  

 marts  

 1994.
Bestemmelsen i  

 bekendtgørelsens § 3, stk. 4, indeholder ikke bestemmelser om at  

 forsømmelserne  

 skal have strakt sig ud over en vis periode, før der kan træffes afgørelse om  

 aflæggelse af eksamen på særlige vilkår.
At der må være tale om en periode af  

 en vis længde, følger dog efter min opfattelse af almindelige  

 forvaltningsretlige  

 proportionalitetsprincipper. (Se herom Jon Andersen mfl., Forvaltningsret  

 (1994), s. 254ff).
Efter bestemmelsen i  

 bekendtgørelsens § 3, stk. 7, kan rektor - hvis særlige forhold gør sig  

 gældende - bestemme at en elev trods tilsidesættelse af mødepligtsreglerne  

 kan  

 aflægge prøve på normale vilkår.
At rektor kan undlade at træffe afgørelse om  

 eksamen på særlige vilkår uanset tilsidesættelse af mødepligtsreglerne,  

 følger  

 allerede af ordlyden af § 3, stk. 4, jf. ordene "som hovedregel".  

 Jeg  

 går herefter ud fra at bestemmelsen i § 3, stk. 7, navnlig har selvstændig  

 betydning i de tilfælde hvor der allerede er truffet en afgørelse om eksamen  

 på  

 særlige vilkår i henhold til § 3, stk. 4, og hvor der efterfølgende ansøges  

 om  

 aflæggelse af prøve på normale vilkår.
 Selv om der på et tidligt  

 tidspunkt i skoleåret træffes afgørelse om eksamen på særlige vilkår, vil  

 rektor således efter ansøgning på et senere tidspunkt kunne ændre afgørelsen  

 og  

 træffe afgørelse om eksamen på normale vilkår, jf. bekendtgørelsens § 3, stk.  

 7.
 Jeg anmoder om  

 Undervisningsministeriets og rektors bemærkninger til den anførte  

 retsopfattelse.
 Sagsbehandlingen i  

 forbindelse med rektors afgørelse af 27. september 1993 rejser endvidere det  

 spørgsmål om der forinden burde være foretaget partshøring vedrørende  

 forsømmelseslisten, og om afgørelsen burde have været ledsaget af  

 klagevejledning, jf. forvaltningslovens §§ 19 og 25. Jeg anmoder om  

 ministeriets og rektors bemærkninger hertil.
(A) har oplyst at hun den 7.  

 februar 1994 forsøgte at få rektor til at ændre sin afgørelse om at hun  

 skulle  

 til eksamen på særlige vilkår.
Rektor havde ikke til hensigt at ændre sin  

 beslutning.
Det fremgår ikke klart af (A's) oplysninger eller af sagen i  

 øvrigt om rektor ved denne lejlighed traf en egentlig afgørelse i henhold til  

 bekendtgørelsens § 3, stk. 7, eller om der blot var tale om en vejledende  

 udtalelse.
Det er heller ikke klart om ministeriets afgørelse i skrivelsen af  

 1. marts 1994 tillige skal forstås som en stadfæstelse af rektors eventuelle  

 afgørelse.
Jeg anmoder om ministeriets  

 og rektors bemærkninger hertil.
Hvis det var ministeriets opfattelse under  

 behandlingen af (A's) klage at rektor ikke havde truffet en egentlig  

 afgørelse  

 den 7. februar 1994, kan der rejses det spørgsmål om ikke ministeriet burde  

 have anmodet rektor om at træffe en egentlig afgørelse i henhold til  

 bekendtgørelsens § 3, stk. 7.
Hvis rektor og/eller  

 ministeriet faktisk traf afgørelse i henhold til bekendtgørelsens § 3, stk.  

 7,  

 under sagen, anmoder jeg om at måtte modtage de nærmere begrundelser for  

 disse  

 afgørelser.
I den forbindelse anmoder jeg om udtalelser om hvorvidt det kan  

 lægges til grund at hovedreglen i bekendtgørelsens § 3, stk. 4, også finder  

 anvendelse ved afgørelser om at ophæve en afgørelse om særlige vilkår, jf.  

 bekendtgørelsens  

 § 3, stk. 7. Ved et bekræftende svar vil dette normalt indebære at  

 ansøgninger  

 om ophævelse af særlige vilkår imødekommes, hvis forsømmelserne nu er  

 nedbragt  

 til under 15%.
 Ministeriets afgørelse i  

 skrivelsen af 1. marts 1994 er stilet til rektor og ikke til (A). Det følger  

 af  

 god forvaltningsskik at en afgørelse skal meddeles direkte til parten af den  

 myndighed der har truffet afgørelse i sagen. (Se herom Karsten Loiborg mfl.,  

 Forvaltningsret (1994), s. 395ff). Under henvisning hertil anmoder jeg om  

 ministeriets bemærkninger til dette spørgsmål.
..." I brev af 10. november 1994  

 udtalte rektor følgende:
 "...
Undtagelser fra at overføre  

 elever til eksamen på særlige vilkår - trods tilsidesættelse af mødepligten -  

 finder på (gymnasiet) kun sted i ganske sjældne tilfælde, f.eks. ved  

 pludselig  

 opstået, alvorlig sygdom.
Vi har haft tilfælde af smitsomme sygdomme og -  

 desværre - et enkelt kræfttilfælde, hvor eleverne er blevet undtaget jvfr. §  

 3  

 stk. 4. Dog sådan, at der i alle tilfælde, undtagen et, har været givet  

 sygeundervisning i op til 5 timer pr. uge, så det er måske tvivlsomt,  

 hvorvidt  

 § 3 stk. 7 egentlig har været i anvendelse i disse situationer.
 En egentlig  

 "tilbagekaldelse" af § 3 stk. 4 husker jeg ikke at have foretaget.
I de tilfælde hvor der er  

 uoverensstemmelse mellem elevers opfattelse af fraværet og skolens, drøfter  

 vi  

 altid dette forhold med eleven, typisk ved en samtale med den pågældende  

 kontormedarbejder.
I de tilfælde, hvor forsømmelserne har fået  

 "konsekvenser", da typisk med mig.
Eleverne får altid adgang til at  

 se de oprindelige forsømmelseslister - ligesom eleverne ved årets start  

 opfordres til at føre egne statistikker.
Jeg har endnu ikke været ude for  

 tilfælde,  

 hvor graverende forsømmelser kunne forklares ud fra administrative fejl.
Det  

 undrer mig lidt, at (A) rejser dette punkt, i betragtning af, at hun også var  

 på særlige vilkår i 2g og derfor må have kendt arbejdsgangen og klagegangen  

 ganske godt.
M.h.t. spørgsmålet om  

 klagevejledning skal jeg henvise til, at  

  

 alle  

  

 skolens elever får udleveret en gymnasiebekendtgørelse af mig personlig i en  

 "cheftime" ved begyndelsen af 1g.
Klagebestemmelserne fremgår af §  

 36.
 Endelig er studievejlederne  

 instrueret i at anvise klageadgang i tilfælde som dette.
M.h.t. - side 9 - samtalen  

 den 7. februar 1994  

  

 husker  

  

 jeg  

 forløbet, som at (A) opsøgte mig og spurgte, om det fortsat gjaldt, at hun  

 skulle til eksamen på særlige vilkår.
Jeg svarede, at det skulle hun, da hun  

 havde tilsidesat mødepligtsbestemmelserne.
Jeg  

  

 opfatter  

  

 ikke min udtalelse som truffet i relation til § 3 stk. 7,  

 jvfr. mine tidligere bemærkninger om dette stykke.
..." I brev af 9. december 1994  

 udtalte Undervisningsministeriet bl.a. følgende:
 "...
 1. Forsømmelsernes udstrækning over en periode af en vis længde.
 I gymnasiebekendtgørelsens §  

 3 er det forudsat, at rektor fastsætter en grænse for, hvor stort et fravær  

 henholdsvis manglende aflevering af skriftlige arbejder der kan tolereres,  

 før  

 en elev normalt henvises til at aflægge eksamen på særlige vilkår.  

 Gymnasierne kan  

 således godt have forskellige grænser, men det afgørende er, at rektor har  

 sikret, at eleverne orienteres om mødepligten, herunder dens udformning på  

 den  

 konkrete skole.
Undervisningsministeriet  

 finder det i overensstemmelse med almindelig pædagogisk praksis, at  

 (gymnasiet) rutinemæssigt opgør alle elevers fravær med intervaller på 4  

 uger.  

 Rektor har hertil indsendt et uddrag af skolens årsskrift, hvoraf  

 forsømmelsesreglerne herunder opgørelsen hver måned fremgår. Årsskriftet  

 udsendes  

 i sommerferien til de kommende 1.g-ere og 1. hf-ere og udleveres derefter til  

 de øvrige klasser.
Uddrag af årsskriftet er vedlagt.
 (A) er i den skriftlige  

 advarsel af 7. september 1993 gjort opmærksom på, at fortsat forsømmelse kan  

 medføre overførsel, og ministeriet har ikke bemærkninger til, at rektor  

 griber  

 ind ca. 4 uger efter den første advarsel.
 2. Fortolkning af gymnasiebekendtgørelsens § 3, stk. 4, sammenholdt med  

 stk. 7.
 Undervisningsministeriet har  

 ifølge praksis anlagt samme fortolkning af § 3, stk. 7, som skolens rektor.  

 Bestemmelsen er tænkt som en fremhævelse af, at en elev trods et fravær, der  

 efter skolens regler kan medføre overførsel til særlige vilkår, af rektor kan  

 få tilladelse til at aflægge prøve på normale vilkår.
Ministeriet finder herefter  

 ikke, at rektor i februar 1994 har truffet en ny afgørelse.
Vi er dog på den  

 konkrete foranledning blevet opmærksom på, at bekendtgørelsens formulering på  

 dette punkt kan give anledning til tvivl, og vi er indstillet på ved først  

 givne lejlighed at præcisere bestemmelsens ordlyd.
 3. Muligheden for at behandle elever forskelligt i forhold til skolens  

 forsømmelsesregler.
 Rektor har i sin udtalelse af  

 21. februar 1994 anført, at der kan være enkelte statuerende eksempler i  

 forbindelse med overførsel til særlige vilkår.
 Ministeriet opfatter  

 udtalelsen således, at rektor konkret skønner, om en elev, der har  

 overskredet  

 grænserne for det tilladelige fravær, skal have en "ekstra chance".  

 Dette ligger efter ministeriets opfattelse inden for rektors beføjelser i  

 medfør af § 3, stk. 4, (normalt) og § 3, stk. 7. Vi finder derfor ikke  

 anledning til at kritisere, at rektor i denne vurdering inddrager sit  

 almindelige kendskab til eleven, når blot ingen elev behandles hårdere end  

 efter de for eleverne kundgjorte interne regler for forsømmelser på skolen.
 4. Partshøring i forbindelse med rektors afgørelse om bortvisning.
 Folketingets Ombudsmand har  

 rejst spørgsmålet, om der har været foretaget partshøring i forbindelse med  

 rektors afgørelse af 27. september 1993, og om afgørelsen var ledsaget af en  

 klagevejledning.
Ministeriet har taget til  

 efterretning, at hver ny opgørelse over elevfravær straks gøres tilgængelig  

 for  

 alle elever, som af skolen opfordres til at kontrollere, at opgørelsen svarer  

 til deres egen opfattelse af, hvilke timer de evt. har forsømt.
Eleverne har  

 således haft lejlighed til at udtale sig om det faktiske grundlag for  

 overførslen inden både en skriftlig advarsel og inden en overførsel.
På den  

 baggrund har vi ikke fundet anledning til at påtale, at rektor ikke har  

 foretaget en egentlig partshøring i relation til overførslen til særlige  

 vilkår.
For så vidt angår  

 klagevejledning i den aktuelle sag henvises til rektors oplysning om hans  

 egen  

 orientering af eleverne ved begyndelsen af 1.g og studievejledernes generelle  

 instruks.
Ministeriet vil ved først givne lejlighed understrege rektorernes  

 generelle pligt til at orientere om klagemulighederne i forbindelse med den  

 skriftlige advarsel og den endelige overførsel til særlige vilkår.
 5. Orienteringen af klageren om ministeriets afgørelse.
 Undervisningsministeriets  

 afgørelse af 1. marts 1994, der stadfæster rektors afgørelse om overførslen  

 af  

 (A) til status af selvstuderende, blev meddelt rektor med henblik på, at  

 denne  

 skulle orientere klageren.
I henhold til gymnasiebekendtgørelsens  

 § 36, stk. 3, indgives alle klager over rektors afgørelser til rektor.
Dette  

 svarer til klagebestemmelser i andre bekendtgørelser på gymnasieområdet, hvor  

 ministeriets sædvanlige praksis er, at alle klager og alle klageafgørelser  

 går  

 gennem rektor.
I det foreliggende tilfælde  

 har (A) rejst sagen direkte over for ministeriet, der derefter har hørt  

 rektor  

 i sagen.
I sådanne sager gives normalt direkte svar til klageren i form af en  

 kopi af brevet til rektor.
Ministeriet har hidtil fundet  

 den omtalte fremgangsmåde hensigtsmæssig og tilfredsstillende for alle  

 parter,  

 ikke mindst for elever, der ofte i forbindelse med en klage i tillid til at  

 være kendt på skolen har undladt at anføre udførlig adresse.
Imidlertid har  

 den  

 foreliggende sag givet anledning til, at vi vil tage hele spørgsmålet om  

 besvarelsen af klager op til fornyet overvejelse.
..." Jeg udtalte efter en  

 gennemgang af sagen følgende:
 "Rektors og  

 Undervisningsministeriets afgørelser er truffet i medfør af § 3 i bek. nr.  

 319  

 af 19. maj 1993 om gymnasiet, studenterkursus og enkeltfagsstudentereksamen  

 (gymnasiebekendtgørelsen). Bestemmelsen har følgende ordlyd:
 "Eleverne, herunder  

 elever på særlige vilkår, jf. § 14, har pligt til at følge undervisningen,  

 herunder til at aflevere de skriftlige arbejder, der forlanges, og deltage i  

 årsprøver efter 1. og 2. gymnasieklasse, jf. dog § 3 i lov om gymnasiet mv.  

 om  

 fritagelse for undervisning i religion.
 Stk. 2.  

  

 Eleverne skal orienteres om mødepligten og om de konsekvenser,  

 det vil få, hvis den ikke overholdes.
Stk. 3.  

  

 Rektor drager omsorg for, at der sker en registrering af  

 fremmødet.
Den enkelte elev skal have mulighed for at få kendskab til skolens  

 registrering.
Opgørelsen af forsømmelser for den enkelte elev gælder for  

 hvert  

 skoleår for sig.
 Stk. 4.  

  

 Hvis en elevs fravær henholdsvis manglende aflevering af  

 skriftlige arbejder overstiger en af rektor fastsat grænse på normalt 15 pct.  

 af den afholdte undervisning henholdsvis de krævede skriftlige arbejder,  

 medfører det som hovedregel henvisning til at aflægge eksamen på særlige  

 vilkår  

 efter bestemmelserne i § 14, jf. dog stk. 7.
 Stk. 5. Hvis rektor skønner, at en elevs tilsidesættelse af  

 mødepligtsreglerne er ved at nå et omfang, der medfører henvisning til at  

 aflægge eksamen på særlige vilkår, skal eleven have en skriftlig advarsel.  

 Advarslen gives i anbefalet brev eller mod kvittering fra eleven eller, hvis  

 eleven er undergivet forældremyndighed, i anbefalet brev til dennes  

 indehaver.
 Stk. 6.  

  

 Tilsidesættelse af mødepligtsreglerne inden for et enkelt  

 fag medfører normalt henvisning til at aflægge eksamen på særlige vilkår i  

 alle  

 fag.
 Stk. 7.  

  

 Rektor kan, hvis særlige forhold gør sig gældende,  

 bestemme, at en elev trods tilsidesættelse af mødepligtsreglerne kan aflægge  

 prøve på normale vilkår.
Stk. 8.  

  

 I tilfælde af graverende eller fortsat tilsidesættelse af  

 mødepligtsreglerne kan rektor i medfør af § 12 i lov om gymnasiet mv.  

 bestemme,  

 at eleven bortvises fra skolen og udelukkes fra undervisningen.
Sådanne  

 elever  

 kan aflægge eksamen som selvstuderende, jf. § 30." 1. Rektors afgørelse af 27. september 1993, fastholdt 15. oktober 1993  

 og stadfæstet af Undervisningsministeriet den 1. marts 1994.
 Når en elevs fravær/manglende  

 aflevering af skriftlige arbejder overstiger en af rektor fastsat grænse på  

 normalt 15% af den afholdte undervisning/de krævede skriftlige arbejder,  

 medfører det som hovedregel at den pågældende henvises til eksamen på særlige  

 vilkår, jf. gymnasiebekendtgørelsens § 3, stk. 4. Opgørelsen af forsømmelser  

 for den enkelte elev gælder for hvert skoleår for sig, jf. § 3, stk. 3,  

 sidste  

 pkt.
En afgørelse om hvorvidt der  

 skal gøres undtagelse fra hovedreglen i gymnasiebekendtgørelsens § 3, stk. 4,  

 bygger for en stor del på et skøn.
Et sådant skøn kan jeg efter de regler der  

 gælder for min virksomhed, kun kritisere hvis der foreligger særlige  

 omstændigheder.  

 I den forbindelse har jeg i Deres sag overvejet de nedenfor under punkt a.-e.  

 omhandlede spørgsmål.
a.
Proportionalitetsprincippet.
De påbegyndte  

 3. g  

 i starten af august 1993. Den 7.  

 september 1993 modtog De den skriftlige advarsel.
Den 27. september 1993 traf  

 rektor ved (gymnasiet) afgørelsen om at De skulle til eksamen på særlige  

 vilkår.
Bekendtgørelsens § 3, stk. 4,  

 indeholder ikke bestemmelser om at forsømmelserne i det pågældende skoleår  

 skal  

 have strakt sig ud over en vis periode, før der kan træffes afgørelse om  

 aflæggelse af eksamen på særlige vilkår.
Efter min opfattelse må der dog være  

 tale om en periode af en vis længde.
Det følger af almindelige  

 retsgrundsætninger  

 om forholdsmæssighed. (Se herom f.eks.
Bent Christensen, Forvaltningsret,  

 Opgaver, Hjemmel, Organisation (1991), s. 219ff, og Jon Andersen mfl.,  

 Forvaltningsret (1994), s. 254ff).
Som det fremgår nedenfor  

 under afsnit 2, er det min opfattelse at gymnasiebekendtgørelsens § 3, stk.  

 7,  

 giver rektor mulighed for at ændre en allerede truffen afgørelse om at  

 henvise  

 en elev til at aflægge eksamen på særlige vilkår.
Denne mulighed for at ændre  

 afgørelsen mindsker betænkelighederne ved afgørelser som træffes allerede i  

 skoleårets første måneder.
 På denne baggrund mener jeg  

 ikke at rektors afgørelse af 27. september 1993 var i strid med  

 proportionalitetsprincippet.
b.
Lighedsgrundsætningen.
 Det følger af almindelige  

 forvaltningsretlige grundsætninger at elever med lige stort fravær skal  

 behandles ens i relation til reglerne om overførelse af elever til eksamen på  

 særlige vilkår, medmindre andre relevante forhold taler for at behandle en  

 elev  

 anderledes.
Efter min gennemgang af sagen  

 har jeg ikke fundet grundlag for at antage at De på usaglig vis er blevet  

 behandlet anderledes end skolens øvrige elever.
Jeg henviser til rektors  

 oplysninger om at Deres fravær på tidspunktet for afgørelsen af 27. september  

 1993 var markant højere end alle andre elevers fravær (rektors brev af 19.  

 april 1994).
c.
Partshøring.
 § 19, stk. 1, i  

 forvaltningsloven har følgende ordlyd:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse." Undervisningsministeriet har  

 anført at ministeriet ikke har fundet anledning til at påtale over for Rektor  

 ved (gymnasiet) at der ikke blev foretaget partshøring af Dem, inden rektor  

 traf afgørelse om at henvise Dem til at aflægge eksamen på særlige vilkår.  

 Ministeriet har henvist til rektors oplysninger om at opgørelser over  

 elevernes  

 fravær straks gøres tilgængelige for skolens elever, og at eleverne opfordres  

 til at føre egne statistikker mv. over forsømmelserne.
Det er ministeriets  

 opfattelse at eleverne således har lejlighed til at udtale sig om det  

 faktiske  

 grundlag såvel inden en skriftlig advarsel som inden en beslutning om at  

 henvise en elev til at aflægge eksamen på særlige vilkår.
Jeg er ikke enig i  

 Undervisningsministeriets retsopfattelse.
Rektors afgørelse af 27. september  

 1993 om at De skulle overføres til eksamen på særlige vilkår, er efter min  

 opfattelse en afgørelse i forvaltningslovens forstand.
Det forhold at De  

 forud  

 for afgørelsen havde modtaget en advarsel, og at De selv må have haft  

 kendskab  

 til omfanget af Deres forsømmelser, fritager ikke for partshøring.
Det  

 afgørende for pligten til partshøring er at rektor ikke forud for afgørelsen  

 kunne være sikker på at De var klar over, at han nu ville træffe afgørelse om  

 at De skulle aflægge prøve på særlige vilkår.
Endvidere kunne rektor ikke  

 være  

 sikker på at De kendte præcis de optegnelser over forsømmelser som rektor  

 ville  

 anvende som grundlag for afgørelsen.
Det er forståeligt hvis det kom bag på  

 Dem  

 at rektor så tidligt på skoleåret ville træffe en afgørelse om særlige  

 vilkår,  

 og De havde for så vidt ikke særlig anledning til på eget initiativ at  

 gennemgå  

 Deres forsømmelseslister.
 Rektors manglende partshøring  

 af Dem blev rettet op i forbindelse med hans afgørelse af 15. oktober 1993.  

 Men  

 uanset det burde Undervisningsministeriet i anledning af Deres klage have  

 kritiseret rektor for den manglende partshøring i forbindelse med hans første  

 afgørelse.
 Jeg har gjort ministeriet og  

 rektor bekendt med min opfattelse.
 Efter det oplyste modtog De  

 ikke kopi af rektors udtalelse af 21. februar 1994 inden  

 Undervisningsministeriet traf afgørelse den 1. marts 1994. Jeg finder det  

 beklageligt at De ikke fik lejlighed til at kommentere udtalelsen, jf.  

 gymnasiebekendtgørelsens § 36, stk. 3, hvilket jeg har meddelt  

 Undervisningsministeriet.
d.
Klagevejledning.
 Forvaltningslovens § 25, stk.  

 1, indeholder følgende bestemmelse om klagevejledning:
"Afgørelser, som kan  

 påklages til anden forvaltningsmyndighed, skal, når de meddeles skriftligt,  

 være ledsaget af en vejledning om klageadgang med angivelse af klageinstans  

 og  

 oplysning om fremgangsmåden ved indgivelse af klage, herunder om eventuel  

 tidsfrist.
Det gælder dog ikke, hvis afgørelsen fuldt ud giver den pågældende  

 part medhold.
..." Det fremgår af  

 forvaltningslovens § 25 at afgørelser der kan påklages til en anden  

 forvaltningsmyndighed, skal være ledsaget af en vejledning om klageadgang med  

 angivelse af klageinstans mv.
Rektor var forpligtet til at  

 meddele Dem klagevejledning i forbindelse med afgørelserne af 27. september  

 og  

 15. oktober 1993. Denne forpligtelse opfyldte rektor ikke ved at bede Dem om  

 at  

 kontakte en studievejleder der - ifølge rektors udtalelse af 10. november  

 1994  

 - var instrueret i at anvise klageadgang.
Heller ikke det forhold at De  

 tidligere har været til eksamen på særlige vilkår, eller det forhold at  

 rektor  

 ved begyndelsen af  

 1. g  

 gav Dem gymnasiebekendtgørelsen (med klagereglerne), fritog ham for  

 forpligtelsen til at give Dem en individuel klagevejledning i forbindelse med  

 afgørelserne.
 Undervisningsministeriet  

 burde have påtalt fejlene over for rektor.
 Jeg har gjort ministeriet og  

 rektor bekendt med min opfattelse.
Undervisningsministeriet har  

 oplyst at det ved først givne lejlighed vil understrege rektorernes  

 forpligtelse til at orientere om klagemulighederne i forbindelse med en  

 skriftlig advarsel og endelig overførelse til aflæggelse af eksamen på  

 særlige  

 vilkår.
Jeg har bedt Undervisningsministeriet om at underrette mig når det er  

 sket.
e.
Underretning af Dem om Undervisningsministeriets afgørelse af 1.  

 marts 1994.
 Reglerne for behandling af  

 klager over rektors afgørelser findes i gymnasiebekendtgørelsens § 36 der er  

 sålydende:
 "Klage over rektors  

 afgørelse i henhold til denne bekendtgørelse kan af eleven indgives til  

 Undervisningsministeriet inden to uger efter, at afgørelsen er meddelt  

 eleven.
 Stk. 2.  

  

 Hvis eleven er undergivet forældremyndighed kan klage også  

 indgives af dennes indehaver.
Stk. 3.  

  

 Klagen indgives skriftligt til rektor, der videresender  

 klagen til ministeriet sammen med sin egen udtalelse i sagen.
Før sagen  

 videresendes, skal rektor give klageren lejlighed til inden for en uges frist  

 at kommentere udtalelsen.
Klagerens eventuelle kommentar skal medsendes til  

 ministeriet.
Stk. 4.  

  

 Ministeriet træffer afgørelse om stadfæstelse af rektors  

 afgørelse eller om ændring af denne til fordel for klageren." De sendte Deres klage direkte  

 til Undervisningsministeriet.
Ministeriet bad rektor om en udtalelse og traf  

 derefter en afgørelse i sagen.
Afgørelsen var stilet til rektor.  

 Undervisningsministeriet bad rektor om at give Dem en kopi af afgørelsen.
Ministeriet har oplyst at det  

 normalt sender afgørelser til rektor hvis klagen indgives via denne.
Hvis  

 klagen indgives til ministeriet af en elev, plejer ministeriet at sende  

 svaret  

 til eleven.
 Der er ikke i  

 forvaltningsloven fastsat regler om adressering af forvaltningsafgørelser.  

 Det  

 følger imidlertid af god forvaltningsskik at den myndighed der træffer en  

 afgørelse, normalt skal meddele denne direkte til parten. (Se herom Karsten  

 Loiborg mfl., Forvaltningsret 1994, s. 395ff). Det gælder efter min  

 opfattelse  

 også i tilfælde hvor det er foreskrevet, at henvendelse til  

 afgørelsesinstansen  

 skal indgives gennem en anden instans.
 På den baggrund burde  

 Undervisningsministeriet have underrettet Dem direkte om afgørelsen af 1.  

 marts  

 1994.
 Jeg har gjort ministeriet  

 bekendt med min opfattelse.
 Ministeriet har tilkendegivet  

 at sagen har givet anledning til at ministeriet vil tage spørgsmålet om  

 besvarelse af klager på gymnasieområdet op til fornyet overvejelse.
 Jeg har bedt  

 Undervisningsministeriet orientere mig om hvad der sker i sagen.
 2. Deres personlige henvendelse af 7. februar 1994 til rektor.
 Rektor ved (gymnasiet)  

 udtalte den 10. november 1994 at han ikke husker, at han ved samtalen med Dem  

 den 7. februar 1994 tilbagekaldte en afgørelse om at henvise Dem til at  

 aflægge  

 eksamen på særlige vilkår, og han mener ikke at han traf en afgørelse efter  

 gymnasiebekendtgørelsens § 3, stk. 7. Rektor husker at De spurgte om De  

 fortsat  

 skulle til eksamen på særlige vilkår, hvilket han bekræftede.
Undervisningsministeriet har  

 oplyst at ministeriet i praksis har fortolket gymnasiebekendtgørelsens § 3,  

 stk. 7, som værende en fremhævelse af at rektor kan lade en elev aflægge  

 eksamen på normale vilkår, selv om eleven har været fraværende i et omfang  

 der  

 efter skolens regler kan medføre henvisning til at aflægge eksamen på særlige  

 vilkår.
Det er ministeriets opfattelse at rektor ikke traf en afgørelse efter  

 gymnasiebekendtgørelsens § 3, stk. 7, da han den 7. februar 1994 tilkendegav,  

 at han ikke havde til hensigt at ændre afgørelsen om at De skulle til eksamen  

 på særlige vilkår, uanset Deres fravær var bragt ned under 15%.
Efter min opfattelse følger  

 det af ordlyden af gymnasiebekendtgørelsens § 3, stk. 4, at rektor kan  

 undlade  

 at træffe afgørelse om at en elev skal aflægge eksamen på særlige vilkår,  

 uanset tilsidesættelse af mødepligtsreglerne, jf. ordene "som  

 hovedregel". Jeg mener derfor at bestemmelsen i § 3, stk. 7, navnlig har  

 selvstændig betydning i de tilfælde hvor der allerede er truffet en afgørelse  

 om at en elev skal overføres til eksamen på særlige vilkår i henhold til § 3,  

 stk. 4, og hvor der efterfølgende ansøges om aflæggelse af prøve på normale  

 vilkår.
Det er således min opfattelse at rektor på baggrund af Deres  

 personlige  

 henvendelse den 7. februar 1994 burde have truffet en afgørelse om, hvorvidt  

 De  

 nu kunne aflægge prøve på normale vilkår, jf. gymnasiebekendtgørelsens § 3,  

 stk. 7.
 Da De endvidere i Deres klage  

 til Undervisningsministeriet anførte nye oplysninger bl.a. vedrørende Deres  

 fraværsprocent efter rektors afgørelse den 27. september 1993, burde  

 ministeriet  

 have sendt klagen tilbage til rektor som en anmodning fra Dem om at rektor  

 som  

 første instans traf afgørelse efter bekendtgørelsens § 3, stk. 7.
 Jeg har gjort ministeriet og  

 rektor bekendt med min opfattelse.
Undervisningsministeriet har  

 oplyst at ministeriet på baggrund af denne sag er blevet opmærksom på, at  

 bekendtgørelsens formulering i § 3 kan give anledning til tvivl, og at  

 ministeriet er indstillet på ved først givne lejlighed at præcisere  

 bestemmelsens ordlyd.
Jeg har bedt ministeriet om at underrette mig når det  

 er  

 sket.
 3. Konklusion.
Selv om rektors første  

 afgørelse af 27. september 1993 var behæftet med sagsbehandlingsfejl, mener  

 jeg  

 ikke at disse fejl var så væsentlige at afgørelsen kan anses for ugyldig.
Jeg  

 henviser navnlig til at den manglende partshøring blev afhjulpet ved rektors  

 afgørelse af 15. oktober 1993.
Rektors manglende  

 realitetsbehandling af Deres anmodning om at aflægge prøve på normale vilkår  

 må  

 jeg imidlertid anse for en væsentlig fejl.
Som nævnt burde en sådan  

 realitetsbehandling have været foretaget enten på grundlag af Deres  

 henvendelse  

 til rektor den 7. februar 1994 eller på grundlag af Deres klage til  

 Undervisningsministeriet.  

 Efter min opfattelse kan det ikke afvises at rektor efter en  

 realitetsbehandling  

 ville have imødekommet Deres ansøgning om at aflægge prøve på normale vilkår  

 som følge af det kraftigt forbedrede fremmøde.
Jeg henviser i den forbindelse  

 til at hovedreglen i gymnasiebekendtgørelsens § 3, stk. 4, efter min mening  

 også må antages at finde anvendelse ved afgørelser om at ophæve en afgørelse  

 om  

 særlige vilkår, og at dette indebærer at en ansøgning om ophævelse normalt  

 skal  

 imødekommes hvis forsømmelserne nu er nedbragt til under 15%, jf. mine  

 bemærkninger i skrivelsen af 25. oktober 1994 til Undervisningsministeriet.
 Efter det oplyste bestod De  

 studentereksamen på særlige vilkår i sommeren 1994. Jeg går derfor ud fra at  

 De  

 ikke nu er interesset i en genoptagelse af sagen med henblik på, om De bør  

 tilbydes at aflægge studentereksamen på normale vilkår.
 På det foreliggende grundlag  

 foretager jeg derfor ikke videre i sagen.
..." I brev af 13. juli 1995  

 oplyste Undervisningsministeriet følgende:
 "...
 Det kan oplyses, at  

 Gymnasieafdelingen har ændret sin praksis, således at alle elever/forældre,  

 der  

 klager over rektors/forstanders afgørelser eller over forhold i forbindelse  

 med  

 eksamen, nu får et direkte svar.
Herudover har vi ved en  

 bekendtgørelsesændring, der for øjeblikket er til høring, foreslået § 3, stk.  

 7, i gymnasiebekendtgørelsen ophævet.
En tilsvarende ændring er allerede  

 gennemført ved revision af hf-bekendtgørelsen.
Herefter skulle der ikke kunne  

 opstå forventning om, at en elev/kursist, der er overført til særlige vilkår,  

 inden for samme år kan "forbedre sig" til normale vilkår ved  

 eksamen.
