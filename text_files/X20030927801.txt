Pensionsbeskatningslovens  

 § 15 A - ordning kunne ikke benyttes, fordi spørgerens fulde skattepligt var  

 ophørt på det tidspunkt, hvor afståelsen af virksomheden fandt sted Spørgsmål 1) Vil A´s avance på anparter være skattepligtig  

 på fraflytningstidspunktet før 31. december 2002 eller ved endelig udlodning  

 af  

 provenu i 2003? 2) Vil han kunne indbetale et beløb på  

 pensionsordning efter pensionsbeskatningslovens § 15A til udligning af  

 avancen  

 på anparterne uanset han fraflytter Danmark og uanset tidspunktet for  

 skattepligt af anparter? 3) Vil indbetaling til pensionsordningen efter  

 pensionsbeskatningslovens § 15A være omfattet af reglerne i  

 pensionsbeskatningslovens §§19A-19E? Svar Ad 1): På det tidligste af de 2 nævnte  

 tidspunkter, det vil sige ved ophøret af den fulde skattepligt i 2002.
 Ad 2): Nej.
 Ad 3): Pensionsbeskatningslovens § 15A kan ikke  

 benyttes, jf. ad 2).
Beskrivelse  

 af de faktiske forhold Pensionsbeskatningslovens § 15A bestemmer, at  

 personer, der i forbindelse med afståelse af deres erhvervsmæssige virksomhed  

 eller en andel af denne opnår en skattepligtig fortjeneste, kan indskyde  

 fortjenesten på en pensionsordning og derved få fradragsret for det indskudte  

 beløb.
 Bestemmelsen har til formål at indføre en særlig  

 adgang for personer over 55 år, der har drevet selvstændig virksomhed i  

 mindst  

 10 år, til at oprette pensionsordninger i forbindelse med virksomhedsophør.  

 Disse personer står ved erhvervsvirksomhedens ophør typisk dels med en  

 skattepligtig fortjeneste hidrørende fra virksomheden, dels med en meget  

 begrænset eller helt manglende pensionsopsparing.
 Bestemmelsen går ud på at tillade en nærmere  

 afgrænset persongruppe at anvende et beløb svarende til den skattepligtige  

 fortjeneste ved afståelse af virksomhed, dog maks. 2.133.100 kr.  

 (2003-niveau)  

 til at oprette pensionsordninger med løbende udbetalinger og  

 ratepensionsordninger efter særlige beskatningsregler, der tilgodeser de  

 pågældendes særlige situation.
A har drevet tandlægepraksis i privat regi fra  

 lejede lokaler indtil 1991, hvor virksomheden med virkning fra 1. januar 1992  

 blev omdannet til et anpartsselskab.
Anpartsselskabet var 100% ejet af A og  

 omdannelsen skete efter reglerne om skattefri virksomhedsomdannelse.
Ved  

 omdannelsen fremkom en negativ anskaffelsessum.
Den 5. december 2002 blev der indgået aftale om  

 salg af den i selskabet drevne tandlægepraksis.
Salgssummen udgjorde 400.000  

 kr. fordelt på goodwill 300.000 kr. og inventar 100.000 kr.  

 Overtagelsesdatoen  

 blev aftalt til 1. januar 2003.
 Den 30. december 2002 besluttede A herefter at  

 likvidere anpartsselskabet med endelig udlodning af likvidationsprovenuet  

 efter  

 proklamaets udløb (efter 3 måneder). Der forventes at være en avance på  

 mindst  

 1.250.000 kr. på grund af den negative anskaffelsessum på anparterne i 1992.
A og hustru boede frem til 31. december 2002 i et  

 hus i Danmark.
Huset er solgt med overtagelse pr. 1. januar 2003. Efter  

 afhændelse af tandlægepraksisen er A og hustru flyttet til Frankrig med  

 virkning fra den 30. december 2002. Ægteparret har 2 ejendomme i Frankrig,  

 som  

 dels udlejes og dels anvendes til privat beboelse. Ægteparret har efter  

 fraflytningen ingen ejendomme i Danmark.
Bopæl i Danmark er derfor endeligt  

 opgivet ved fraflytningen den 30. december 2002.
 A har tidligere i 2002 indbetalt til  

 pensionsordninger (rate- og kapitalpension), dels i anpartsselskabet som  

 arbejdsgiveradministreret ordning, dels i privat regi.
 Ved flytning fra Danmark vil der skulle ske en vis  

 efterbeskatning efter pensionsbeskatningslovens §§ 19A-E  

 (skatteflugtsbestemmelserne) af de arbejdsgiveradministrerede  

 pensionsordninger  

 i anpartsselskabet.
Styrelsens  

 indstilling og begrundelse Ad 1): Beskatning vil ske pr. det tidligste af de  

 nævnte tidspunkter.
Det vil sige enten når den fulde skattepligt er ophørt,  

 jf.  

 aktieavancebeskatningslovens § 13a, idet der dog, jfr. § 13, stk. 5, under  

 nærmere betingelser kan gives henstand med betaling af den beregnede  

 aktieavanceskat,  

 eller pr. datoen for den generalforsamlingsbeslutning, hvorved selskabet  

 opløses endeligt, forudsat afmeldelsen til Erhvervs- og Selskabsstyrelsen  

 sker  

 rettidigt, det vil sige inden 14 dage efter, at det endelige  

 likvidationsregnskab er godkendt af generalforsamlingen  

                                                                     .
 Da skattepligten efter det oplyste er ophørt ved  

 fraflytningen fra Danmark den 30. december 2002, er avancen skattepligtig på  

 dette tidspunkt.
Ad 2): Pensionsbeskatningslovens § 18 omhandler  

 fradragsretten for indskud på pensionsordninger, herunder ordninger omfattet  

 af  

 pensionsbeskatningslovens § 15A.
Det følger af pensionsbeskatningslovens §  

 54,  

 at reglerne i § 18 om fradragsret kun gælder for personer, der er fuldt  

 skattepligtige her i landet.
A´s fulde skattepligt til Danmark ophørte den  

 30.  

 december 2002. Da hans fulde skattepligt er ophørt på det tidspunkt, hvor  

 afståelsen i relation til pensionsbeskatningslovens § 15A må antages at have  

 fundet sted (tidspunktet for udbetaling af likvidationsprovenuet), vil han  

 ikke  

 kunne udnytte fradragsretten i pensionsbeskatningslovens § 18 for en eventuel  

 indbetaling på § 15 A-ordning.
 Ad 3): Pensionsbeskatningslovens § 15A kan ikke  

 benyttes, jf. ad 2).
 Ligningsrådet  

  

 tiltrådte styrelsens indstilling  

                                                                     .
