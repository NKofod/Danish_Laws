 Landsskatteretskendelse vedr. elselskabs elforbrug til  

 elvandvarmere mv.
 Klagen skyldes, at selskabets elforbrug  

 til elvandvarmere, fast installerede radiatorer og elvarmeblæsere i  

 transformerstationer  

 er anset for afgiftspligtigt.
Landsskatterettens afgørelse Landsskatteretten ændrer told- og  

 skatteregionens afgørelse.
Sagens oplysninger Selskabet drev indtil 31. december 1999  

 elproduktions- og forsyningsvirksomhed og var registreret efter el-, svovl-  

 og  

 CO2-afgiftsloven.
I forbindelse hermed drev selskabet 18 60/20 kV  

 transformerstationer,  

 der alle var elopvarmet.
Fra 1. januar 2000 er selskabet  

 moderselskab for en række selskaber med produktion, drift, distribution og  

 salg.
Fra samme tidspunkt er de omhandlede transformerstationer ejet af B  

 A/S.
Regionen har foretaget besigtigelse og  

 opmåling af transformerstationer beliggende X, Y, Z, Æ, Ø og Å.
Følgende  

 fremgår af regionens beskrivelse:
X er en forholdsvis ny  

 transformerstation, der af ydre ligner et hus.
Indvendig er der et 60 kV-rum,  

 hvor der er opsat 3 stk. 1200 Watt elradiatorer, et batterirum med to  

 elradiatorer  

 på h.h.v. 1400 og 800 Watt, et kontor med 1 elradiator på 900 Watt og et  

 toilet  

 med en elradiator på 550 Watt.
Der er ikke opsat særskilt elmåler til  

 aflæsning  

 af stationens eget forbrug.
Y har et 60 kV-rum med 6 stk. 2400 Watt  

 elradiatorer, et kompressorrum med loftvarmepanel på 2080 Watt, et kontor med  

 loftvarmepanel på 2240 Watt og et toilet med en elradiator på 2400 Watt.
Der  

 er  

 ikke opsat særskilt elmåler til aflæsning af stationens eget forbrug.
Z har installeret 3 stk. elradiatorer på  

 1500 Watt og 1 stk. på 1400 Watt i kontrolrummet, 1 stk. elradiator på 800  

 Watt  

 i kompressorrummet og 1 stk. elradiator i kontoret.
Der er ingen elopvarmning  

 på toilet og i 60 kV-rummet samt en lagerhal.
Der er ikke opsat særskilt  

 elmåler  

 til aflæsning af stationens eget forbrug.
Æ drives sammen med C-værket.
Der er  

 installeret 6 stk. 600 Watt elvarmeblæsere i 60 kV-rummet, hvor der meget  

 højt  

 til loftet.
To stk. 60 kV-kontrolrum med hver 2 stk. 6000 Watt  

 elvarmeblæsere,  

 et 20 kV-kontrolrum med 4 stk. 1000 Watt elradiatorer, et værksted med en  

 1200  

 Watt elradiator og et toilet med en 600 Watt elradiator og en elvandvarmer på  

 1,2 kWh.
Der er installeret en elmåler, der måler hele stationens forbrug.
Ø har et 60 kV-rum med 3 stk.  

 elvarmeblæsere på hver 6000 Watt, et 20 kV-rum med 5 stk. 1000 Watt  

 elradiatorer, kontrolrum og kompressorrum med loftvarmepanel på ca. 2000 Watt  

 og et toilet med en elradiator på 600 Watt.
Der er installeret en elmåler,  

 der  

 måler hele stationens forbrug.
Å består af transformerstation og  

 kontorlokaler til A A.m.b.a.  

 og  

 transformerrum, der er udlejet til V kommune og C-værket.  

 A A.m.b.a.  

 fakturerer elforbruget til de to lejere uden afgifter, da disse  

 også er registreret som elproducenter/distributører.
Der er opsat målere, der  

 dels registrerer totalforbrug, lejeres forbrug og A A.m.b.a.s  

 rumvarmeforbrug.  

 20 kV-rum er ikke elopvarmet, ligesom entre/vindfang heller ikke er det.
Der  

 er  

 et kontor med 1200 Watt elradiator, forgang med 1200 elradiator, mellemgang  

 med  

 800 Watt elradiator, printerrum med 800 Watt elradiator, kontrolrum med 4 x  

 1400 Watt elradiatorer, mødelokale med elpanel på ? Watt og et køkken med  

 elradiator  

 på 1500 Watt.
Transformerstationerne har almindelige  

 belysning.
På 6 af transformerstationerne er der installeret en elvandvarmer  

 på  

 toilettet.
På 11 transformerstationer er der elopvarmet kontorer og på 4  

 transformerstationer  

 er der elopvarmet værksteder.
Stationerne er ikke bemandet til daglig, kun  

 lejlighedsvis ved eftersyn og brug af værksteder m.v.
Rummene opvarmes til en  

 temperatur på mellem 10 o og 15 oC. Ved afgiftsangivelserne har selskabet  

 ikke medregnet elforbrug i transformerstationerne.
Dog er elforbrug i  

 elradiatorer i selskabets lokaler i transformerstationen Å målt og afgifter  

 afregnet heraf.
 Selskabet har den 6. februar 2002  

 underskrevet følgende:
Afbrydelseserklæring I forbindelse med spørgsmålet om regulering af  

 virksomhedens el-afgiftsafregninger m.v. i perioden 1. januar 1997 til 31.  

 december 1999 vedrørende elforbrug i transformerstationer m.v., der er  

 opgjort  

 til 928.679 kr. i elafgift, 62.915 kr. i CO2-afgift og 6.068 kr. i særlig  

 svovlafgift, erklærer virksomheden sig hermed indforstået med, at der ikke  

 kan  

 gøres forældelsesindsigelse gældende indtil det tidspunkt, hvor der  

 foreligger  

 en endelig administrativ afgørelse i en tilsvarende sag, som DEF fører ved  

 Told- og Skatteregion V.
Afbrydelseserklæringen skal fornyes inden 1 år fra  

 underskriftens  

 dato.
Afbrydelseserklæringen er gældende til maximalt 4  

 måneder efter endelig administrativ afgørelse er truffet i sagen. Tilsvarende erklæring blev underskrevet  

 af selskabet den 4. februar 2003.
ToldSkats afgørelse Selskabet er ved afgørelse af 9.  

 september 2003 anset for pligtig at indbetale el-, CO2- og svovlafgift  

 vedrørende elforbrug i transformerstationerne  

 med i alt 997.662 kr. for perioden 1. januar 1997  31. december 1999.
 Elforbrug til elvandvarmere, fast  

 installerede radiatorer og elvarmeblæsere i transformerstationer er anset for  

 medgået til rumopvarmning og dermed ikke godtgørelsesberettiget, jf.  

 elafgiftslovens § 11, stk. 3, CO2-afgiftslovens § 9, stk. 4, og  

 svovlafgiftslovens § 34, stk. 6, 1. punktum.
 Det omhandlede elforbrug kan ikke anses  

 som direkte medgået til fremstilling og distribution af el, jf.  

 elafgiftslovens § 11, stk. 1,  

 CO2-afgiftslovens § 5, stk. 2, og svovlafgiftslovens § 34, stk. 6.
Med henvisning til bemærkningerne til  

 CO2-afgiftslovens § 5, stk. 2, og svovlafgiftslovens § 34, stk. 6, har  

 regionen  

 anført, at alene elforbrug til transformations- og ledningstab, herunder  

 elforbrug til de særlige elinstallationer i transformatorstationerne, anses  

 som  

 direkte medgået til distribution af elektricitet, og dermed fritaget for  

 afgift, jf. elafgiftslovens § 11, stk. 1, CO2-afgiftslovens § 5, stk. 2, og  

 svovlafgiftslovens § 34, stk. 6. Resten af elforbruget i  

 transformatorstationerne  

 anses for medgået i elvandvarmere, fast installerede radiatorer og  

 varmeblæsere  

 i rummene.
Dette forbrug er afgiftspligtigt ifølge elafgiftslovens § 8, stk.  

 2,  

 idet det ikke opfylder betingelserne for tilbagebetaling efter  

 elafgiftslovens  

 § 11, stk. 1, jf. stk. 3. Forbruget kan videre ikke anses for omfattet af de  

 i  

 elafgiftslovens § 11, stk. 4, anførte specifikke processer, ligesom der ikke  

 i  

 øvrigt efter de relevante afgiftslove er hjemmel til godtgørelse.
 Der er henvist til Landsskatterettens  

 kendelse af 10. september 1999 (offentliggjort i TfS 1999.902), hvorved  

 opvarmning af indendørs procesanlæg i pumpestationer ved hjælp af  

 elradiatorer  

 i afgiftsmæssig henseende skulle behandles efter reglerne om rumvarme.
Afgifternes størrelse er opgjort på  

 grundlag af selskabets egne oplysninger om m2, installeret effekt  

 (elradiatorer, elvarmeblæsere, loftsvarme og elvandvarmere), antal og faktisk  

 målt elforbrug, dog er foretaget korrektioner efter besigtigelse af to  

 stationer.
I opgørelsen er taget hensyn til overgangsreglerne.
Opgørelsen er  

 udarbejdet, så der anvendes de beregninger, der giver det laveste beløb.  

 Kvadratmeterafgiften er anvendt, hvor denne sats er mindre end afgiften  

 udregnet  

 på grundlag af den installerede effekt.
På fire transformerstationer  

 foreligger  

 et oplyst elforbrug pr. år.
Hvor disse forbrug er mindre end det beregnede  

 minimumsforbrug, er der foretaget en nedsættelse til det målte forbrug.
I  

 opgørelsen er der fra 1. juni 1997 for rum over 100 m2  

 tilladt  

 anvendt en rumvarmeafgift pr. m2, uanset selskabet ikke har  

 godtgjort, at en direkte måling vil medføre en mindre belastning for dette.  

 Endvidere overstiger loftshøjden i rummene i høj grad en normal loftshøjde,  

 hvilket  

 der dog er bortset fra, idet rumvarmetemperaturen er på 10   

 15o  

 C,  

 hvilket er under normal rumtemperatur på ca. 20o  

 C.
Der er ikke  

 foretaget regulering for elforbruget til belysning.
Regionen har ved sagens behandling i  

 Landsskatteretten afgivet udtalelser.
Heri er bl.a. anført, at alle  

 bestemmelserne i elafgiftslovens § 11  på nær stk. 14  skal ses i  

 sammenhæng,  

 uanset de enkelte stykker ikke alle indeholder indbyrdes henvisninger.
At der  

 i  

 elafgiftslovens § 8, stk. 2, specifikt er henvist til § 11, stk. 1, 2 og 14,  

 er  

 begrundet i og bekræfter, at stk. 1 er så nøje forbundet med de øvrige  

 stykker,  

 at det er unødvendigt at nævne disse.
Elafgiftsloven er endvidere anderledes  

 opbygget  

 end gasafgiftsloven.
Den trufne afgørelse er i overensstemmelse med  

 Landsskatterettens afgørelse af 6. oktober 2003, offentliggjort i  

 SKM2004.47.LSR.
Ingen del af det omhandlede krav er forældet efter  

 1908-loven.  

 Selskabet afgav således den 6. februar 2002 en erklæring til regionen om, at  

 virksomheden ikke ville gøre forældelsesindsigelse gældende, men ville  

 afvente  

 endelig administrativ afgørelse i en tilsvarende verserende sag.
Denne  

 erklæring blev fornyet den 4. februar 2003.
Klagerens påstand og argumenter Selskabets repræsentant har fremsat  

 principal påstand om, at det omhandlede forbrug ikke er afgiftspligtigt.  

 Subsidiært er fremsat påstand om, at afgiftskrav vedrørende perioden 1.  

 januar  

 1997  31. august 1998 er forældede.
Til støtte for den principale påstand er  

 det vedrørende elafgiften principalt anført, at elselskabers eget elforbrug  

 er  

 afgiftsfritaget efter elafgiftslovens § 8, stk. 2, da betingelserne for  

 afgiftsfritagelse er opfyldt.
Der foreligger således ikke hjemmel til  

 opkrævning af elafgift vedrørende dette forbrug.
Elselskabers eget elforbrug  

 er  

 afgiftsfritaget efter bestemmelsen, hvis forbruget opfylder betingelserne for  

 tilbagebetaling efter elafgiftslovens § 11, stk. 1, 2 og 14.  

 Afgiftsfritagelsen  

 afhænger således ikke af, om forbruget er tilbagebetalingsberettiget efter §  

 11  

 i sin helhed, men af, om de specifikke betingelser i de nævnte stykker, er  

 opfyldt.
Lovens § 11, stk. 1, som er dens hovedregel for godtgørelse af  

 afgift,  

 indebærer, at momsregistrerede virksomheder som udgangspunkt kan få  

 godtgørelse  

 for el, der forbruges i virksomheden.
Derudover indeholder stk. 1 en særlig  

 bestemmelse om, at 1 øre pr. kwh ikke godtgøres (el-distributionsbidrag).  

 Lovens § 11, stk. 2, er en særlig undtagelse, hvorefter nogle særlige  

 liberale  

 erhverv (bilagsvirksomheder) ikke kan få godtgørelse.
Lovens § 11, stk. 14,  

 indeholder ligeledes en undtagelse til stk. 1, og er en særlig bestemmelse  

 om,  

 at der ydes godtgørelse af den ene øre af el-distributionsbidraget for  

 forbrug,  

 som overstiger 15 mio. kwh.
Ved vurderingen af om selskabet er  

 afgiftspligtigt  

 af eget elforbrug, er det derfor alene relevant, om selskabet er  

 momsregistreret, om selskabet selv har forbrugt elektricitet i sin  

 virksomhed,  

 samt eventuelt om selskabet driver liberalt erhverv (bilagsvirksomhed). Da  

 selskabet opfylder de nævnte betingelser, kan det derfor konkluderes, at dets  

 eget elforbrug er afgiftsfritaget efter elafgiftsloven, uanset til hvilket  

 formål anvendelsen har fundet sted.
Selskabets eget elforbrug til  

 rumopvarmning  

 er derfor ikke afgiftspligtigt.
Dette betyder, at godtgørelsesbestemmelserne  

 i  

 elafgiftslovens § 11 ikke finder anvendelse for dette eget forbrug, idet  

 tilbagebetaling af elafgift forudsætter, at elektricitet er afgiftspligtig.  

 Selskabet eget elforbrug er således ikke omfattet af de almindelige  

 begrænsninger, der gælder for andre momsregistrerede virksomheder.
Der er ikke i elafgiftslovens § 8, stk.  

 2, foretaget henvisning til lovens § 11, stk. 3. Der er ej heller henvisning  

 mellem lovens § 11, stk. 1, og § 11, stk. 3. Når der ikke er nogen henvisning  

 mellem § 11, stk. 1, og § 11, stk. 3, skal der enten være henvisninger,  

 direkte  

 til § 11, stk. 3, eller til hele § 11, hvis der skal være den nødvendige  

 lovmæssige sammenhæng mellem afgiftspligten i § 8, stk. 2, og  

 godtgørelsesbestemmelsen i § 11, stk. 3. Både § 11, stk. 2, 3 og 14, er  

 undtagelser  

 til hovedreglen i § 11, stk. 1. Der er i § 8, stk. 2, kun henvisninger til  

 stk.  

 2 og 14, men ingen henvisning til undtagelsen i stk. 3. Når der kun er  

 henvisning  

 til nogle undtagelser i § 11, kan det ikke tolkes anderledes, end at  

 henvisningen  

 i § 8, stk. 2, ikke omfatter de øvrige undtagelser.
Dette betyder derfor, at  

 der ikke skal ske en vurdering af, om forbruget er godtgørelsesberettiget  

 efter  

 § 11, stk. 3. Den lovtekniske betingelse om direkte henvisning til de enkelte  

 undtagelser fremgår af lovforarbejderne ved tilføjelsen af stk. 14 til  

 elafgiftslovens § 11, jf. lovforslag nr. 243 af 4. maj 1999 (senere lov nr.  

 389  

 af 2. juni 1999), hvor der blev lavet en konsekvensrettelse i § 8, stk. 2,  

 med  

 henvisning til § 11, stk. 4. Af bemærkningerne til lovforslaget fremgår, at  

 tilføjelsen er en nødvendig konsekvensrettelse for at sikre, at elselskaber  

 også bliver omfattet af loftet for betaling af el-distributionsbidraget.  

 Denne  

 bemærkning dokumenterer, at det er nødvendigt at ændre i § 8, stk. 2, ved  

 tilføjelse af nye stykker i § 11, hvis der skal være sammenhæng med  

 afgiftspligten af eget forbrug.
Det er derfor en klar lovteknisk betingelse  

 for  

 afgiftspligt, at der er en direkte henvisning fra § 8, stk. 2, til § 11, stk.  

 3. Bortset fra den nævnte lovændring i 1999 er indholdet i både § 8, stk. 2,  

 og  

 § 11, stk. 1 og 2, uændret siden 1979.
Rumvarmereglerne i § 11, stk. 3, blev  

 indført ved lov nr. 418 af 14. juni 1995, hvor der som nævnt ikke blev  

 foretaget en konsekvensrettelse af lovens § 8, stk. 2, med henvisning til §  

 11,  

 stk. 3. Der er derfor ikke hjemmel i elafgiftsloven til opkrævning af afgift  

 for elselskabers eget elforbrug til rumopvarmning.
Det fremgår da ej heller  

 af  

 lovforarbejderne til denne lov, at det har været hensigten, at gøre  

 elselskabers eget forbrug af el til rumopvarmning afgiftspligtigt.
Den lovtekniske betingelse om henvisning  

 til hele godtgørelsesbestemmelsen er  i modsætning til elafgiftsloven  

   

 opfyldt i gasafgiftsloven, hvor der i denne lovs § 6 (svarende til  

 elafgiftslovens § 8, stk. 2) er henvist til hele godtgørelsesbestemmelsen i  

 lovens § 10. Der foreligger derfor lovhjemmel til, at gasselskabers eget  

 forbrug af gas er afgiftspligtigt, hvis forbruget ikke er  

 godtgørelsesberettiget  

 efter alle bestemmelserne i lovens § 10. Gasafgiftsloven svarer i indhold og  

 opbygning til elafgiftsloven, så det er næppe tilfældigt, når lovgiver ikke  

 bare har kopieret ordlyden i elafgiftslovens § 8, stk. 2,  

 i gasafgiftsloven.
Lovgiver har derimod valgt  

 en formulering i gasafgiftsloven, som giver den ønskede sammenhæng mellem  

 afgiftspligten og godtgørelsesbestemmelserne.
 Skatteministeriets foreløbige udkast til  

 lovforslag om implementering af Rådets direktiv 2003/96/EF og forskellige  

 forenklinger af energiafgifterne mv. indeholdt et forslag til ændring af den  

 nugældende bestemmelse i elafgiftslovens § 8, hvorefter der bl.a. i den  

 nugældende  

 § 8, stk. 2, blev foretaget en henvisning til lovens § 11 i sin helhed, jf.  

 forslagets § 3, nr. 5. Af bemærkningerne til bestemmelsen fremgik alene, at  

 de  

 foreslåede bestemmelser var fuldstændig parallelle med de samtidigt  

 foreslåede  

 bestemmelser under § 2, nr. 4, som vedrørte en ændring af den tilsvarende  

 bestemmelse  

 i gasafgiftslovens § 6. Når der i bemærkningerne ikke blev gjort opmærksom på  

 denne ændring i henvisningen eller baggrunden herfor, kan det alene tolkes  

 som  

 en anerkendelse fra ministeriets side om, at der hermed blev tilsigtet at  

 dække  

 et hul i den eksisterende lovgivning.
Det den 31. marts 2004 fremsatte  

 lovforslag (L210)  vedtaget ved lov nr. 462 af 9. juni 2004 -  

 underbygger de  

 fremførte argumenter om kravene til direkte henvisning.
I lovforslaget er  

 anvendt forskellige formuleringer for hhv. elforsyningsselskaber (§8, stk. 2)  

 og forbrugsvirksomheder (§ 8, stk. 3 og 4). For elforsyningsselskaberne  

 fastholdes den nuværende formulering, hvilket får det betydning, at  

 elforsyningsselskabernes eget forbrug ikke bliver afgiftspligtig.
For  

 forbrugsvirksomhederne, som ikke forbruger el til transmission mv., er den  

 foreslåede formulering: Ved opgørelsen kan fradrags elektricitet, der  

 opfylder  

 betingelserne for tilbagebetaling efter § 11.
Forbrugsvirksomhedernes  

 eget forbrug  

 bliver således afgiftspligtigt, hvis dette ikke kan godtgøres efter reglerne  

 i  

 § 11. Hvis Skatteministeriets lovkontor havde været af den opfattelse, at det  

 omhandlede forbrug er afgiftspligtigt efter den nugældende § 8, stk. 2, kunne  

 man uden videre have anvendt den samme formulering i alle tre bestemmelser.  

 Da  

 dette ikke er tilfældet, har man valgt to vidt forskellige formuleringer for  

 hhv. elforsynings- og forbrugsvirksomheder.
Formålet har tydeligvis været, at  

 afgiftsfritage elforsyningsselskaberne i videre omfang end  

 forbrugsvirksomhederne.
 I relation til Landsskatterettens  

 afgørelse offentliggjort i SKM2004.47.LSR er det anført, at der ikke herved  

 er  

 foretaget den hjemmelsvurdering, som er gjort gældende i nærværende sag.
Vedrørende elafgiften er det subsidiært  

 gjort gældende, at der ikke foreligger afgiftspligt idet det omhandlede  

 forbrug  

 er godtgørelsesberettiget i medfør af elafgiftslovens § 11, stk. 4, nr. 1,  

 i.f., idet der er tale om særligt indrettede rum, hvor opvarmningen  

 udelukkende  

 er et led i en forarbejdning, der ændrer varens karakter, og hvor der under  

 forarbejdningen kun lejlighedsvis opholder sig personer i lokalet.
Lokalerne  

 er  

 særligt indrettet til transformering af el.
Opvarmningen sker ikke af  

 komforthensyn,  

 men af hensyn til driftssikkerheden på transformerstationen.
Normalt opholder  

 der sig ikke personer i transformerlokalet, kun undtagelsesvis i forbindelse  

 med tilsyn og reparationer.
Opvarmningen af lokalerne sker i forbindelse med  

 en  

 proces, der består i forarbejdningen af en vare (el), og hvor forarbejdningen  

 ændrer varens karakter.
Forarbejdningen består i, at der sker en  

 transformering  

 af elektriciteten, således at denne transformeres ned fra 60 kV til 10 kV.  

 Opvarmningen er endvidere en helt grundlæggende forudsætning for, at  

 transformationen af elektriciteten i det hele taget kan finde sted, og kan  

 sammenlignes med den energi, som benyttes i andre dele af industrien med  

 henblik på at få en proces til at forløbe.
Herved adskiller  

 opvarmningen sig  

 klart fra den situation, der var aktuel i TfS 1999.902 vedrørende  

 pumpestationer,  

 idet der i transformerstationerne sker en egentlig forarbejdning af varer.
På  

 dette grundlag bør kendelsen i SKM2004.47.LSR tillige revurderes.
Vedrørende CO2-afgiften er det anført,  

 at efter gældende praksis er elopvarmning af transformerhuse en del af  

 nettabet, som er afgiftsfritaget efter CO2-afgiftslovens § 5, stk. 2.  

 Afgiftsfritaget efter bestemmelsen er forbrug, der er direkte medgået  

 til  

 fremstilling og distribution af el.
I lovbemærkningerne til  

 bestemmelsen er  

 nævnt nogle eksempler på dette forbrug.
Opremsningen er ikke udtømmende og  

 giver dermed ikke nogen præcis afgrænsning af det afgiftsfritagne forbrug.  

 Danske Elværkers Forening (DEF) har i notat af 10. december 1996 anført:  

 M.h.t. opvarmning af transformerhuse er Skatteministeriet indstillet på  

 at  

 betragte elforbrug til opvarmning af transformerhuse som en del af nettabet  

  .  

 Denne opfattelse af praksis er bekræftet i Skatteministeriets brev af 4.  

 april  

 1997 til DEF, hvori ministeriet bl.a. skriver: Omkring elselskabers  

 eget forbrug  

 synes der at være to spørgsmål.
Det ene spørgsmål er, i hvilke tilfælde, eget  

 forbruget kan siges at være medgået direkte til fremstilling og distribution  

 af  

 el eller til andet (varmeleverancer, administration mv.). Her synes der ikke  

 at  

 være afgørende forskel i departementets indstilling og DEFs.  

 Departementet er  

 glad for, at DEF vil være med ved udarbejdelse af nærmere  

 retningslinier. Det  

 er denne praksis som DEFs medlemmer, herunder selskabet, har fulgt.  

 Ministeriet har ikke efterfølgende udmeldt nogen praksisændring eller  

 udarbejdet nærmere retningslinier.
Den af Skatteministeren accepterede  

 praksis  

 er derfor fortsat gældende.
 Vedrørende svovlafgiften er det anført,  

 at da elforbruget er afgiftsfritaget efter CO2-afgiftslovens § 5, stk. 2, er  

 dette  

 forbrug også fritaget for den særlige svovlafgift for elektricitet.
Til støtte for den subsidiære påstand er  

 det anført, at afgiftsperioder, som er forfaldne mere end 5 år før regionen  

 den  

 9. september 2003 traf afgørelse er omfattet af forældelsen iht. 1908-loven.  

 Regionen har ikke forinden den trufne afgørelse udøvet gyldige  

 forvaltningsretlige handlinger, som kan afbryde forældelsen.  

 Det er gjort gældende, at de af selskabet  

 udstedte afbrydelseserklæringer ikke afbryder forældelsen.
Efter 1908-lovens  

 §  

 1 afbrydes forældelsen ved skyldnerens erkendelse af gælden, eller ved  

 forlig,  

 dom eller anden retsafgørelse.
Selskabet har ikke accepteret afgiftskravet,  

 men  

 alene forpligtet sig til ikke at benytte retten til at gøre forældelse  

 gældende  

 efter 1908-loven.
Der foreligger ikke en fordring før det tidspunkt, hvor  

 regionen træffer afgørelse i sagen.
Afbrydelseserklæringen bliver derfor uden  

 betydning for forældelsen, da der ikke er en fordring på tidspunktet for  

 underskrivelsen.
Derudover kan afbrydelseserklæringerne ikke afbryde  

 forældelsen efter lovens § 2, da lovens bestemmelser om forældelse ikke kan  

 sættes ud af kraft ved, at selskabet med regionen aftaler, at man ikke vil  

 gøre  

 forældelsesindsigelse gældende.
Herudover kan selskabet ikke være bundet af  

 erklæringerne, da regionen ikke har overholdt det aftalte grundlag for disse.  

 Regionen afventede således ikke afgørelsen i den tilsvarende sag, forinden  

 den  

 traf afgørelse.
Selskabet eventuelle forpligtelser i henhold til  

 afbrydelseserklæringen  

 er således bortfaldet.
Told- og Skattestyrelsens udtalelse Styrelsen har over for Landsskatteretten  

 indstillet, at den påklagede afgørelse stadfæstes.
Landsskatterettens bemærkninger og  

 begrundelse Det klagende selskab driver  

 elforsyningsvirksomhed og er registreret herfor efter henholdsvis elafgifts-,  

 svovlafgifts- og CO2-afgiftsloven.
 Af elafgiftslovens § 8, stk. 2, fremgår,  

 at en registreret virksomheds afgiftspligtige leverancer bl.a. omfatter  

 virksomhedens eget forbrug af elektricitet i det omfang, det ikke opfylder  

 betingelserne for tilbagebetaling efter § 11, stk. 1, 2 og 14.
Afgiftspligten for eget forbrug blev  

 indsat i den oprindelige elafgiftslovs § 8, stk. 2, (lov nr. 89 af 9. marts  

 1977). Det kan ikke af lovens bemærkninger udledes, hvorledes eget forbrug  

 skal  

 afgrænses.
Ved lov nr. 292 af 29. juni 1979 blev henvisningen til stk. 1 og 2  

 i  

 den samtidig hermed ændrede bestemmelse i lovens § 11 tilføjet, hvorefter  

 afgiftspligten af eget forbrug afhang af virksomhedens momsfradragsret for  

 den  

 forbrugte elektricitet.
Det bemærkes, at godtgørelsesadgangen i den  

 dagældende  

 lovs § 11 alene fremgik af stk. 1 og 2, mens den nærmere opgørelse af det i  

 medfør heraf tilbagebetalingsberettigede beløb fremgik af de øvrige stykker.  

 Bestemmelsen blev videre ændret ved lov nr. 389 af 2. juni 1999, hvorved blev  

 indføjet en henvisning til den samtidig vedtagne bestemmelse i  

 elafgiftslovens  

 § 11, stk. 14. Af bemærkningerne fremgår, at der er tale om en  

 konsekvensændring.
 Endvidere fremgår af CO2-afgiftslovens §  

 5, stk. 1, nr. 3, at for varer omfattet af § 2, stk. 2, nr. 8 (elektricitet)  

 opgøres den afgiftspligtige mængde efter elafgiftslovens § 8, stk. 2. Dog  

 fremgår af § 5, stk. 2, at bortset fra elselskabers eget forbrug af  

 elektricitet, der direkte er medgået til fremstilling og distribution af  

 elektricitet, kan der dog ikke ske fradrag for virksomhedernes eget forbrug  

 ved  

 opgørelse af den afgiftspligtige mængde efter stk. 1.
Af den oprindelige CO2-afgiftslov (lov  

 nr. 888 af 12. december 1991) fremgik af § 5, stk. 1, nr. 3, at den  

 afgiftspligtige mængde for varer omfattet af § 2, stk. 1, nr. 8  

 (elektricitet)  

 opgøres efter bestemmelserne i elafgiftslovens § 8, stk. 2. Endvidere fremgik  

 af § 5, stk. 2, at ved opgørelsen af den afgiftspligtige mængde efter stk. 1  

 kan der dog ikke ske fradrag for virksomhedens eget forbrug.
Af  

 lovbemærkningerne fremgår, at opgørelsen af den afgiftspligtige mængde sker  

 på  

 samme måde som for energiafgifterne, idet der dog ikke kan ske fradrag for  

 virksomhedernes eget forbrug, som efter lovforslaget ikke længere vil være  

 umiddelbart tilbagebetalingsberettiget.
 Endelig fremgår af svovlafgiftslovens §  

 34, stk. 6, at i samme omfang, som elselskabers eget forbrug af elektricitet  

 er  

 fritaget for afgift efter CO2-afgiftslovens § 5, stk. 2, er der fritagelse  

 for  

 den særlige afgift på elektricitet, som er nævnt i stk. 4. Den i § 34, stk.  

 6,  

 særlige afgift på elektricitet skulle svares i perioden fra lovens  

 ikrafttræden  

 til 31. december 1999.
De gældende bestemmelser i  

 CO2-afgiftslovens § 5, stk. 2 og svovlafgiftslovens § 34, stk. 6, blev indsat  

 ved lov nr. 444 af 10. juni 1997. Af de generelle bemærkninger fremgår, at  

 lovforslaget  

 tilsigter en præcisering af  

 den afgiftsmæssige behandling af kraft- og kraftvarmeværkers eget forbrug af  

 elektricitet.
Af bemærkningerne til ændringen af CO2-afgiftslovens § 5, stk.  

 2  

 (lovforslagets § 6, nr. 2) fremgår bl.a. følgende:
Det præciseres, at elektricitet, der anvendes til  

 fremstilling af elektricitet, er fritaget for afgift ligesom brændsler til  

 fremstilling af elektricitet.
Afgiftsfritagelsen skal ses i lyset af, at  

 selve  

 elektriciteten beskattes.
Momsregistrerede elselskaber, herunder kraft- og  

 kraftvarmeværker samt transmissions- og distributionsselskaber, vil ligesom  

 andre momsregistrerede virksomheder få godtgjort elafgiften til andre formål  

 bortset fra afgiften af den elektricitet, der anvendes til rumopvarmning.  

 Derimod vil kun den elektricitet, som er henregnet til elfremstillingen, være  

 fritaget for CO2-afgift, mens der skal betales CO2-afgift efter de sædvanlige  

 regler af værkets øvrige elforbrug.
( ) På et kraftvarmeværk kan eget forbrug af  

 elektricitet deles op i fire kategorier: 1) elektricitet, der anvendes  

 direkte  

 til fremstillingen og distribution af elektricitet, herunder f.eks. el brugt  

 til drift af generator, transformations- og ledningstab, brændselshåndtering,  

 kedeldrift røgrensning, 2) elektricitet, der tilfaktureres varmesiden, f.eks.  

 el til drift af cirkulationspumper i fjernvarmenettet, 3) elektricitet, der  

 anvendes til rumopvarmning, og 4) øvrigt eget forbrug, herunder el til  

 belysning og til drift af reparationsværksteder.
 Bortset fra 3, dvs. el anvendt til rumopvarmning, er  

 kraftvarmeværket enten fritaget for elafgift, eller også godtgøres afgiften.
 Fritaget for CO2-afgift er eget forbrug af elektricitet,  

 som henregnes under 1.
( ) Som nævnt er det øvrige energiforbrug ikke direkte  

 anvendt til elektricitetsfremstillingen.
I den praktiske administration af  

 energi- og CO2-afgifterne tillades det dog generelt, at et ubetydeligt  

 forbrug  

 til orienteringslys og drift af værktøj ved reparation o.lign. henregnes til  

 den helt eller delvis afgiftsfrie del, når elektriciteten stammer fra ét og  

 samme net, og hvor det vil være forbundet med uforholdsmæssigt store  

 omkostninger at opsplitte forbruget.
( ) Ved lov nr. 462 af 9. juni 2004 blev  

 elafgiftslovens § 8 ændret og er herefter sålydende:
Registrerede virksomheder skal efter udløbet af  

 hver afgiftsperiode angive størrelsen af de i periodens løb stedfundne  

 afgiftspligtige leverancer m.v. og indbetale afgiften for afgiftsperioden til  

 de statslige told- og skattemyndigheder.
Angivelsen og betalingen sker efter  

 reglerne i §§ 2-8 i lov om opkrævning af skatter og afgifter.
 Stk. 2. For virksomheder registreret efter § 4, stk.  

 1 eller 2, er den afgiftspligtige mængde elektricitet for en afgiftsperiode  

 de  

 leverancer af elektricitet, for hvilke der er udstedt fakturaer, herunder  

 acontoopkrævninger, i den pågældende periode, samt virksomhedens eget forbrug  

 af elektricitet, i det omfang det ikke opfylder betingelserne for  

 tilbagebetaling  

 efter § 11, stk. 1, 2 og 15. Registrerede kraftvarmeværker omfattet af  

 bilaget  

 til lov om energiafgift af mineralolieprodukter m.v. kan fradrage  

 elektricitet,  

 der er indeholdt i varmeleverancer til virksomheder registreret efter § 4,  

 stk.  

 4 og 5. Den mængde elektricitet, der er anvendt til fremstilling af varme  

 leveret til en anden registreret virksomhed, beregnes forholdsmæssigt.
 Stk. 3. For virksomheder registreret efter § 4, stk.  

 3, er den afgiftspligtige mængde elektricitet for en afgiftsperiode de  

 leverancer af elektricitet, for hvilke der er modtaget fakturaer fra en  

 registreret virksomhed, herunder acontoopkrævninger, i den pågældende  

 periode.  

 Ved opgørelsen kan fradrages elektricitet, der opfylder betingelserne for  

 tilbagebetaling efter § 11.
 Stk. 4. For virksomheder registreret efter § 4, stk.  

 4, er den afgiftspligtige mængde for en afgiftsperiode den mængde  

 elektricitet,  

 der er indeholdt i leverancen af varme fra et registreret kraft-varme-værk  

 som  

 nævnt i § 4, stk. 4, eller en mellemhandler registreret efter § 4, stk. 5, i  

 det omfang afgiften indeholdt i varmeleverancen ikke opfylder betingelserne  

 for  

 tilbagebetaling efter § 11.
 Stk. 5. For mellemhandlere registreret efter § 4,  

 stk. 5, er den afgiftspligtige mængde for en afgiftsperiode den mængde  

 elektricitet, der er indeholdt i leverancen af varme fra et registreret  

 kraft-varme-værk som nævnt i § 4, stk. 4. Ved opgørelsen kan fradrages  

 elektricitet, der er indeholdt i varmeleverancer til virksomheder registreret  

 efter § 4, stk. 4.
 Stk. 6. De statslige told- og skattemyndigheder  

 fastsætter nærmere regler for opgørelsen af den afgiftspligtige mængde efter  

 stk. 1-5.
Stk. 7. Virksomheder registreret efter § 4, stk. 1,  

 der årligt afsætter mindre end 100 GWh elektricitet, kan efter ansøgning til  

 de  

 statslige told- og skattemyndigheder få tilladelse til at opgøre de  

 afgiftspligtige leverancer i den enkelte måned eller anden periode, for  

 hvilken  

 acontoopkrævning over for samtlige forbrugere finder sted, på grundlag af de  

 fra kraftværker m.v. leverede mængder elektricitet med fradrag af 4 pct.  

 ledningstab, under forudsætning af, at endelig afregning af afgiften finder  

 sted mindst én gang om året ved opgørelse og afregning af de faktiske  

 leverancer hos samtlige forbrugere." Landsskatteretten har ved kendelse af 8.  

 oktober 2003 (offentliggjort i SKM2004.47 LSR) taget stilling til det  

 foreliggende problem og givet myndighederne medhold.
Imidlertid finder retten  

 på det nu foreliggende grundlag, at der må lægges vægt på, at der ikke i  

 dagældende  

 bestemmelse i elafgiftslovens § 8, stk. 2, foreligger fornøden hjemmel til at  

 anse det i sagen omhandlede eget forbrug af elektricitet i  

 transformerstationer  

 for afgiftspligtigt.
På grundlag af den i bestemmelsen foretagne henvisning  

 til  

 elafgiftslovens § 11, stk. 1, 2 og 14, kan det modsætningsvis ikke antages,  

 at  

 de øvrige bestemmelser i § 11 finder anvendelse ved afgrænsningen af  

 elselskabers eget forbrug af elektricitet.
Det bemærkes herved, at der ej  

 heller ved den ved lov nr. 462 af 9. juni 2004 foretagne ændring er skabt den  

 fornødne hjemmel, idet lovgiver ved vedtagelsen af den nugældende bestemmelse  

 i  

 elafgiftslovens § 8, stk. 2, alene foretager en henvisning til lovens § 11,  

 stk. 1, 2 og 15, mens der i de samtidigt vedtagne bestemmelser i lovens § 8,  

 stk. 3 og 4, foretages en henvisning til § 11 i sin helhed.
Da det omhandlede  

 forbrug herefter er tilbagebetalingsberettiget efter elafgiftslovens § 11,  

 stk.  

 1, 2 og 14, er selskabet ikke i henhold til § 8, stk. 2, afgiftspligtig  

 heraf.  

 Da det endvidere af CO2-afgiftslovens § 5, stk. 1, nr. 3, fremgår, at for  

 varer  

 omfattet af § 2, stk. 2, nr. 8 (elektricitet), opgøres den afgiftspligtige  

 mængde efter elafgiftslovens § 8, stk. 2, er det omhandlede forbrug følgelig  

 ej  

 heller omfattet af afgiftspligten efter denne lov, ligesom dette er fritaget  

 for særlig svovlafgift i medfør af svovlafgiftslovens § 34, stk. 6. Den  

 påklagede afgørelse ændres derfor i overensstemmelse med den principale  

 påstand.
