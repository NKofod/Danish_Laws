I en hertil indsendt Skrivelse har Hr.
N.
N. forespurgt, om Rekvirenten af  

 en Tvangsauktion over Løsøre er pligtig at lade en Udskrift af  

 Udlægsforretningen medfølge Begæringen i de Tilfælde, hvor Auktionen i Medfør  

 af § 2 i Lov Nr. 232 af 16. April 1935 om offentlig Auktion ved  

 Auktionsledere afholdes ved en Auktionsleder.
 Foranlediget heraf skal man efter Brevveksling med Den danske  

 Dommerforening og Skattedepartementet meddele, at den Omstændighed, at Fogden  

 henviser Auktionens Afholdelse til at Auktionsleder, efter  

 Justitsministeriets Formening ikke kan medføre Forpligtelse for Rekvirenten  

 til at fremkomme med andet Grundlag end det i Retsplejelovens §§ 482 og 541  

 foreskrevne, men at det maa paahvile Fogden at meddele Auktionslederen de  

 fornødne Oplysninger, saaledes at en hertil eventuel nødvendig Udskrift af  

 Udlægsforretningen meddeles til offentlig Brug uden Stempel og Retsafgift.
