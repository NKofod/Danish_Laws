Vejledning om økonomisk støtte  

 til lokale udviklingsprojekter i indsatsen over for de svagest stillede  

 børn, unge og børnefamilier Februar 1999 Indholdsfortegnelse Indledning  

  

 Vejledningen erstatter Kapitel 1. Praktiske oplysninger m.v.  

 Hvem kan få støtte fra puljerne?  

 Udvikling af nye arbejdsmetoder og evaluering  

 Hvilke udgifter kan dækkes?  

 (Amts)kommunal medfinansiering  

 Regnskabsaflæggelse  

 Konsulentbistand vedr. projekterne  

 Ansøgningsprocedure Kapitel 2. Særlig indsats over for de svagest stillede  

 børn og unge (SIBU) Kapitel 3. Styrket indsats over for truede børnefamilier (FAK) Kapitel 4. Pulje til styrkelse af den sociale indsats over for børn  

 og unge med uhensigtsmæssig adfærd (OPS) Indledning Regeringen ønsker at forbedre og styrke indsatsen  

 over for de svagest stillede børn, unge og børnefamilier.
På finansloven for 1999 er der - som i de  

 foregående år - afsat en række bevillinger til en  

 særlig indsats over for de svagest stillede børn, unge og  

 børnefamilier.
Bevillingerne, der bl.a. benyttes til realiseringen af  

 en række af de konkrete forslag fra Regeringens Børneudvalgs  

 handlingsplan, omfatter bl.a.:
·  

 	En pulje på 15 mill. kr. årligt til særlig indsats for  

 de svagest stillede børn og unge (SIBU) ·  

 	En pulje på 25 mill. kr. i 1996 og 50 mio. kr. årligt i  

 1997-1999 inkl. til styrkelse af indsatsen over for truede  

 børnefamilier (FAK) ·  

 	En pulje på 20 mill. kr. i 1997 og 40 mill. kr. årligt i 1998  

 - 2000 inkl. til styrkelse af den sociale indsats over for børn og  

 unge med uhensigtsmæssig adfærd (OPS).
OPS-puljen blev meldt ud i 1997 som led i regeringens  

 strategi over for vold (regeringens voldspakke). En del af midlerne fra  

 SIBU-, FAK-, og OPS-puljerne vil blive anvendt til støtte til lokale  

 udviklingsprojekter i kommuner og amtskommuner.
Herudover vil puljerne blive  

 benyttet til centrale initiativer som udredninger, undersøgelser,  

 evalueringer m.v. på området.
 Denne vejledning omhandler den del af puljerne, fra hvilke  

 kommuner og amtskommuner kan søge om støtte til lokale  

 udviklingsprojekter.
Ved uddelingen af midlerne fra puljerne lægger  

 Socialministeriet vægt på, ·  

 	at udviklingsprojektet også støttes af (amts)kommunen,  

 herunder at der er (amts)kommunal medfinansiering ·  

 	at der er en koordinering og sammenhæng med den øvrige  

 (amts)kommunale indsats på området Indsendelse af ansøgninger til puljerne og  

 behandlingen heraf sker samlet, således at puljerne i sagsbehandlingen  

 bliver betragtet under et ("børne- og familiepuljen"), men hvert  

 projekt opføres på selvstændigt  

 ansøgningsskema.
 Ansøgningsfristen til puljen er den 1. april  

 1999.
 Efter kapitel 1 med praktiske oplysninger o.l., omtales de  

 særlige formål og kriterier, der gælder for de enkelte  

 puljer, i kapitlerne 2-4.
 Vejledningen erstatter:
·  

 	Vejledning om økonomisk støtte til lokale  

 udviklingsprojekter i indsatsen for de svagest stillede børn, unge og  

 børnefamilier, februar 1998 Kapitel 1 Praktiske oplysninger m.v.
Hvem kan få støtte fra puljerne? Kommuner/amtskommuner kan ansøge om midler til  

 projekter, der ligger inden for puljernes formål.
Institutioner,  

 private organisationer m.fl. kan imidlertid udarbejde projektbeskrivelser,  

 udforme projektforløbet o.l, men ansøgningen skal  

 indsendes gennem (amts)kommunen.
Det forudsættes, at (amts)kommunerne er  

 medfinansierende.
Frivillige organisationer og foreninger kan med fordel  

 inddrages i en del af projekterne.
Udvikling af nye arbejdsmetoder og evaluering Ved fordeling af midlerne vil der blive lagt vægt  

 på at støtte konkrete metodeudviklingsprojekter, dvs. projekter  

 der medvirker til at kvalificere og forstærke en udvikling og  

 afprøvning af arbejdsformer og -metoder, der relaterer sig til de  

 konstaterede behov hos de svagest stillede børn, unge og  

 børnefamilier.
 Endvidere er formålet med midlerne at medvirke til  

 at belyse nye teoretiske indgange til det sociale arbejde - meget gerne med  

 afsmittende virkning til de sociale og pædagogiske uddannelser.
Som led heri er der lagt vægt på evaluering -  

 ikke blot af de enkelte projekter, men også på en  

 overordnet/tværgående metodebeskrivelse og erfaringsopsamling fra  

 en række projekter inden for samme emneområder.
Målet  

 hermed er bl.a., at konkrete metodeudviklingsprojekter kan danne grundlag for  

 udarbejdelse af relevant undervisningsmateriale ved de sociale og  

 pædagogiske uddannelser og dermed sikre en tættere  

 sammenhæng mellem uddannelserne og det praktiske sociale og  

 pædagogiske arbejde.
 Det er således en forudsætning, at der  

 foretages en beskrivelse af projektforløbet samt en opsamling af  

 erfaringer, så disse kan formidles til andre.
 Socialministeriet kan i forbindelse med evalueringen  

 kræve, at der udarbejdes en produktionsstatistik, der kvantificerer den  

 service, der ydes, fx oplyser hvor mange familier, der omfattes af projektet,  

 m.v.
 Endelig har (amts)kommunen pligt til at give relevante  

 statistiske oplysninger om (amts)kommunen efter anmodning fra  

 Socialministeriet.
Hvilke udgifter kan dækkes? Støtte kan gives til planlægning,  

 igangsætning, koordinering, konsulentbistand, evaluering og  

 erfaringsopsamling, (efter)uddannelsesprogrammer og revisionsudgifter.
 Lønniveauet må ikke overstige  

 lønniveauet inden for det offentlige.
Der kan ikke gives støtte til erhvervelse af fast  

 ejendom og større materialeanskaffelser samt ordinære,  

 løbende driftsudgifter, fx løn til medarbejdere.
Der ydes som  

 udgangspunkt ikke støtte til enkeltstående aktiviteter eller  

 arrangementer, fx konferencer, seminarer o.l.
I projekter eller delelementer i projekter, der er  

 omfattet af FAK-puljen, er der dog mulighed for også at få  

 dækket lønudgifter helt eller delvist.
Ligeledes vil der til  

 projekter, der er omfattet af OPS-puljen, i et vist omfang kunne ydes  

 støtte til delvis dækning af lønudgifter til  

 opsøgende medarbejdere og lønudgifter ved  

 iværksættelse af andre aktiviteter, der er målrettet  

 børn og unge med meget store sociale problemer.
(Amts)kommunal medfinansiering For at skabe bedre grundlag for implementering og  

 forankring af de konkrete nye metoder og dermed grundlag for varige  

 løsninger forudsættes det, at (amts) kommunerne deltager i  

 finansieringen af projektet.
For OPS-puljen er der et krav om minimum 50 %  

 (amts)kommunal medfinansiering.
For de øvrige puljer er der ikke  

 fastsat en bestemt procentandel, men det forudsættes, at  

 medfinansieringen i det første år svarer til minimum 1/3 af  

 udgifterne til projektet, og at medfinansieringen øges gennem  

 projektforløbet.
Medfinansieringens størrelse skal fremgå  

 af budgettet for projektet.
Der er mulighed for flerårige bevillinger, dog  

 højst 3 år.
Opmærksomheden henledes på, at  

 FAK-puljen og OPS-puljen løber ud i henholdsvis 1999 og 2000.
 Regnskabsaflæggelse m.v.
Der skal aflægges regnskab for bevillingen, og  

 regnskabet skal være revisorpåtegnet.
Udgifter forbundet hermed  

 skal være indregnet i budgettet.
Det kan kræves, at der  

 udarbejdes et specificeret regnskab over merudgifter, der også omfatter  

 (amts)kommunens udgifter.
Regnskabskravene fremgår af det eventuelle  

 bevillingsbrev.
Konsulentbistand vedr. projekterne Såfremt (amts)kommunen har behov for fx ·  

 	bistand til udfyldning af ansøgningsskema ·  

 	rådgivning og vejledning i forbindelse med igangsætning af  

 projektet ·  

 	bistand til enkelte problemstillinger undervejs i projektet ·  

 	information om lignende metodeudviklingsprojekter i andre  

 kommuner kan der rettes henvendelse til:
 ·  

 	Udviklings- og Formidlingscenter for Fyn og Sønderjylland,  

 Haderslevvej 1, 6200 Åbenrå, tlf. 74 62 22 20. Centret, der er en  

 selvejende institution under Socialministeriet, har børn og  

 børnefamilier, herunder de svagest stillede grupper, som  

 målgruppe.
 ·  

 	Udviklings- og Formidlingscenter for Socialt Arbejde med Unge, Slotsgade  

 16, 2., 3400 Hillerød, tlf. 48 20 00 10. Centret, der er en selvejende  

 institution under Socialministeriet, har især truede unge som  

 målgruppe.
 Centrene vil evt. kunne yde bistand af begrænset  

 omfang, men har ikke mulighed for at gå ind med egentlig  

 konsulentstøtte under hele projektforløbet.
Ansøgningsprocedure Der anvendes et særligt ansøgningsskema, som  

 indsendes til:
Den Sociale Sikringsstyrelse Puljekontoret Landemærket 11 1119 Kbh.
K.
 Ansøgningsfristen er den 1. april 1999.  

 Ansøgerne kan forvente svar på ansøgningen ca. 2½  

 måneder efter fristens udløb.
Der vil blive udsendt kvitteringsbrev til  

 ansøgerne.
Hvis De ikke har modtaget et sådant senest 4 uger  

 efter ansøgningsfristens udløb, bedes De kontakte Den  

 Sociale Sikringsstyrelse, Puljekontoret, tlf. 33 92 92 50. Der er  

 telefontid mandag til fredag kl. 10.00-12.00.
 Yderligere eksemplarer af vejledningen og  

 ansøgningsskemaet kan rekvireres i Den Sociale Sikringsstyrelse,  

 Puljekontoret, som også kan besvare spørgsmål  

 vedrørende udfyldelse af ansøgningsskemaet, administration af  

 bevillinger o.l..
Vejledningen og ansøgningsskemaet kan endvidere  

 hentes ind fra internettet under Socialministeriets adresse:  

www.sm.dk eller Den Sociale Sikringsstyrelses adresse:  

www.dss.dk OBS! Ansøgningerne skal indsendes i underskrevet  

 stand i papirudgave.
 Oplysninger om puljernes anvendelsesområde kan  

 fås ved henvendelse til:
 Socialministeriets Børn- unge og familiekontor,  

 tlf. 33  92  93  00.
ISBN: 87 - 601 - 8039 - 0 Kapitel 2 Særlige indsats over for de svagest stillede  

 børn og unge (SIBU) Det overordnede formål At støtte og fremme en særlig indsats, der  

 forebygger og afhjælper udstødning af særlige grupper af  

 børn og unge samt deres familier.
Hvilke projekter kan der gives støtte til? Ved prioriteringen af de indkomne ansøgninger vil  

 Socialministeriet lægge vægt på, at projektets tema/temaer  

 er:
·  

 	Styrkelse af det tværfaglige og tværsektorielle  

 samarbejde ·  

 	Etablering af åbne, anonyme rådgivninger og kontaktsteder for  

 større børn og unge ·  

 	Styrkelse af dagtilbudenes rolle i den forebyggende/støttende  

 indsats ·  

 	Etablering af specialdagtilbud I det følgende gives nogle eksempler på  

 elementer, der kan indgå i udviklingsprojekterne.
I.
Styrkelse af det tværfaglige og tværsektorielle  

 samarbejde Metodeudviklingsprojekter til styrkelse af det  

 tværfaglige og tværsektorielle samarbejde kan eksempelvis  

 omhandle et eller flere af følgende temaer:
A.
Tværfagligt og tværsektorielt team Eksempler på elementer, der kan indgå i projektet:
·  

 	Konkretisering og afprøvning af udviklingsstrategier i forhold til  

 det tværfaglige og tværsektorielle team bl.a. med henblik  

 på fortsat styrkelse af indsatsen over for de svagest stillede  

 børn og unge, herunder børn, unge og familier som  

 sammenfaldende sociale og sundhedsmæssige problemer gør  

 særligt udsatte ·  

 	Udvikling og afprøvning af redskaber til den nødvendige  

 prioritering i den tværfaglige og tværsektorielle indsats,  

 så det forhindres, at sagerne i realiteten prioriterer sig selv ·  

 	Udvikling af tværfaglige og tværsektorielle  

 forebyggelsesstrategier, bl.a. i kommunernes forebygende sundhedsteams og i  

 samarbejdet mellem forvaltningens ydre led: Sundhedsplejersker, dagtilbud,  

 dagplejere, skoler og klubtilbud ·  

 	Udvikling af samarbejdsmodeller med krisecentre for voldsramte kvinder og  

 deres børn for at styrke den tidlige indsats.
·  

 	Modeller for ledelse, herunder koordinering af den tværfaglige og  

  tværsektorielle indsats og for fastlæggelse/delegation af  

 kompetence B.
Tværfagligt og tværsektorielt samarbejde  

 ved udarbejdelse af planer i børnesager Eksempler på elementer, der kan indgå i projektet:
 ·  

 	Metoder til sikring af tværfagligt samarbejde i forbindelse med  

 arbejdet med planer forud for anbringelse af børn/unge uden for  

 hjemmet, herunder inddragelse af viden hos sundhedsplejerske,  

 pædagoger, lærere m.fl.
·  

 	Inddragelse af ressource-personer fra døgnområdet/amtet, der  

 kan medvirke til at kvalificere arbejdet med de vanskeligste sager -  

 både i planlægning af indsatsen og i  

 gennemførelsesfasen C.
Metodeudvikling i den intensive støtte Eksempler på elementer, der kan indgå i projektet:
·  

 	Udvikling og afprøvning af metoder til afdækning af  

 familiens ressourcer og til aktivering af forældre og de unge til at  

 tage fat på løsning af egne problemer ·  

 	Udvikling og afprøvning af arbejdsmetoder i den målrettede  

 indsats over for børn og unge med de mest massive vanskeligheder -  

 også under en anbringelse uden for hjemmet ·  

 	Metoder, der kan være med til at konkretisere, hvordan den  

 tværfaglige og tværsektorielle indsats i forbindelse med  

 såvel anbringelse udenfor hjemmet som hjemgivelse i højere grad  

 kan lette disse overgange for barnet, den unge og forældrene D.
Tværgående efteruddannelse af  

 faggrupper Eksempler på elementer, der kan indgå i projektet:
·  

 	Samarbejde med uddannelsesinstitutioner om etablering og  

 afprøvning af behovsrelaterede, tværfaglige  

 efteruddannelsestilbud II. Åbne anonyme rådgivninger/kontaktsteder Målsætningen er udvikling eller  

 videreudvikling af åbne, anonyme rådgivnings/kontaktsteder som  

 led i en styrkelse af en forebyggende indsats.
Målgruppen er primært de børn og unge,  

 der ofte karakteriseres som de socialt svagest stillede, og som har  

 større problemer at slås med.
Men også andre børn  

 og unge, der føler behov for en fortrolig samtale, skal kunne benytte  

 stederne.
 Eksempler på elementer, der kan indgå i projektet:
·  

 	Udvikling af rådgivningstilbud, der med hensyn til placering,  

 organisering og indhold retter sig mod de børn og unge, som  

 traditionelt er vanskeligst at etablere kontakt til ·  

 	Udvikling af metoder i rådgivningen over for specielt svagt  

 stillede grupper (herunder fx selvmordstruede) ·  

 	Samarbejdsrelationer mellem åben rådgivning på  

 frivillig basis og de kommunale instanser ·  

 	Udvikling af kontakt- og rådgivningssteder med kombineret  

 overnatningstilbud/længerevarende indsats til afklaring af  

 problemer/behov III.
Styrkelse af dagtilbudenes rolle i den  

 forebyggende/støttende indsats Dagtilbudene har sammen med sundhedsplejen og skolen en  

 vigtig funktion i forhold til børns opvækst.
Dagtilbudenes  

 styrke er at være et tilbud, der retter sig til alle børn.  

 Samtidig er der i forbindelse med dagtilbudene udstrakte muligheder for at  

 yde særlig støtte og en reel indsats over for de svagest  

 stillede børn.
 Eksempler på elementer, der kan indgå i projektet:
·  

 	Udvikling af metoder, der gør dagtilbudene til forældres  

 primære kontaktsted i forbindelse med vanskeligheder i familien  

 (rådgivning og vejledning) ·  

 	Udvikling af metoder i kontakten mellem dagtilbud og forældre  

 omkring de børn, der oplever vanskeligheder ·  

 	Udvikling af metoder til samarbejde mellem dagtilbud og andre instanser i  

 kommuner, herunder samarbejdet i forbindelse med børns overgang mellem  

 forskellige systemer ·  

 	Udvikling af samarbejdet mellem dagtilbud og lokale frivillige foreninger  

 m.v. med henblik på at integrere børn i de almindelige  

 fritidstilbud i lokalområdet IV.
Specialdagtilbud I mange kommuner arbejdes der med en udvikling af nye  

 handlingsmuligheder i forhold til de svagest stillede børn og unge,  

 der har som mål, at børnene og de unge kan forblive i  

 lokalmiljøet.
Det er vigtigt, at støtten ikke går ud over,  

 hvad der er brug for i den enkelte sag, men det er også vigtigt, at  

 familien ikke som følge af en misforstået brug af  

 "mindsteindgrebsprincippet" skal gennemgå en række  

 foranstaltninger, der hver især er utilstrækkelige til  

 løsning af problemerne.
Der er brug for yderligere metodeudvikling  

 på dette område.
 Eksempler på elementer, der kan indgå i projektet:
·  

 	Udvikling af dagbehandlingstilbud i tilknytning til eksisterende  

 dagtilbud/skoler - muligheder og begrænsninger med hensyn til  

 integration og/eller udskillelse i særlige tilbud ·  

 	Udvikling af kortvarige døgntilbud/aflastning i tilknytning til  

 almindelige dagtilbud ·  

 	Udvikling af metoder til sikring af sammenhæng mellem almindelige  

 tilbud og specialtilbud før og efter ophold i specialtilbud ·  

 	Metoder til i højere grad at få draget hele familien ind i  

 behandlingen af de problemer, der rammer de svagest stillede børn og  

 unge, fx i misbrugsfamilier ·  

 	Metoder til målrettet indsats over for de allersvageste  

 børn, som overhovedet ikke kan fungere i de normale tilbud, som  

 kommunen har.
Hvordan får kommunen fat i dem, og hvordan fastholder man  

 dem i et længere forløb? Kapitel 3 Styrket indsats over for truede børnefamilier  

 (FAK) Det overordnede formål Det overordnede mål er at udvikle og etablere tilbud  

 til børnefamilier i krise, der aktivt og markant styrker både  

 den målrettede forebyggende indsats og den direkte støtte til  

 disse familier.
Formålet er at finde en løsning på  

 familiernes problemer så tidligt som overhovedet muligt, så  

 familierne undgår at ende som en "tung sag" i det sociale system med  

 evt. anbringelse af børnene uden for hjemmet som resultat.
Hvilke typer projekter kan der søges støtte til? Målgruppen er familier, der befinder sig i en  

 "gråzone", hvor de endnu ikke er ude i så store vanskeligheder,  

 at de er omfattet af kommunens forpligtelse til at iværksætte  

 egentlige hjælpeforanstaltninger efter reglerne herom, men som  

 alligevel har behov for en målrettet indsats for at overvinde  

 vanskelighederne.
Der tænkes her på fx massive samspils- og  

 opdragelsesproblemer, store problemer i forbindelse med  

 familieopløsning, voldsramte kvinder med børn o.l.
Der bør derfor lægges vægt på, at  

 tilbudet tilrettelægges, så man kan benytte det uden, at der  

 nødvendigvis må oprettes en social sag med den oplevelse af  

 klientgørelse, der kan ligge heri.
Er der behov for  

 iværksættelse af egentlige hjælpeforanstaltninger som  

 opfølgning, må der etableres kontakt til socialforvaltningen.  

 Det forudsættes således, at der er en tæt forbindelse  

 mellem disse familietilbud og den kommunale forvaltning.
Eksempler på temaer, der kan indgå i projektet *Etablering og (videre)udvikling af "familiehuse" og  

 "familieværksteder", som kan yde konkret rådgivning og vejledning  

 samt terapeutiske forløb, der bearbejder evt. uhensigtsmæssige  

 relationer og kommunikationsformer i familien.  

 Familiehusene/værkstederne kan også være et center, hvor  

 forskellige fagpersoner kan hente inspiration og bistand til brug for  

 arbejdet med børn, unge og deres familier ·  

 	Etablering og udvikling af andre tilbud til børnefamilier, som har  

 behov for rådgivning og støtte ·  

 	Etablering af bofællesskaber af kortere eller længere  

 varighed for familier med problemer, hvis løsning forudsætter en  

 helhedsorienteret indsats over længere tid.
Der bør tilknyttes  

 fagpersoner til bofællesskabet ·  

 	Udvikling af nye støtteformer målrettet helt unge familier  

 (teenagemødre), fx i samarbejde med vuggestuer/børnehaver ·  

 	Udvikling af kontaktperson-ordninger, dvs. at der tilknyttes en fast  

 person til børnefamilien, som varetager kontakten til bl.a.  

 socialforvaltningen mv.
 ·  

 	Iværksættelse af efteruddannelsesprogrammer for medarbejdere,  

 der beskæftiger sig med målgruppen, bl.a. med det formål at  

 styrke og forbedre evnen til at indgå i en konstruktiv og  

 ligeværdig dialog med børnefamilierne om problemerne.
 ·  

 	Informationskampagner, fx pjecer, indslag i lokal radio eller TV mv. om  

 kommunens rådgivnings- og støttetilbud til truede  

 børnefamilier.
Kapitel 4 Styrkelse af den sociale indsats over for børn og  

 unge med uhensigtsmæssig adfærd (OPS) Det overordnede formål Formålet med puljen er at støtte den lokale  

 indsats over for enkeltpersoner og grupper af større børn og  

 unge mellem ca. 10 og 20 år, der er kriminelle eller som befinder sig i  

 en situation, der kan betegnes som kriminalitetstruende, eller udviser anden  

 uhensigtsmæssig adfærd fx i form af misbrug,  

 skolefravær/skolefrafald, selvmordsforsøg, manglende deltagelse  

 i fritidstilbud o.l.
Baggrunden for disse symptomer er ofte store sociale eller  

 personlige problemer, fx som følge af svag voksenkontakt og/eller  

 oplevelsen af mange personlige nederlag og få succeser i  

 opvæksten.
Målgruppen er typisk de børn og unge, som ikke  

 finder sig til rette i de almindelige skole- og fritidstilbud eller som  

 bliver smidt ud, fordi deres opførsel er for problematisk til at disse  

 tilbud kan rumme dem.
Mange af dem er karakteriseret ved lav  

 selvværdsfølelse og manglende selvtillid.
 Målgruppen omfatter såvel  

 behandlingskrævende børn og unge som socialt udsatte grupper,  

 der viser tegn på begyndende problemer eller er i risiko for at udvikle  

 større problemer, hvis der ikke gribes ind på et tidligt  

 tidspunkt.
 Målgruppen omfatter både børn og unge  

 med dansk familiebaggrund og børn og unge fra etniske minoriteter.  

 Forældrene og familiens sociale netværk indgår også  

 som del af målgruppen.
Hensigten er at støtte både de forebyggende  

 initiativer og den massive, målrettede indsats der skal modvirke og  

 ændre barnet/den unges negative udvikling og adfærd.
Da  

 målgruppen ofte vil være karakteriseret ved svag eller ingen  

 voksenkontakt og voksenstyring, vil forstærket OPSøgende arbejde  

 være en central del af indsatsen.
Formålet hermed er på et  

 tidligt tidspunkt at etablere og fastholde kontakt til målgruppen og  

 derigennem skabe grundlag for et konstruktivt udviklings- og/eller  

 behandlingsforløb med barnet/den unge enkeltvis og i positive sociale  

 fællesskaber.
Hvilke typer projekter og initiativer kan der søges  

 støtte til? Ved fordelingen af puljen vil det blive prioriteret  

 højt særligt at støtte kommuner, der måtte  

 ønske at udvikle et projekt rettet mod målgruppen for puljen med  

 en sammenhængende strategi for en forstærket indsats indenfor en  

 række områder på samme tid (dagtilbud, skole,  

 fritidstilbud/klubber, rådgivningstilbud, SSP,  

 hjælpeforanstaltninger o.a.).
Derudover  kan der ydes støtte til en styrkelse af  

 den opsøgende, kontaktskabende og støttende indsats både  

 i den enkelte kommune/amtskommune og i et samarbejdsprojekt mellem flere  

 kommuner.
Det kan fx være ved brug af udegående  

 gadeplansarbejdere, der direkte blander sig med de unge, der hvor de befinder  

 sig.
Det kan også være gennem en ændret indsats fra  

 fritids- og ungdomsklubbernes side, hvor man gør hele  

 lokalområdet til sit arbejdsfelt.
Endvidere kan der fokuseres på  

 de muligheder, der ligger i et tæt SSP-samarbejde samt den rolle, som  

 de frivillige foreninger for børn og unge, herunder  

 idrætsforeninger og spejderkorps, kan spille i forhold til disse  

 børn og unge.
 Der kan ydes støtte til såvel særlige  

 tilbud og initiativer målrettet specifikt mod målgruppen i  

 kortere eller længere perioder og til almindelige, eksisterende tilbud,  

 der med ekstra ressourcer fra denne pulje udvikler arbejdsmetoder til at  

 inddrage målgruppen i det sociale fællesskab.
 Der vil blive lagt vægt på sammenhæng,  

 helhed og koordinering i indsatsen over for disse børn og unge,  

 herunder især at det opsøgende arbejde indgår som led i et  

 forløb med målgruppen og at det sikres at der  

 efterfølgende iværksættes en indsats i et samspil og  

 samarbejde med kommunens øvrige indsats over for børn og unge,  

 såvel i det sociale system som på andre områder, fx i  

 forhold til skole-, uddannelses- og fritidsområdet.
 Der vil i stor udstrækning være behov for at  

 udvikle og afprøve nye arbejdsmetoder og nye veje i arbejdet med  

 socialt udsatte og marginaliserede børn og unge, også  

 tværfagligt og tværsektorielt.
 Da drenge og piger i mange tilfælde reagerer  

 forskelligt på sociale og personlige problemer, er der mulighed for at  

 søge støtte til initiativer, der specielt inddrager det  

 kønsspecifikke aspekt i indsatsen.
 Der vil endvidere blive lagt vægt på udvikling  

 af arbejdsmetoder, der tager højde for eventuelle særlige behov  

 hos børn og unge med en etnisk minoritetsbaggrund.
Fokus ønskes også sat på metoder, der  

 arbejder på at inddrage forældrene og familiens sociale  

 netværk i et samarbejde.
Der vil desuden blive lagt vægt på  

 at udvikle arbejdsformer, hvor barnet/den unge inddrages i beslutninger om og  

 gennemførelsen af den indsats, der iværksættes.
Socialministeriet, den 3. februar  

 1999 Birgitte Olesen Bilag 1 Ansøgningsskema Den Sociale Sikringsstyrelse Puljekontoret Landemærket 11 1119 København K.
Ansøgning om økonomisk støtte til lokale  

 udviklingsprojekter over for de svagest stillede børn, unge og  

 børnefamilier Ansøgningsfrist 1. april 1999 (Ét projekt pr. ansøgningsskema) 1. Projektets titel:
 2. Ansøgende (amts)kommune, adresse og tlf.nr.:
 Den administrative leders navn og tlf.nr.:
(den administrative leder vil være bevillingsansvarlig  

 og skal som sådan underskrive ansøgningen) Projektets postadresse:
 3.Titel (titler) på evt. andre projektansøgninger i  

denne runde:
Børne- og familiepuljen Februar  1999 4. Er der tidligere søgt om støtte til projekter på  

 samme område fra Socialministeriet? ____ Ja ____Nej Hvis ja, skal journalnummer(numre) anføres:
5. Hvilken pulje søges der primært støtte fra _____SIBU _____FAK _____OPS _____ Februar  1999 Børne- og familiepuljen Børne- og familiepuljen Februar  1999 7.Hvilket beløb søges der om for perioden 1. juli 1999 til  

 31. december 1999? I alt ________________________________ kr.
 Udgifterne specificeret:
(Hvis projekterne omfatter flere temaer/emner skal særskilte budgetter opstilles) Den (amts)kommunale medfinansiering:
 Samlet budget:  I alt _________________________________ kr.
(Inkl. den (amts)kommunale medfinansiering) Februar 1999 Børne- og familiepuljen 8.Søges der om flerårige bevillinger? Det ansøgte beløb i alt kr. pr. år: 2000  

____________________ 2001 ____________________ Udgifterne specificeret:
 Den (amts)kommunale medfinansiering:
Samlet budget: ____________________  ____________________ (Inkl. den (amts)kommunale medfinansiering) Børne- og familiepuljen Februar 1999 9.Evt. bemærkninger:
10. Underskrift af bevillingsansvarlig: (Rubrikken skal udfyldes) Dato________________________Underskrift___________________________________  

______ _____________________________________________ Underskrivers navn (maskinskrevet eller blokbogstaver) Februar 1999 Børne- og familiepuljen Bilag 2 Følgeskrivelse Samtlige kommuner og amtskommuner 3. februar 1999 Børn, unge og familie,  

 6.kt.
J.nr.: 87170-3 grh Hermed fremsendes vejledning og ansøgningsskema til  

 brug for den forestående ansøgningsrunde om økonomisk  

 støtte til lokale udviklingsprojekter i indsatsen over for de svagest  

 stillede børn, unge og familer.
I forhold til sidste år er DASK-puljen  

 ophørt, men målgruppen de mest udstødte unge vil kunne  

 omfattes af OPS-puljen, der til og med år 2000 kan bruges til at  

 støtte projekter for børn og unge med uhensigtsmæssig  

 adfærd.
Det er også værd at mærke sig, at FAK-puljen  

 løber ud med udgangen af  1999. Hvordan billedet herefter vil tegne  

 sig, er det endnu ikke muligt at sige noget om.
 Ansøgningsfristen er den 1. april 1999.
