(Til de borgerlige vielsesmyndigheder) I henhold til § 17 i lov nr. 193 af 29. april 1981 om personnavne  

 fastsættes følgende:
§ 1.  Ifølge lovens § 4, stk. 1, beholder en person  

 sit efternavn ved indgåelse af ægteskab.
En part kan over for  

 vielsesmyndigheden (eller prøvelsesmyndigheden) anmelde, at vedkommende efter  

 vielsen med den anden parts samtykke ønsker at antage dennes efternavn som  

 giftenavn, medmindre navnet er erhvervet på grundlag af ægteskab.
 Stk. 2.  En part, der ved indgåelse af ægteskab antager  

 den anden parts efternavn som giftenavn, kan over for vielsesmyndigheden  

 anmelde, at vedkommende anvender eget efternavn som mellemnavn foran  

 giftenavnet.
 Stk. 3.  Notering foretages i anmærkningsrubrikken i  

 ægteskabsbogen og dens duplikat om de i stk. 1 og 2 nævnte anmeldelser.
 Stk. 4.  Den foreskrevne meddelelse til folkeregistret  

 om vielsen skal indeholde oplysning om ægtefællernes navn efter vielsen.
 § 2.  En ægtefælle kan under ægteskabet ved anmeldelse  

 til vielsesmyndigheden med den anden ægtefælles samtykke antage dennes  

 efternavn som giftenavn, medmindre efternavnet er erhvervet på grundlag af  

 ægteskab.
Stk. 2.  Ifølge lovens § 4, stk. 2, kan den, der bærer  

 et giftenavn, ved anmeldelse til vielsesmyndigheden genantage det efternavn,  

 vedkommende bar ved ægteskabets indgåelse.
Dette gælder, selv om navnet er et  

 giftenavn.
Endvidere kan anmeldelse om genantagelse af eget efternavn ske til  

 vielsesmyndigheden.
Bestemmelserne i 1. og 2. pkt. gælder, uanset om  

 ægteskabet er opløst.
 Stk. 3.  En person, der bærer et giftenavn, kan over for  

 vielsesmyndigheden såvel under ægteskabet som efter ægteskabets opløsning  

 anmelde, at vedkommende anvender eget efternavn som mellemnavn foran  

 giftenavnet.
 Stk. 4.  Der foretages notering i ægteskabsbogens  

 anmærkningsrubrik om de i stk. 1-3 nævnte anmeldelser.
Stk. 5.  Såfremt duplikatet af ægteskabsbogen ikke er  

 afleveret til landsarkivet, foretages tilsvarende notering i duplikatet.
Er  

 duplikatet afleveret, sendes der meddelelse til arkivet om den stedfundne  

 anmeldelse med anmodning om notering i duplikatets anmærkningsrubrik.
 Stk. 6.  På begæring udstedes ny vielsesattest med det  

 nye navn.
 § 3.  Meddelelse om anmeldelse efter § 2, stk. 1 og 2,  

 om gift eller tidligere gift persons navneforandring sendes til  

 folkeregistret på dertil udarbejdet blanket.
 Stk. 2.  Meddelelse om anmeldelse efter § 2, stk. 3,  

 sendes til folkeregistret.
 § 4.  Cirkulæret træder i kraft den 1. april 1982.
 Stk. 2.  Fra den 1. april 1982 ophæves cirkulære nr. 271  

 af 22. december 1961 om gifte kvinders slægtsnavn.
