(Til kommunerne, overøvrigheden og  

 politiet) § 1.  I tilslutning til cirkulære herfra nr. 266 af  

 20. december 1968 om ændring af lov om dansk indfødsret skal man meddele, at  

 der den 15. januar 1969 er indgået aftale mellem Danmark, Finland, Norge og  

 Sverige om gennemførelse af bestemmelserne i § 10 i lov om dansk indfødsret  

 og af de tilsvarende bestemmelser i de finske, norske og svenske love om  

 statsborgerret.
Den danske tekst til denne overenskomst er trykt som bilag  

 til nærværende cirkulære.
 Stk. 2.  Der er herefter den 17. januar 1969 udfærdiget  

 kongelig anordning (* 1), ifølge hvilken de i § 10 i lov om dansk indfødsret,  

 som ændret ved lov nr. 399 af 11. december 1968, under A, B og C indeholdte  

 bestemmelser med virkning fra den 1. januar 1969 skal finde anvendelse i  

 forhold til Finland, Norge og Sverige; med virkning fra samme dato er  

 anordning nr. 522 af 22. december 1950 blevet ophævet.
 § 2.  Idet man henviser til cirkulære herfra nr. 264  

 af 28. december 1950, skal man meddele, at fra den 1. januar 1969 er således  

 - foruden Norge og Sverige - tillige Finland »aftaleland« i henhold  

 til indfødsretslovens § 10. Om betydningen heraf skal man foruden til  

 cirkulærerne herfra nr. 266 af 20. december 1968 og nr. 237 af 24. november  

 1950 tillige henvise til cirkulære herfra nr. 238 af 25. november 1950  

 angående erhvervelse (generhvervelse) af dansk indfødsret ved afgivelse af  

 erklæring, idet disse cirkulærer med de forandringer, der følger af loven af  

 11. december 1968, fremdeles vil være at anvende ved behandlingen af sager  

 vedrørende dansk indfødsret.
 Stk. 2.  Man gør dog herved opmærksom på bestemmelsen i  

 sidste stk. af afsnit III A i cirkulæret af 25. november 1950; denne  

 bestemmelse ændres som følge af den nye bestemmelse i indfødsretslovens § 10  

 A, stk. 2, således, at sager, hvor den erklærende har haft bopæl i aftaleland  

 forud for sit fyldte 16. år eller i et tidsrum, der ligger 5 år forud for  

 erklæringens afgivelse, vil være at forelægge for indenrigsministeriet.
 § 3.  I denne forbindelse skal man meddele, at  

 indenrigsministeriet med hensyn til citering af indfødsretsloven vil finde  

 det mest hensigtsmæssigt, at dette sker ved, at der - i stedet for som hidtil  

 at henvise til lov nr. 252 af 27. maj 1950 - fremtidigt henvises til: Lov om  

 dansk indfødsret, jfr. lovbekendtgørelse nr. 409 af 17. december 1968.
 § 4.  Endelig skal man meddele, at det er  

 indenrigsministeriets hensigt senere, at udarbejde nye formularer til de  

 beviser, som kan udfærdiges af overøvrigheden (i København af magistraten) i  

 henhold til cirkulæret af 25. november 1950; indtil da bedes de nu  

 foreliggende formularer anvendt med de fornødne ændringer, jfr. § 3 ovenfor.
Stk. 2.  Indenrigsministeriet vil ligeledes senere  

 udarbejde nye skemaer til brug ved afgivelse af erklæring om erhvervelse af  

 dansk indfødsret.
Man skal herved anmode om, at der i forbindelse med  

 udlevering af de hidtil anvendte skemaer fremtidigt må blive ydet særlig  

 vejledning med hensyn til de ændrede bestemmelser i indfødsretslovens § 3, §  

 10 A og § 10 B i overensstemmelse med cirkulæret herfra af 20. december 1968.
 INDENRIGSMINISTERIET, DEN 21. JANUAR  

 1969.
 P.M.V.
 Zeuthen.
 /Lollesgaard.
 Bilag.
OVERENSKOMST mellem Danmark, Finland, Norge og Sverige om gennemførelse af visse  

 bestemmelser om statsborgerret.
(Udelades her) (* 1) Jfr. nr. 20 i Lovtidende A 1969, side 52. (U.a.).
