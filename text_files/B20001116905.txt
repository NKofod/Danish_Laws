Bestemmelser om praktisk uddannelse til  

 flyveledercertifikat m.m. (BL 6-95, 3. udg.) I medfør af I medfør af § 73 og § 149, stk.  

 10, i lov om luftfart, jf. lovbekendtgørelse nr. 373 af 4. juni 1997,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 810 af 19. november 1998 om  

 delegation af beføjelser til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
 1.
Referencedokumenter 1.1 BL 6-70, Bestemmelser om flyveledercertifikat, seneste  

 udgave.
 1.2 BL 6-94, Bestemmelser om teoretisk uddannelse til  

 flyveledercertifikat m.m., seneste udgave.
 2.
Anvendelsesområde Denne BL fastsætter bestemmelser for a.
tilladelse til lufttrafiktjenesteenheder til praktisk uddannelse i  

 flyvekontrol-, flyveinformations- og alarmeringstjeneste, b.
godkendelse af chefinstruktører ved sådanne  

 lufttrafiktjenesteenheder, c.
lufttrafiktjenesteenhedens og chefinstruktørens ansvar, d.
praktisk uddannelse for udstedelse af flyveledercertifikat, jf.
BL 6-70,  

 for 1.
tårnkontroltjeneste, 2.
tårnkontroltjeneste med anvendelse af radar, 3.
indflyvningskontroltjeneste, 4.
indflyvningskontroltjeneste med anvendelse af radar, 5.
indflyvningskontroltjeneste med præcisionsradarindflyvning  

 (PAR-indflyvning), 6.
områdekontroltjeneste og 7.
 områdekontroltjeneste med anvendelse af radar.
 3.
Tilladelse til lufttrafiktjenesteenheder 3.1 En lufttrafiktjenesteenhed, der er omfattet af denne  

 BL, skal have tilladelse af Statens Luftfartsvæsen til praktisk  

 uddannelse i den pågældende kategori af flyvekontroltjeneste.
 3.2 Ansøgning om tilladelse til praktisk uddannelse  

 skal være vedlagt oplysninger om følgende:
 a.
Lufttrafiktjenesteenhedens navn og adresse, samt hvem der er  

 økonomisk ansvarlig for enheden.
Er denne et aktieselskab eller  

 anpartsselskab, skal udskrift fra Erhvervs- og Selskabsregistret  

 vedlægges.
Drives enheden i anden selskabsform eller i form af et  

 sameje, skal dokumentation herfor vedlægges.
 b.
 Chefinstruktørens navn.
 c.
 Undervisningsudstyr.
 d.
 Uddannelsesprogrammer, som beskriver, hvorledes de uddannelser, som  

 enheden søger tilladelse til at udføre, agtes  

 gennemført.
 3.2.1 Uddannelsesprogrammer skal godkendes af Statens  

 Luftfartsvæsen.
 3.3 Tilladelsen gives for én eller flere af de  

 praktiske uddannelser, der er krævet af Statens Luftfartsvæsen  

 for at opnå flyveledercertifikat.
 3.4 En tilladelse udstedes gældende for 1 år  

 og kan derefter fornys for 3 år ad gangen.
 3.5 En tilladelse til praktisk uddannelse i flyvekontrol-,  

 flyveinformations- og alarmeringstjeneste bortfalder, hvis  

 lufttrafiktjenesteenheden ikke længere har ansat en  

 chefinstruktør, der er godkendt af Statens Luftfartsvæsen, jf.  

 afsnit 4.
 4.
Godkendelse af chefinstruktør 4.1 Den praktiske uddannelse ved en  

 lufttrafiktjenesteenhed skal ledes af en chefinstruktør, der er  

 godkendt af Statens Luftfartsvæsen.
4.2 En godkendelse som chefinstruktør til praktisk  

 uddannelse er betinget af, a.
at ansøgeren er indehaver af et gyldigt flyveledercertifikat, der  

 giver ret til at udøve tjeneste ved den pågældende  

 enhed, b.
at ansøgeren i mindst 3 år har beskæftiget sig med  

 udøvelse af den pågældende kategori af  

 flyvekontroltjeneste i Statens Luftfartsvæsen eller i en anden  

 offentlig myndighed eller i et privat foretagende, der har tilladelse til at  

 drive lufttrafiktjeneste, c.
at ansøgeren er heltidsansat i et foretagende, der har tilladelse  

 til at drive lufttrafiktjeneste, og d.
 at ansøgeren af Statens Luftfartsvæsen anses for egnet til at  

 varetage hvervet.
4.3 En godkendelse som chefinstruktør vil blive  

 tilbagekaldt, a.
hvis lufttrafiktjenesteenheden eller chefinstruktøren anmoder  

 herom, b.
hvis chefinstruktøren ikke længere opfylder kravene i pkt.  

 4.2, c.
hvis chefinstruktøren groft eller gentagne gange  

 tilsidesætter sine pligter efter denne BL, eller d.
 hvis retten til at udøve virksomheden som chefinstruktør  

 frakendes i medfør af straffelovens § 79.
 4.4 En godkendelse som chefinstruktør bortfalder,  

 hvis Statens Luftfartsvæsen tilbagekalder vedkommende  

 lufttrafiktjenesteenheds tilladelse som uddannelsessted, jf. pkt. 3.1.
 5.
Ansvar 5.1 Lufttrafiktjenesteenheden skal sikre, a.
at enheden råder over lokaler, der er anvendelige til briefing,  

 debriefing og administration af den praktiske uddannelse, b.
at enheden råder over udstyr, der er anvendeligt for den  

 pågældende form for uddannelse, c.
at de regler, der eventuelt er fastsat af andre myndigheder i forbindelse  

 med undervisningen, er opfyldt, d.
at der for hver elev foreligger dokumentation for den uddannelse, eleven  

 har gennemgået ved lufttrafiktjenesteenheden, samt for de resultater,  

 der er opnået herunder, e.
at dokumentationen opbevares af lufttrafiktjenesteenheden i mindst 2  

 år efter uddannelsens afslutning, og f.
 at Statens Luftfartsvæsen omgående underrettes, hvis  

 forudsætningerne for lufttrafiktjenesteenhedens tilladelse ikke  

 længere er til stede, eller hvis der sker væsentlige  

 ændringer i lufttrafiktjenesteenhedens ejerforhold.
5.2 Chefinstruktøren skal sikre, a.
at undervisningen foretages af instruktører, der er egnet og  

 behørigt certificerede til kategorien af flyvekontroltjeneste ved den  

 pågældende lufttrafiktjenesteenhed, b.
at uddannelsesprogrammer udarbejdes, ajourføres og indsendes til  

 Statens Luftfartsvæsen, c.
at instruktørerne til enhver tid er orienteret om uddannelsesplaner  

 og -programmer, elevens standpunkt og videre uddannelsesforløb, samt  

 at der foregår en standardisering af instruktørernes  

 virksomhed, d.
at undervisningen tilrettelægges således, at eleven får  

 maksimalt udbytte af denne, e.
at undervisningens indhold og omfang i øvrigt er i overensstemmelse  

 med de godkendte uddannelsesplaner og de bestemmelser, der er fastsat af  

 Statens Luftfartsvæsen for den pågældende uddannelse,  

 og f.
 at der udstedes bevis for, at eleven har gennemgået den praktiske  

 uddannelse med tilfredsstillende resultat ved den pågældende  

 lufttrafiktjenesteenhed.
 6.
Praktisk uddannelse 6.1 For at kunne deltage i den praktiske uddannelse til  

 flyveledercertifikat skal den tilsvarende teoretiske prøve være  

 bestået og have bevaret sin gyldighed, jf.
BL 6-94.
 6.2 Uddannelsen skal omfatte de emner, der er nævnt  

 i afsnit 7, og skal gennemføres som en teoretisk undervisning samt som  

 praktisk indøvning på flyvelederposition.
 6.3 Forud for hver lektion skal instruktøren give  

 eleven en briefing om lektionens teoretiske og praktiske aspekter.
 6.4 Efter hver lektion skal instruktøren give  

 eleven en debriefing.
 6.5 Efter hver lektion, som eleven har gennemført,  

 føres en daglig log, som skal indeholde oplysning om position og  

 tidsrum, samt bemærkninger om indøvningens forløb.
 6.6 Daglig log underskrives af eleven og den  

 pågældende instruktør.
 7.
Uddannelsesprogram 7.1 De praktiske uddannelser skal ske efter godkendte  

 uddannelsesprogrammer, jf. pkt. 3.2.1.
 7.2 De praktiske uddannelser skal mindst omfatte  

 følgende fag og emner:
7.2.1 Grunduddannelse a.
Dokumenter 1.
 Tjenesteforskrifter.
 2.
 ATS-bestemmelser.
 3.
 Særlige bestemmelser, aftaler, kutymer.
 4.
 Alarmeringsplaner.
 5.
 Checklister.
6 Driftshåndbøger.
 b.
Geografi 1.
 Lokalgeografi.
 2.
 Områdegeografi.
 c.
Udstyr 1.
 Betjening af udstyr.
 2.
 Operationelle begrænsninger.
 3.
 Nødudstyr.
 4.
 Fejlmelding af udstyr.
7.2.1.1 Tårnkontroltjeneste 7.2.1.1.1 Tårnkontroltjeneste for flyvepladstrafik  

 uden anvendelse af radar Den praktiske indøvning skal have en varighed af  

 mindst 20 vagter og skal omfatte følgende emner:
 1.
 Flyvekontroltjeneste for flyvepladstrafik.
 2.
 Luftfartøjer, der gennemflyver ansvarsområdet.
 3.
 Flyveinformations- og alarmeringstjeneste.
7.2.1.1.2 Tårnkontroltjeneste for flyvepladstrafik  

 med anvendelse af radar Den praktiske indøvning skal have en varighed af  

 mindst 60 vagter og skal omfatte følgende emner:
 1.
 Flyvekontroltjeneste for flyvepladstrafik.
 2.
 Luftfartøjer, der gennemflyver ansvarsområdet.
 3.
 Flyveinformations- og alarmeringstjeneste.
7.2.1.1.3 Tårnkontroltjeneste for flyvepladstrafik  

 på manøvreområdet uden anvendelse af radar Den praktiske indøvning skal have en varighed af  

 mindst 20 vagter og skal omfatte følgende emner:
 1.
 Flyvekontroltjeneste for flyvepladstrafik på  

 manøvreområdet.
 2.
 Flyveinformations- og alarmeringstjeneste.
7.2.1.1.4 Tårnkontroltjeneste for flyvepladstrafik  

 på manøvreområdet med anvendelse af radar Den praktiske indøvning skal have en varighed af  

 mindst 60 vagter og skal omfatte følgende emner:
 1.
 Flyvekontroltjeneste for flyvepladstrafik på  

 manøvreområdet.
 2.
 Flyveinformations- og alarmeringstjeneste.
7.2.1.2 Indflyvningskontroltjeneste 7.2.1.2.1 Indflyvningskontroltjeneste uden anvendelse af  

 radar Den praktiske indøvning skal have en varighed af  

 mindst 60 vagter og skal omfatte følgende emner:
 1.
 Flyvekontroltjeneste for ankommende og afgående kontrollerede  

 flyvninger.
 2.
 Luftfartøjer, der gennemflyver ansvarsområdet.
 3.
 Flyveinformations- og alarmeringstjeneste.
7.2.1.2.2 Indflyvningskontroltjeneste med anvendelse af  

 radar Den praktiske indøvning skal have en varighed af  

 mindst 60 vagter og skal omfatte følgende emner:
 1.
 Flyvekontroltjeneste for ankommende og afgående kontrollerede  

 flyvninger.
 2.
 Luftfartøjer, der gennemflyver ansvarsområdet.
 3.
 Flyveinformations- og alarmeringstjeneste.
7.2.1.2.3 Indflyvningskontroltjeneste med  

 præcisionsradarindflyvning (PAR-indflyvning) Den praktiske indøvning skal omfatte mindst 200  

 præcisionsindflyvninger, hvoraf højst 100 indflyvninger må  

 foretages i simulator godkendt af Statens Luftfartsvæsen.
7.2.1.3 Områdekontroltjeneste 7.2.1.3.1 Områdekontroltjeneste uden anvendelse af  

 radar Den praktiske indøvning skal have en varighed af  

 mindst 60 vagter og skal omfatte følgende emner:
 1.
 Flyvekontroltjeneste for kontrollerede flyvninger inden for  

 kontrolområder.
 2.
 Flyveinformations- og alarmeringstjeneste.
7.2.1.3.2 Områdekontroltjeneste med anvendelse af  

 radar Den praktiske indøvning skal have en varighed af  

 mindst 60 vagter og skal omfatte følgende emner:
 1.
 Flyvekontroltjeneste for kontrollerede flyvninger inden for  

 kontrolområder.
 2.
 Flyveinformations- og alarmeringstjeneste.
7.2.1.3.3 Flyveinformations- og alarmeringstjeneste uden  

 anvendelse af radar Den praktiske indøvning skal have en varighed af  

 mindst 60 vagter og skal omfatte følgende emner:
 1.
 Navigationsassistance.
 2.
 Undvigerådgivning.
 3.
 Flyveinformations- og alarmeringstjeneste.
7.2.1.3.4 Flyveinformations- og alarmeringstjeneste med  

 anvendelse af radar Den praktiske indøvning skal have en varighed af  

 mindst 60 vagter og skal omfatte følgende emner:
 1.
 Navigationsassistance.
 2.
 Undvigerådgivning.
 3.
 Flyveinformations- og alarmeringstjeneste.
 7.3 For en praktisk uddannelse, der kombinerer uddannelsen  

 til flere kategorier af flyvekontroltjeneste, fastsætter Statens  

 Luftfartsvæsen for hver enkelt lufttrafiktjenesteenhed antallet af  

 indøvningsvagter for den kombinerede uddannelse.
 7.4 Eleven skal efter endt praktisk uddannelse være  

 i stand til på en sikker, smidig og hensigtsmæssig måde og  

 ved anvendelse af det udstyr, som certifikatet giver rettighed til, at  

 udøve den pågældende kategori af flyvekontroltjeneste ved  

  den pågældende lufttrafiktjenesteenhed i overensstemmelse med de  

 bestemmelser, som Statens Luftfartsvæsen har fastsat herfor.
 8.
Bedømmelse 8.1 Bedømmelse af eleven foregår som en  

 daglig vurdering suppleret med standpunktsrapporter for hver væsentlig  

 del af et uddannelsesforløb.
Bedømmelsen skal slutte med en  

 endelig standpunktsrapport, der skal indeholde en vurdering af, om eleven har  

 opnået de fornødne færdigheder.
 8.2 Bevis for, at eleven har afsluttet den praktiske  

 uddannelse med et tilfredsstillende resultat, udstedes og underskrives af  

 chefinstruktøren ved den lufttrafiktjenesteenhed, hvor uddannelsen har  

 fundet sted.
 8.2.1 Beviset skal indeholde oplysning om, hvornår  

 den praktiske uddannelse er afsluttet, samt om de resultater, der er  

 opnået.
 9.
Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
 10.
Klageadgang Afgørelser  truffet  af  Statens  

  Luftfartsvæsen efter bestemmelserne i denne BL kan påklages til  

 Trafikministeriet.
 11.
Straf 11.1 Overtrædelse af bestemmelserne i afsnit 5  

 straffes med bøde.
 11.2 For overtrædelser begået af selskaber  

 m.v. (juridiske personer) kan der pålægges strafansvar efter  

 reglerne i straffelovens 5. kapitel, jf. luftfartslovens § 149, stk. 14.
 12.
Ikrafttræden 12.1 Denne BL træder i kraft den 15. april 2000.
 12.2 Samtidig ophæves BL 6-95, 2. udgave af 7. april  

 1997.
