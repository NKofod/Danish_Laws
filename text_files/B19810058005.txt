 I medfør af § 9, stk. 1, i lov nr. 311 af 9. juni 1971 om offentlig  

 sygesikring, jfr. lovbekendtgørelse nr. 94 af 9. marts 1976, som ændret ved  

 lov nr. 272 af 10. juni 1981 fastsættes:
§ 1.  Tilskud til behandling hos fysioterapeut på  

 klinik kan kun ydes, hvis klinikken er godkendt af amtsrådet, i Københavns og  

 Frederiksberg kommuner af kommunalbestyrelsen.
Sundhedsstyrelsen fastsætter  

 regler for klinikkens indretning.
Herom gælder følgende:
 1. Hvis klinikken udgør en del af en privat bolig,  

 skal der være særskilt indgang til klinikken, og der skal være effektiv  

 adskillelse mellem kliniklokaler og privat benyttede lokaler.
 2. Det kræves almindeligvis, at adgangen til klinikken  

 er egnet for bevægelseshæmmede.
 3. Klinikken skal have et samlet areal af mindst 35  

 m2. Hvert enkelt behandlingslokales rumfang skal udgøre mindst 15 m3 pr.  

 tilstedeværende person inklusive personale og i alle tilfælde mindst 30 m3.
 4. Loftshøjden skal være mindst 2,50 m.
5. Klinikkens gulv skal ligge i terrænhøjde eller  

 derover.
Dette gælder dog ikke for lokaler, der i forvejen anvendes som  

 terapilokaler i plejehjem og lignende institutioner.
 6. Der skal være tilstrækkelig plads til gangtræning.
 7. Der skal være tilstrækkelig dagslysadgang.
 8. Klinikken skal have effektiv ventilation.
9. Der skal være håndvask i behandlingsrummet.
I  

 særlige tilfælde kan bortses herfra, såfremt der er håndvask, som er  

 umiddelbart tilgængelig.
10. Der skal være et tilstrækkeligt antal let  

 tilgængelige, velindrettede toiletter med håndvask.
Disse toiletter skal være  

 forbeholdt patienterne og have adgang direkte fra klinikken.
 11. Gulvbelægningen skal være skridsikker og vaskbar.
 12. Der skal forefindes:
 § 2.  Under særlige omstændigheder kan der ved  

 godkendelse tillades afvigelser fra de foran anførte krav, såfremt det på  

 grundlag af embedslægens udtalelse skønnes, at afvigelserne er af uvæsentlig  

 betydning for klinikkens egnethed.
 § 3.  Bekendtgørelsen træder i kraft den 1. januar  

 1982.
 Stk. 2.  Om godkendelse af klinikker, der er etableret  

 før 1. januar 1982, fastsætter socialministeren nærmere regler.
