§ 1 I Direktoratet for Arbejdsløshedsforsikringens bekendtgørelse nr. 68 af  

 29. januar 1992 om ret til efterløn for medlemmer, der har haft forsikrings-  

 og beskæftigelsesperioder i udlandet, på Færøerne eller i Grønland foretages  

 følgende ændringer:
 1. Efter § 3 indsættes som ny § 4:
»§ 4.  Et medlem, der under midlertidigt ophold i  

 Grønland har været medlem af en dansk arbejdsløshedskasse efter reglerne  

 herom, kan medregne arbejdsperioder fra Grønland og forsikringsperioder i en  

 dansk kasse til opfyldelse af betingelserne i arbejdsløshedsforsikringslovens  

 § 75 b, stk. 1, nr. 2 og 3, jf. stk. 2, for ret til efterløn.« 2. Efter § 3 indsættes som ny bestemmelse:
»§ 4 a.  Et medlem, der under midlertidigt ophold  

 på Færørerne har været medlem af den færøske arbejdsløshedsforsikring eller  

 har bevaret sit medlemskab af en dansk arbejdsløshedskasse efter reglerne  

 herom, kan medregne forsikrings- og arbejdsperioder fra Færøerne og  

 forsikringsperioder i en dansk kasse til opfyldelse af  

 arbejdsløshedsforsikringslovens § 75 b, stk. 1, nr. 2 og 3, jf. stk. 2, for  

 ret til efterløn.« § 2 Bekendtgørelsen træder i kraft den 4. maj 1993.
