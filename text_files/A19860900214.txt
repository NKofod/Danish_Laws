 Denne datasammenskrivning omfatter lov nr. 91 af 29. marts  

 1924 om indkvartering med de ændringer, der følger af lov nr. 64 af 27. marts  

 1929, lov nr. 475 af 22. december 1939, lov nr. 137 af 20. april 1959, lov  

 nr. 162 af 27. maj 1964 og lov nr. 175 af 30. april 1969 § 6.
§§1 - 17: Ophævet EKSTRAORDINÆR INDKVARTERING.
 § 18.  Bestemmelserne om ekstraordinær indkvartering  

 kommer til anvendelse, når militære styrker skal indkvarteres udenfor deres  

 garnison, samt ved indkvartering af det personale, der udsendes af  

 generalstaben til topografiske arbejder.
 I sådanne tilfælde skal der på begæring af vedkommende militære myndighed  

 ved den civile øvrigheds mellemkomst af ejere og brugere af faste ejendomme  

 på det sted, hvor indkvarteringen skal foregå, ydes de militære styrker  

 følgende fornødenheder:
1. Kvarter - med eller uden bespisning - til samtlige  

 til den militære styrke hørende personer samt skrivestuer, 2. staldrum til samtlige til den militære styrke  

 hørende heste, 3. vagt- og arrestlokaler, værksteder, magasiner m.m., 4. sygelokaler 5. samlings- og øvelsespladser, alt således som det nærmere er bestemt i denne lov eller fastsat ved de  

 med hjemmel i denne udstedte administrative bestemmelser, og mod den  

 godtgørelse fra staten, som fastsættes i denne lov.
 Bestemmelserne om ekstraordinær indkvartering kommer også til anvendelse,  

 når militære styrker, der indkaldes i anledning af formering af  

 sikringsstyrke eller mobilisering, skal indkvarteres i den kommune, hvor de  

 har garnison, forsåvidt styrken og de til samme hørende heste m.m. ikke kan  

 anbringes i kvarterer og staldrum m.m., som er tilvejebragt af kommunen i  

 henhold til §§ 2, første stk., og 6, første stk., jfr. tredie stk. i nævnte  

 paragraffer.
 Bestemmelserne om ekstraordinær indkvartering finder ikke anvendelse på  

 enkeltrejsende militærpersoner. jfr. dog første stk. i slutningen.
 KVARTERER.
 § 19.  Følgende kvarterer skal stilles til rådighed:
 For en generalløjtnant og en generalmajor og dermed ligestillede 3  

 værelser til eget brug, 2 værelser til stabschefen, samt 2 skrivestuer.
 For generalauditøren 3 værelser til eget brug samt 1 skrivestue.
 For en oberst og oberstløjtnant og dermed ligestillede 2 værelser til eget  

 brug samt 1 skrivestue.
 For alle andre befalingsmænd og ligestillede med undtagelse af kornetter  

 (jfr. dog § 20, sidste stk.), korporaler, underkorporaler og dermed  

 ligestillede samt for auditører 1 værelse til eget brug, og for  

 underafdelingschefer, afdelingsintendanter, afdelingslæger og  

 afdelingsdyrlæger yderligere en skrivestue (lægestue).
 For en befalingsmand og ligestillet af officers- eller officiantgruppen,  

 der fungerer i den højere stilling end den, der svarer til hans grad, kan  

 kræves samme kvarter som for den, der normalt beklæder stillingen.
 Kvartererne skal være forsynet med en seng for hver af de indkvarterede,  

 passende møbler samt belysningsmidler.
 Der skelnes mellem vinterkvarter i tiden fra 15. oktober til 14. maj og  

 sommerkvarter i tiden fra 15. maj til 14. oktober.
I vinterkvarterer skal forefindes kakkelovne eller varmeapparat.
Det  

 påhviler kvarterværten at levere det fornødne belysnings- og  

 brændselsmateriale.
 Til det personale, der udsendes af generalstaben til topografiske  

 arbejder, skal vinterkvarter ydes i tiden fra 1. september til 14. maj.
§20. Som vinterkvarter til kornetter, korporaler, underkorporaler og  

 dermed ligestillede samt menige i tiden fra 15. oktober til 14. maj skal ydes  

 soveplads i et til beboelse egnet sundt og tørt lokale, der skal være  

 forsynet med en seng med sengetøj pr. mand.
De indkvarterede skal derhos have  

 adgang til et opvarmet og oplyst værelse.
I sommerkvarter i tiden fra 15. maj til 14. oktober kan til de omhandlede  

 personer kun kræves et tæt og tørt lokale forsynet med fornødent liggestrå og  

 så vidt muligt et tæppe eller dækken pr. mand.
I de tilfælde, hvor  

 krigsministeriet skønner det nødvendigt, skal der dog ydes soveplads i et til  

 beboelse egnet sundt og tørt lokale, der skal være forsynet med en seng med  

 sengetøj pr. mand.
 Kvartererne skal i fornødent omfang holdes oplyst af kvarterværten.
 Til kornetter, der er delingsførere, skal der ydes kvarter efter  

 bestemmelsen i § 19.
 § 21.  Kvarterværterne er forpligtigede til at anvise  

 de indkvarterede køkkenlejlighed og kogekar til fri afbenyttelse samt levere  

 det til madlavningen fornødne brændsel.
Finder indkvartering sted med bespisning, kan denne være enten  

 fuldkostforplejning eller alene middagskost.
Er den indkvarterede styrke på  

 over 6 mand, må den selv tilberede maden.
Ved uenighed om forplejningens  

 beskaffenhed skal den af krigsministeriet til enhver tid fastsatte norm for  

 henholdsvis en fuldkostportion og en middagsportion tjene som målestok.  

 Befalingsmænd og ligestillede kan kun forlange forplejning lige med  

 mandskabet.
§ 22.  Indenrigsministeren fastsætter, hvilken  

 betaling der skal svares for de i §§ 19-21 omhandlede ydelser.
Taksterne  

 fastsættes således, at der gives dækning for de udgifter, som normalt vil  

 være forbundet med leveringen af de pågældende ydelser.
§ 23.  Under sammentrængt kantonnement skal kravene  

 til kvarterer i henhold til § 19 og § 20, 1. stk. og 2. stk., 2. punktum  

 lempes efter forholdende.
Udkræves et af de i § 19 omhandlede kvarterer kun  

 for et tidsrum, der må antages ikke at ville strække sig ud over 14 dage, må  

 de pågældende nøjes med de kvarterer, som efter omstændighederne kan anvises.
STALDRUM § 24.  De militære myndigheder kan kræve staldrum for  

 samtlige de til den indkvarterede styrke hørende heste.
Staldrummet skal være  

 forsynet med staldrekvisitter og om fornødent med belysningsmidler.  

 Kvarterværten skal levere strøelse og belysningsmateriale (petroleum, gas,  

 elektricitet).
 Under sammentrængt kantonnement anvises i lader, vognskure og lignende  

 lokaliteter.
Som godtgørelse for disse ydelser betaler staten 15 øre daglig for hver  

 hest; dog ydes der ingen godtgørelse for staldrum, der kun benyttes 1 døgn,  

 medmindre den pågældende samtidig har anden indkvartering, der giver ham krav  

 på godtgørelse i henhold til § 22. Gødningen tilfalder kvarterværten uden  

 vederlag.
Afgives stalden som sygestald, betales den nævnte godtgørelse for  

 hvert spiltov i stalden, uanset om det måtte være benyttet.
 VAGTSTUER OG ARRESTER, VÆRKSTEDSLEJLIGHED M.V., MAGASINER OG SKURE.
§ 25.  De militære myndigheder kan kræve sig overladt  

 brugen af lokaler, der er egnede til vagtstuer og arrestlokaler.
Til  

 Vagtstuer og Arrester skal af den, der afgiver dem leveres fornødent lys og  

 brændsel.
Derimod påhviler det militæret selv at tilvejebringe det særlige  

 inventar (borde, bænke m. v.), som måtte udkræves til brug i vagten og  

 arresten.
 For benyttelse af lokaler som vagtstuer og arrester betaler staten en  

 passende godtgørelse.
 § 26.  Smedier og andre værksteder skal i fonødent  

 omfang stilles til rådighed for hærens bøssemagere og øvrige håndværkere.  

 Uden ejerens indvilgelse må disse dog kun, når det er uomgængelig nødvendigt  

 og efter afdelingschefens bestemmelse i det enkelte tilfælde, gøre brug af  

 maskiner, værktøj, kul, andet brændselsmateriale eller elektrisk kraft.
Som godtgørelse for brug af værkstedet samt for slid på værktøj ydes en  

 passende erstatning.
Forbrug af kul, andet brændselsmateriale eller elektrisk  

 kraft erstattes efter dagspris.
 § 27.  De militære myndigheder kan i fornødent onmfang  

 kræve sig overladt brugen af magasiner og skure med en passende godtgørelse.
 § 28.  Ophævet.
 SAMLINGS- OG ØVELSESPLADSER.
 § 29.  Militæret kan kræve sig overladt brugen af de  

 til samlings- og øvelsespladser fornødene arealer; dog bør besåede arealer,  

 lucernemarker og første års græsmarker så vidt muligt skånes for sådan  

 anvendelse.
 Staten yder en passende godtgørelse for den ved benyttelsen forvoldte  

 skade.
 § 30.  De ekstraordinære indkvarteringsydelser  

 rekvireres af vedkommende militære myndighed hos kommunalbestyrelsen.
 Kommunalbestyrelsen tilvejebringer derefter de omhandlede  

 indkvarteringsydelser ved ligning på de personer, der som ejere, lejere eller  

 i anden egenskab har rådighed over lokaler eller arealer som de udkrævede.
 Det bør herved iagttages, at indkvarteringsbyrden fordeles så vidt muligt  

 ligeligt på alle de nævnte personer i forhold til størelsen af disse  

 lejligheder og udenomsplads samt under hensyn til andre omstændigheder, som  

 herved er egnede til at komme i betragtning.
Ingen er under ekstraordinær indkvartering forpligtet til at afgive  

 lokaler eller genstande, som han behøver til daglig uundværlig brug.
Det  

 samme gælder, hvis afsavnet i væsentlig grad griber forstyrrende ind i hans  

 næring.
 Indkvartering med bespisning kan kun finde sted hos personer, der fører  

 selvstændig husholdning.
§ 31.  Uenighed mellem de militære myndigheder og  

 kommunalbestyrelsen vedrørende den ekstraordinære indkvartering afgøres af  

 vedkommende højere militære myndighed og amtmanden i forening.
Opnås ikke  

 enighed mellem disse om en afgørelse, forelægges sagen for krigsministeriet,  

 der træffer afgørelse efter forhandling med indenrigsministeriet.
Klager fra kvarterværterne over den af kommunalbestyrelsen iværksatte  

 fordeling af indkvarteringsbyrden afgøres af amtsmanden.
Denne afgørelse kan  

 indankes for indenrigsministeriet.
 § 32.  Nærmere bestemmelser om, hvad der henhører til  

 de i det foregående omdelte ekstraordinære indkvarteringsydelser, om  

 godtgørelsen for disse samt om fremgangsmåden ved tilvejebringelsen af de  

 ekstraordinære indkvarteringsydelser fastsættes i en af forsvarsministeren  

 efter forhandling med indenrigsministeren udstedt bekendtgørelse.
 § 33.  Forsvarets og civilforsvarets personel er  

 berettiget til indlæggelse på de kommunale sygehuse på sådanne vilkår, som  

 fastsættes i en mellem forsvarsministeriet og indenrigsministeriet på den ene  

 side og vedkommende kommunale organisationer på den anden side indgået  

 overenskomst.
§ 34.  De kommunale kaserneetablissementer, der i  

 medfør af de hidtil gældende regler om kommunernes  

 indkvarteringsforpligtelser er stillet til forsvarets rådighed, overtages den  

 1. april 1959 af staten.
Overtagelsen finder sted på de mellem vedkommende  

 kommunalbestyrelse og staten derom aftalte vilkår.
De respektive købesummer  

 udredes - for så vidt de ikke erlægges kontant ved statsovertagelsen eller  

 berigtiges ved statens indtræden i de af kommunerne til kaserneformål optagne  

 lån - i løbet af højst 10 år med mindst 1/20 halvårligt, første gang den 1.  

 april 1959. Det til enhver tid skyldige beløb forrentes med 6 pct. p.a.  

 Staten er berettiget til med 3 måneders varsel til en 1. april eller 1.  

 oktober at opsige restgælden helt eller delvis.
Stk. 2.  De med overtagelsen forbundne udgifter efholdes  

 af statskassen og bevilges på finansloven.
Dokumenter, udskrifter, attester  

 etc., der udfærdiges i forbindelse med statsovertagelsen, er fritaget for  

 stempel- og tinglysningsafgifter samt for alle andre afgifter til det  

 offentlige.
§ 35.  Forsvarsministeren bemyndiges til, i tilfælde  

 af krig, at fastsætte sådanne ændringer og tillæg til nærværende lov, som  

 måtte findes nødvendige af hensyn til forsvaret.
Der skal herunder kunne  

 træffes bestemmelse om rekvisition mod passende godtgørelse af genstande og  

 ydelser, der udkræves til hærens eller søværnets behov, og som ikke på anden  

 måde kan tilvejebringes tilstrækkelig hurtigt.
 § 36.  Denne lov træder i kraft den 1. april 1924.
 Fra nævnte tidspunkt ophæves:(Forordning af 15. november 1816 om ordinær  

 indkvartering i købstæderne, lov af 29. december 1850 om godtgørelse for do.,  

 lov af 9. december 1861 om kvarterer med eenmandssenge, Forordning af 9. maj  

 1806 om indkvartering i tilfælde af overordentlige troppesamlinger,  

 Cancellie-plakat af 14. oktober 1809 om do., love af 4. juli 1850, 29. marts  

 1893 og 19. marts 1898 om do., lov af 15. februar 1857 om indkvartering af  

 det personale, der udsendes af generalstaben til topographiske arbejder).
 Endvidere ophæves alle andre tidligere bestemmelser, der er i strid med  

 denne lov.
 Hvorefter alle vedkommende sig have at rette.
