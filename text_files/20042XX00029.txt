Skriftlig fremsættelse (23. februar 2005) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
Forslag til lov om  

 ændring af udlændingeloven, ægteskabsloven og repatrieringsloven (Skærpet  

 straf  

 for ulovlig beskæftigelse, afskaffelse af madkasseordningen, styrkelse af  

 oplysningsgrundlaget i sager om helbredsbetinget humanitær opholdstilladelse,  

 præcisering af Flygtningenævnets uafhængighed, fremhævelse af hensynet til  

 familiens enhed, udvidelse af personkredsen, der kan modtage hjælp efter  

 repatrieringsloven, m.v.) (Lovforslag nr.
L 78).
Lovforslaget har tidligere været fremsat som lovforslag nr.  

 L 149 af 15. december 2004. Lovforslag nr.
L 149 bortfaldt ved nyvalg til  

 Folketinget den 8. februar 2005. Det fremsatte lovforslag er i alt væsentligt  

 identisk med lovforslag nr.
L 149.
 Lovforslaget indebærer i hovedtræk følgende:
   

 	  

 Strafniveauet for  

 udlændinge, der arbejder ulovligt, skærpes mærkbart.
Forslaget indebærer en væsentlig skærpelse af straffen for  

 udlændinge med ulovlig beskæftigelse.
Der foreslås således en fordobling af  

 strafferammen fra bøde eller fængsel indtil seks måneder til bøde eller  

 fængsel  

 indtil et år.
Endvidere tilsigtes en væsentlig forøgelse af bødeniveauet,  

 nemlig fra i dag 400 kr. for den første måned, udlændingen arbejder  

 ulovligt, og derefter stigende med 150 kr. pr. måned til fremover 1.000 kr.  

 for  

 den første måned, udlændingen arbejder ulovligt, og derefter stigende med 500  

 kr. pr. måned.
   

 	  

 Senere tidsubegrænset  

 opholdstilladelse til udlændinge, der arbejder ulovligt.
 Det foreslås, at udlændinge, som er blevet straffet for  

 ulovligt arbejde her i landet, først kan få tidsubegrænset opholdstilladelse  

 efter en karensperiode af 10 års  i gentagelsestilfælde 15 års   

 varighed.  

 Derved sikres det, at udlændinge skal vente længere end ellers (normalt 7 år)  

 på at få tidsubegrænset opholdstilladelse, hvis de har arbejdet ulovligt,  

 f.eks. under behandlingen af deres asylsag.
   

 	  

 Straf for at udøve  

 bistand til, at en udlænding arbejder ulovligt her i landet.
 Efter udlændingeloven straffes den, der bistår en udlænding  

 med at opholde sig ulovligt her i landet, med bøde eller fængsel indtil 2 år.  

 Det foreslås, at også personer, der ved at stille husrum m.v. til rådighed  

 bistår en udlænding med at arbejde ulovligt, straffes med bøde eller fængsel  

 indtil 2 år.
   

 	  

 Afskaffelse af  

 madkasseordningen.
Forslaget indebærer, at madkasserne afskaffes og erstattes  

 af kostpenge.
Det motivationsfremmende element i madkasseordningen  

 videreføres  

 ved, at afviste asylansøgere, der ikke medvirker til udrejsen m.v., ikke får  

 tøj- og lommepenge.
Ordningen om udlevering af supplerende børnekasser til  

 børn  

 i familier, der har været omfattet af madkasseordningen, videreføres.
   

 	  

 Styrkelse af  

 oplysningsgrundlaget i sager om opholdstilladelse af helbredsmæssige grunde.
Lovforslaget indebærer, at Integrationsministeriet uden  

 udlændingens samtykke kan indhente allerede foreliggende helbredsoplysninger  

   

 dvs. journalen udarbejdet af Dansk Røde Kors på asylcentret  i sager om  

 helbredsbetinget humanitær opholdstilladelse.
Endvidere præciseres det, at  

 helbredsforhold som udgangspunkt skal dokumenteres af personer med lægefaglig  

 baggrund.
   

 	  

 Præcisering af  

 Flygtningenævnets uafhængighed.
Europarådets menneskerettighedskommissær har i sin rapport  

 om Danmark bl.a. anført, at Flygtningenævnets uafhængighed bør sikres.
Der  

 har  

 ikke i praksis været tilfælde, der har givet grund til at rejse spørgsmål om  

 uafhængigheden, men ud fra mere principielle overvejelser og for yderligere  

 at  

 understrege Flygtningenævnets uafhængighed foreslås det, at  

 integrationsministeren afskæres fra den formelle mulighed for at udøve  

 indirekte indflydelse på nævnets virksomhed, der følger af kompetencen til at  

 beskikke og genbeskikke nævnsmedlemmer.
Beskikkelseskompetencen flyttes  

 derfor  

 fra integrationsministeren til Flygtningenævnets formandskab.
   

 	  

 Fremhævelse af  

 hensynet til familiens enhed.
Menneskerettighedskommissæren har endvidere bl.a.  

 kritiseret, at forholdet til Danmarks internationale forpligtelser i den  

 danske  

 udlændingelovgivning er reguleret i bemærkningerne til loven.
Denne måde at  

 regulere på er i fuld overensstemmelse med dansk retstradition, men for at  

 undgå misforståelser foreslås det at ændre de relevante regler om  

 familiesammenføring, således at det i selve loven fremhæves, at der ved  

 afgørelsen af de konkrete sager skal tages højde for hensynet til familiens  

 enhed.
   

 	  

 Udvidelse af  

 personkredsen, der kan få økonomisk støtte ved frivillig hjemvenden.
 Det foreslås  som opfølgning på regeringens aftale af 8.  

 november 2004 med Dansk Folkeparti om bl.a. en udvidelse af  

 repatrieringslovens  

 personkreds  at fordoble det formuebeløb, som kommunerne skal se bort  

 fra ved  

 vurderingen af, om en udlænding selv har midler til repatriering, og at  

 nedsætte aldersgrænsen for den personkreds, der kan få støtte.
