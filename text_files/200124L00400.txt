Tilføjelse til betænkning afgivet  

 af Arbejdsmarkedsudvalget den 15. maj 2002 Tilføjelse til betænkning over Forslag til lov om ændring af lov om  

 gennemførelse af deltidsdirektivet [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 20. februar 2002 og var til  

 1. behandling den 28. februar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget afgav den 8. maj  

 2002 betænkning over lovforslaget.
Møder Udvalget har efter afgivelse af betænkning på  

 ny behandlet lovforslaget i 1 møde.
Samråd Udvalget har under den fornyede udvalgsbehandling af  

 lovforslaget stillet 1 samrådsspørgsmål til  

 beskæftigelsesministeren til mundtlig besvarelse, som denne har  

 besvaret i et åbent samråd den 15. maj 2002. Udvalget har anmodet  

 om at få ministerens talepapir til brug for besvarelsen oversendt.  

 Talepapiret vil blive optrykt som bilag til  

 tillægsbetænkningen.
Spørgsmål Udvalget har under den fornyede behandling af lovforslaget  

 stillet 2 spørgsmål til beskæftigelsesministeren til  

 skriftlig besvarelse, som udvalget forventer besvaret inden 2.  

 behandling.
Notat om identitetskrav Udvalget har anmodet Folketingets Lovsekretariat om et  

 notat om, hvorvidt de i betænkningen stillede ændringsforslag har  

 den fornødne identitet, jf. grundlovens § 41, stk. 2, i forhold til  

 det fremsatte lovforslag.
Lovsekretariatet har udarbejdet et notat herom til  

 udvalget.
Det var Lovsekretariatets vurdering, at grundlovens § 41, stk. 2,  

 ikke er til hinder for, at beskæftigelsesministerens  

 ændringsforslag kan stilles.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med de stillede ændringsforslag.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.  

 Mindretallet stemmer hverken for eller imod de stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
