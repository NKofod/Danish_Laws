Landsskatteretskendelse af 27. november 2002 vedr.
Arvet  

 ejendom solgt efter skæringsdato i dødsbo  skattepligt -  

 parcelhusreglen A klager for indkomståret 1998 over, at de stedlige  

 skattemyndigheder har anset salg af fast ejendom for skattepligtig  

 kapitalindkomst.
 Det fremgår af sagen, at klagerens fader afgik ved døden den 1.  

 januar 1998.
 Dødsboet overtoges af arvingerne til privat skifte, idet boets  

 skæringsdag, jf. boopgørelsen, af arvingerne fastsattes til dødsdatoen.  

 Klagerens arv udgjorde ¼ af boet.
Endvidere fremgår, at en af klagerens fader beboet ejendom  

 solgtes til tredjemand med overtagelsesdag den 1. maj 1998. Salgssummen  

 udgjorde 1.060.000 kr.
Ejendommen ansattes i henhold til boets åbningsstatus  

 til 552.500 kr., hvilket svarer til den offentlige vurdering fratrukket 15 %.  

 Betinget skøde blev af køber underskrevet den 24. april 1998, og på  

 sælgerside  

 underskrevet på dødsboets vegne den 19. april 1998 af en arving i boet ifølge  

 fuldmagt fra medarvingerne.
Skødet blev underskrevet som endeligt den 18. maj  

 1998.
 Arvingerne har efter det oplyste ikke på noget tidspunkt beboet  

 ejendommen.
 Det er endvidere oplyst, at skifteretten har afvist at genoptage  

 behandlingen af dødsboet.
Der er fremlagt dokumentation for udgifter som efter det oplyste  

 er afholdt som led i salget af ejendommen.
Udgifterne andrager 19.540 kr., og  

 omfatter stempel- og tinglysningsafgift af skøde, kursdifference betalt til  

 køber, samt omkostninger afholdt ved tilstandsrapport, låneomkostninger og  

 tømrerudgifter vedrørende salget.
 De stedlige skattemyndigheder har ved den påklagede afgørelse  

 forhøjet klagerens indkomst med 181.640 kr., jf. bl.a. dødsboskattelovens §  

 35,  

 stk. 1 og 2, samt samme lovs § 19, stk. 2.
Skattemyndighederne har henvist til, at afdødes og dødsboets  

 indkomst for perioden fra udløbet af afdødes sidste indkomstår forud for  

 dødsfaldet til og med skæringsdagen i boopgørelsen opgøres under ét, jf.  

 dødsboskattelovens § 19, stk. 2 . I henhold til samme lovs § 35, stk. 2,  

 påhviler indkomstskattepligten arvingerne i dødsboet fra og med dagen efter  

 den  

 dag, hvor boets skattepligt ophører.
Endvidere skal et udloddet aktiv anses  

 for  

 anskaffet af modtageren på det tidspunkt, hvormed aktivet er medtaget i  

 boopgørelsen og til den værdi, hvormed aktivet er indgået i boopgørelsen.
 Klageren har over for Landsskatteretten principalt nedlagt  

 påstand om, at ejendomsavancen anses for skattefri, således at indkomsten for  

 klagerens vedkommende nedsættes med 124.375 kr.
Subsidiært har klageren nedlagt påstand om, at ejendomsavancen  

 nedsættes med et mindre beløb, idet avancen mest subsidiært påstås nedsat med  

 de udgifter der er afholdt som led i salget af ejendommen.
Disse udgifter er  

 opgjort til i alt 19.540 kr.
Til støtte for den principale påstand har klageren bl.a. gjort  

 gældende, at den omhandlede ejendom ikke er solgt af arvingerne men af boet,  

 og  

 at skæringsdatoen den 1. januar 1998 først fastsattes efter salget af  

 ejendommen den 1. maj 1998. Endvidere har klageren henvist til reglerne om  

 succession, jf. dødsboskattelovens § 27, stk. 3, hvorefter dødsboet indtræder  

 i  

 de rettigheder afdøde havde til ejendommen.
Herefter finder  

 ejendomsavancebeskatningslovens § 8 anvendelse, og avancen er således ikke  

 skattepligtig.
Til støtte for den subsidiære og mest subsidiære påstand er det  

 bl.a. gjort gældende, at de udgifter, der er afholdt i forbindelse med salget  

 af ejendommen, skal fragå i avanceopgørelsen.
Det drejer sig om stempel- og  

 tinglysningsafgift af skøde, kursdifference betalt til køber, samt  

 omkostninger  

 afholdt ved tilstandsrapport, låneomkostninger og tømrerudgifter vedrørende  

 salget, i alt 19.540 kr.
 Det er i øvrigt anført, at skattemyndighederne for så vidt angår  

 værdiansættelsen af den omhandlede ejendom ved arveudlægget har erkendt, at  

 der  

 foreligger en fejl, derved at ejendommen burde have været udlagt til den  

 kendte  

 salgspris og ikke til den offentlige vurdering minus 15 %. Denne fejl har  

 skattemyndighederne  herunder Told- og Skattestyrelsen   

 imidlertid ikke  

 villet rette, idet man ikke mener, at der er hjemmel i boafgiftsloven til at  

 berigtige fejlen.
 Dette spørgsmål vil blive indbragt for Folketingets Ombudsmand,  

 idet det er gjort gældende, at en pligt til at rette erkendte fejl følger af  

 det almindelige over/ underordnelsesforhold mellem skattemyndighederne.
 Såfremt det senere viser sig, at ejendommens anskaffelsessum  

 ændres, forudsættes, at nærværende sag genoptages ved Landsskatteretten.
 Landsskatteretten skal  

 udtale:
 Det følger af dødsboskattelovens § 19, stk. 2, at afdødes og  

 dødsboets skattepligtige indkomst opgøres under ét for perioden fra udløbet  

 af  

 afdødes sidste indkomstår forud for dødsfaldet til og med skæringsdagen i  

 boopgørelsen (bobeskatningsperioden).
 Endvidere følger af samme lovs § 35, stk. 1, 1. pkt., at  

 indkomstskattepligten af udloddede aktiver påhviler modtageren fra og med  

 dagen  

 efter den dag, hvor boets indkomstskattepligt ophører efter § 5. Af §  

 35,  

 stk. 2, følger, at medmindre andet følger af §§ 36-38, anses et udloddet  

 aktiv for anskaffet af modtageren på tidspunktet for skattepligtens overgang  

 til denne efter stk. 1, 1. pkt., til den værdi, hvormed aktivet er  

 medtaget i boopgørelsen, jf. dog boafgiftslovens § 12.
Da skæringsdag i boet efter det oplyste endeligt er fastsat til  

 den 1. januar 1998 påhviler indkomstskattepligten arvingerne efter denne  

 dato.  

 Herefter finder ejendomsavancebeskatningslovens § 8, jf. dødsboskattelovens §  

 27, stk. 3, ikke anvendelse vedrørende salget af den omhandlede ejendom, da  

 bestemmelsen alene omfatter et dødsbos afståelse af en ejendom.  

 Ejendomsretten  

 til boets aktiver, herunder ejendommen, er således som følge af arvingernes  

 valg af skæringsdag den 1. januar 1998 overgået til arvingerne pr.  

 skæringsdagen.
Der kan derfor ikke gives klageren medhold i den principale  

 påstand.
Efter en konkret bedømmelse findes de anførte udgifter, som  

 efter det oplyste er afholdt som led i salget af ejendommen, at være  

 fradragsberettigede ved avanceopgørelsen.
Da klageren tager arv i boet med ¼  

 er  

 klageren berettiget til fradrag med ¼ af 19.540 kr. svarende til 4.885 kr.
