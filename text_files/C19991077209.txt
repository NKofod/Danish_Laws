Kundgørelse om radio- og  

 TV-efterlysninger i Danmark og udlandet Efter aftale med politimyndighederne i de øvrige nordiske lande og  

 med Danmarks Radio gælder følgende bestemmelser Personefterlysninger i Danmarks Radio 1. Efterlysning i Danmarks Radio af personer kan ske i følgende  

 tilfælde:
 a) Efterlysning af kriminelle personer, herunder undvegne fra  

 fængsler eller arrester, hvis forbrydelsens alvorlige karakter eller  

 risikoen for ny alvorlig kriminalitet gør det særlig  

 påkrævet, at den pågældende hurtigst muligt  

 anholdes.
 b) Efterlysning af savnede eller bortgåede personer,  

 når muligheden for at finde vedkommende hermed væsentligt  

 forøges.
c) Efterlysning i anledning af pårørendes dødsfald  

 eller sygdom i tilfælde, hvor det drejer sig om fiskere eller  

 søfolk, som ikke på anden måde kan kontaktes.
Personer,  

 der i mange år ikke har haft forbindelse med hjem eller  

 pårørende, må dog ikke efterlyses gennem radioen.
 d) Anmodning fra en politimyndighed i et nordisk land om  

 efterlysning af en finsk, islandsk, norsk eller svensk statsborger, der uden  

 kendt adresse opholder sig her i landet og ønskes underrettet om  

 dødsfald eller alvorlig sygdom blandt nærmeste  

 pårørende.
2. Efterlysninger nævnt under a) og b) bringes normalt i  

 forbindelse med nyhedsudsendelser i den eller de regionalradioer, hvor  

 det er mest hensigtsmæssigt.
De sendes dog i Program 3's timenyheder,  

 når der ikke er nyhedsudsendelser over regionalradioerne (normalt efter  

 kl. 1800 samt lørdage, søn- og helligdage) eller i  

 øvrigt, når en landsdækkende efterlysning af særlige  

 grunde skønnes påkrævet.
 3. Efterlysninger nævnt under c) og d) udsendes altid i  

 Program 3's timenyheder, og for så vidt angår d) som hovedregel  

 kl. 0900.
 4. Efterlysninger kan i særlige tilfælde bringes i  

 TV-avisen.
5. Begæring om efterlysning udfærdiges af  

 politimesteren (politidirektøren) og sendes pr. telefax (33 32 27 71)  

 til Rigspolitichefens Kommunikationscenter med oplysning om fulde navn og  

 generalia samt tillige oplysninger af betydning for den politimæssige  

 eftersøgning.
Det bør samtidig oplyses, hvilket (eller hvilke)  

 regionalradiodistrikt(er), der ønskes anvendt.
En fortegnelse over  

 distrikterne findes i medfølgende bilag.
En efterlysning, der ønskes bragt, skal afgives i så god tid,  

 at telefaxskrivningen er afsluttet senest 15 minutter før en  

 udsendelse.
I særlige tilfælde, hvor efterlysningen ønskes  

 bragt i TV-avisen, må der påregnes længere tid til  

 produktion af TV-indslaget.
TV-avisen bør derfor  

 forhåndsorienteres i så god tid som muligt.
 6. Gentagelse af efterlysning sker kun, når der foreligger  

 væsentlige nye oplysninger, som gør det rimeligt at antage, at  

 fornyet udsendelse vil kunne give et hurtigt resultat.
 Meddelelser i Danmarks Radio om medicin, skydevåben mv.
7. Tabt eller fejlvurderet farlig medicin, giftstoffer,  

 sprængstoffer og skydevåben kan efterlyses og befolkningen  

 advares over regionalradioerne eller Program 3, jf. det under punkt 2  

 anførte.
I ganske særlige tilfælde kan efterlysningen  

 også bringes i TV-avisen.
Meddelelser om savnede skibe og ulykker på havet 8. Der henvises til de særligt fastsatte regler herom.  

 (Kundgørelse B nr. 5 om politiets bistand i eftersøgnings- og  

 redningstjenesten).
Efterlysning af danske statsborgere i udenlandske radiofonier 9. Danske statsborgere, der som turister opholder sig i udlandet, hvor  

 de ikke kan kontaktes telefonisk, pr. telegram eller på anden  

 måde, kan efterlyses over pågældende landes radiofonier i  

 anledning af dødsfald eller alvorlig sygdom blandt de nærmeste  

 pårørende (dvs. ægtefælle, forældre, herunder  

 plejeforældre, søskende, børn, herunder  

 adoptivbørn).
10. Begæring om efterlysning udfærdiges af  

 politimesteren (politidirektøren) og sendes pr. telefax (33 32 27 71)  

 til Rigspolitichefens Kommunikationscenter, der foretager det videre  

 fornødne.
Inden begæringen afsendes, skal følgende  

 betingelser være opfyldt:
 a) Dødsfald skal være indberettet en af de  

 nærmest forudgående dage og være attesteret af en  

 læge, præst eller vedkommende politimyndighed.
 b) Sygdom skal være godtgjort ved lægeerklæring,  

 herunder oplysning om, at den syge befinder sig i akut livsfare.
 c) Slægtskabsforholdet skal bekræftes af læge,  

 præst eller politimyndighed.
Efterlysningsbegæringen skal indeholde oplysning om fulde navn og  

 stilling på den, til hvem meddelelsen er rettet, den  

 pågældendes sædvanlige bopæl og i hvilket land  

 vedkommende nu opholder sig eller formodes at opholde sig.
Det skal  

 fremgå, hvad den pågældende bør foretage sig, og  

 anledningen hertil (f.eks. »- - - bedes sætte sig i forbindelse med sit  

 hjem da hans - - - - er alvorlig syg«).
Underretning om resultat af efterlysninger 11. Rigspolitichefens Kommunikationscenter skal straks  

 underrettes, når en efterlysning har givet resultat.
For så vidt  

 angår personer, ønskes oplysning om, hvorvidt vedkommende er til  

 stede i god behold eller de nærmere omstændigheder i  

 øvrigt.
Kommunikationscentret underretter i fornødent omfang  

 Danmarks Radio.
 Kundgørelse IX nr. 2 af 23. marts 1983 ophæves.
