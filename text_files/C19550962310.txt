(Til samtlige  

 civilforsvarskommissioner) I henhold til § 6, stk. 1, i indenrigsministeriets bekendtgørelse af 24.  

 august 1951 om karreeværn skal civilforsvarsstyrelsen levere følgende  

 materiel til hvert karreeværn: 4-8 håndsprøjter og 1 båre samt følgende personlige udrustning pr. medlem af hvert karreeværn: 1 par  

 beskyttelsesbriller 1 hjelm 1 armbind og gradstegn og eventuelt senere 1 gasmaske.
 Materiellet tilsendes hver civilforsvarskommission, når  

 civilforsvarsstyrelsen har modtaget en karreeværnsplan for pågældende  

 civilforsvarsområde med de for beregningen af mængden af materiel nødvendige  

 oplysninger om antal af beboere og beskæftigede i hver husgruppe, og mår der  

 yderligere er modtaget meddelelse om, at civilforsvarskommissionen disponerer  

 over depotrum, der opfylder nærmere angivne betingelser for opbevaring af  

 spandesprøjter.
 Den personlige udrustning leveres af civilforsvarsstyrelsen efter  

 rekvisition fra civilforsvarskommissionen, efterhånden som karreevagterne er  

 uddannet og karreeværnene er opstillet.
Da håndsprøjter og bårer samt den personlige udrustning, der af staten  

 skal stilles til rådighed for husejerne, repræsenterer betydelige værdier,  

 har man med civilforsvarsrådets tilslutning fastsat følgende bestemmelser for  

 materiellets og den personlige udrustnings opbevaring og udlevering: 1.  

 Karreeværnsmateriellet skal som principiel hovedregel opbevares i  

 centraldepoter under civilforsvarskommissionerne, men efter begæring kan det  

 tillades opbevaret i depot hos særligt interesserede og kvalificerede  

 karreeværn, der råder over forud af civilforsvarskommissionen godkendte  

 depotlokaler.
På tilsvarende måde forholdes der med hensyn til det materiel,  

 der stilles til rådighed for villaværnene. 2. Den personlige udrustning kan  

 på begæring udleveres til og opbevares af karreevagterne, når karreeværnet er  

 etableret.
 Det er en forudsætning for foranstående ordning, at  

 civilforsvarskommissionerne på effektiv måde gennemfører den i § 12 i  

 indenrigsministeriets bekendtgørelse af 24. august 1951 forudsatte kontrol  

 med karreeværnenes materiel og udrustning og er ansvarlige for økonomiske  

 tab, såfremt tilsynspligten forsømmes.
 Det bemærkes, at materiel og personlig udrustning, der opbevares i  

 centraldepot under civilforsvarskommissionerne, midlertidigt vil kunne  

 udleveres i nødvendig udstrækning til brug ved øvelser, såfremt udlevering  

 finder sted umiddelbart før pågældende øvelses begyndelse og tilbageleveres i  

 rengjort og forsvarlig stand umiddelbart efter øvelsens afslutning.
Depotlokalerne for de enkelte karreeværn må for at kunne godkendes ikke  

 være fugtige; de skal være forsynet med forsvarlig lås og så vidt muligt  

 alene anvendes til opbevaring af det udleverede materiel.
Kun pågældende  

 karreeværnsleder, dennes stedfortræder og eventuelt pågældende husejer må  

 have adgang til depotet.
Materiellet skal kunne oplægges på forsvarlig måde i  

 depotet, og der skal være nødvendig plads til eftersyn og stadig pasning af  

 materiellet.
 Det fremhæves, at spandesprøjterne skal opbevares i et mørkt og tørt  

 lokale og helst i en konstant temperatur på 12 grader C.
 Slangerne til sprøjterne tåler ikke i længere tid at være udsat for tryk,  

 der f.eks. kan fremkomme, hvis slangerne lægges ovenpå hinanden; lærredet i  

 slangerne vil kunne beskadiges ved trykket.
 De syntetiske gummipakninger i sprøjterne må ikke fedtes ind i olie,  

 ligesom sprøjterne ikke bør indfedtes.
 Man henviser iøvrigt til »Marerielbeskrivelse og  

 vedligeholdelsesforskrifter for spandesprøjter, model 1951«  

 (CF-form.412).
 Ansvarlige for, at udleveret materiel og personlig udrustning holdes  

 forsvarligt vedlige og til enhver tid er til rådighed i fuldt anvendelig  

 stand, er i henhold til § 6, 1 stk. i indenrigsministeriets bekendtgørelse af  

 24. august 1951 om karreeværn husejerne i pågældende husgrupper.
 Udgifterne til vedligeholdelsen og eventuelle fornyelser påhviler i  

 henhold til samme bestemmelse husejerne.
 DAHL.
/V.
Sørensen.
