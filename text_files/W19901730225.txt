Ansøgning om overførsel af bevilling på grund af bevillingshavers  

 sygdom til dennes søn, der havde deltaget i virksomheden i 1 år, blev ikke  

 imødekommet De har ved brev af 20. marts 1990 på vegne af Harry Meldgaard Pedersen  

 ansøgt om overførsel af dennes hyrekørselsbevilling nr. 212-206 til hans  

 søn Søren Christian Pedersen.
De har på ministeriets forespørgsel oplyst, at den omhandlede bevilling er  

 en bevilling til almindelig hyrekørsel og med brev af 23. marts 1990  

 fremsendt en kopi af bevillingen.
Det fremgår af Deres førstnævnte brev, at  

 baggrunden for ansøgningen om overførsel er Harry Meldgaard Pedersens sygdom,  

 og De har endvidereoplyst, at Søren Christian Pedersen har deltaget i driften  

 af faderens virksomhed siden 1. februar 1989.
 Århus Kommune har oplyst, at man ikke har bemærkninger til ansøgningen.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
I bemærkningerne til forslaget til hyrekørselslov er det fremhævet, at der  

 kun i særlige tilfælde bør gøres undtagelse til hovedreglen om bevillingers  

 overdragelighed.
Sådanne særlige tilfælde foreligger ifølge bemærkningerne  

 f.eks. når en bevillingshavers ægtefælle har deltaget i  

 hyrekørselsvirksomheden og bevillingshaveren dør eller ægteskabet af andre  

 årsager er ophørt.
I så fald vil bevillingen kunne tillades overført til  

 ægtefællen.
 Ved ministeriets afgørelse om tilladelse til bevillingsoverførsel skal  

 gives, lægges bl.a. vægt på det tidsrum, personen hvortil bevillingen søges  

 overført, har deltaget i hyrekørselsvirksomheden.
I det foreliggende tilfælde er der ikke sådanne særlige omstændigheder,  

 der tilsiger at Harry Meldgaard Pedersens bevilling kan overføres  

 til Søren Christian Pedersen, hvorfor ansøgningen om bevillingsoverførsel  

 ikke kan imødekommes.
Efter ministeriets praksis kræves der for livsarvinger  

 som udgangspunkt mindst 10 års deltagelse i hyrekørselsvirksomheden, idet der  

 dog i hver sag foreligger en konkret vurdering.
 Ministeriet må derfor henvise Søren Christian Pedersen til at ansøge om  

 bevilling efter de almindelige regler herom i hyrekørselslovgivningen.
 Århus Kommune har modtaget kopi af nærværende brev.
