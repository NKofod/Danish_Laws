§ 1.  Efter § 5 i lov om butikstid, jf.  

 lovbekendtgørelse nr. 558 af 18. august 1989, gælder de generelle  

 butikstidsbestemmelser i lovens § 1  ikke for områder, der i det væsentlige benyttes  

 til sommer- og weekendophold, samt for områder ved den dansk-tyske landgrænse.
Områdeafgrænsningen foretages af kommunalbestyrelsen, der endvidere kan give tilladelse til udvidede butikstider i de tilfælde, der er nævnt i lovens § 6. I almindelighed skal der forinden forhandles med de berørte organisationer.
Stk. 2.  Lov om butikstid er i mindre restriktiv retning  

 ændret ved lov nr. 328 af 24. maj 1989. Kommunalbestyrelsen har ved  

 ændringsloven af 24. maj 1989 fået mulighed for, at der vil kunne gives  

 tilladelse til udvidede butikstider ved lystbådehavne, ligesom der i videre  

 omfang vil kunne gives tilladelse til udvidede butikstider til butikker, der  

 i særlig grad betjener turister.
Samtidig er gennemført enkelte andre  

 ændringer, bl.a. bestemmelser, der vil lette kommunernes administration.
De  

 dispensationer, der hidtil kun har kunnet gives for 1 år, vil fremtidig kunne  

 gives for indtil 5 år ad gangen.
 § 2.  For kommunalbestyrelsens beslutning efter lovens  

 §§ 5 og 6 gælder følgende af Erhvervs- og Selskabsstyrelsen fastsatte regler:
1. Områder, der i det væsentlige benyttes til sommer- og weekendophold, lovens § 5 Hertil kan henføres udprægede feriesteder, hvor indbyggerantallet i  

 sommermånederne eller i weekenden ved tilrejse af folk, der holder ferie  

 eller weekend, forøges væsentligt.
I almindelighed skal der i det pågældende  

 område være flere fritidshuse end helårshuse.
Bestemmelsen vil kunne anvendes  

 på den del af en kommune, hvor ferie- og weekendgæster holder til.
Stk. 2.  I princippet vil samtlige butikker inden for  

 det afgrænsede område kunne holdes åbne hele døgnet.
Der vil dog efter lovens  

 § 5, stk. 2, 2. pkt., kunne fastsættes begrænsninger i åbningstiden.
Herved  

 er der mulighed for at tage højde for de problemer, som kan opstå ved, at den  

 udvidede åbningstid ellers giver adgang til at sælge stærke drikke døgnet  

 rundt.
Der vil således kunne fastsættes kortere åbningstid bl.a. for  

 butikker, hvorfra der sælges stærke drikke. Åbningstiden behøver ikke at være  

 ens for alle årets måneder eller dage.
Stk. 3.  Inden områdeafgrænsningen besluttes, skal der  

 forhandles med de berørte organisationer, eventuelt kun mundtligt.
Normalt  

 vil flere organisationers interesser blive berørt, hvorfor det i  

 almindelighed vil være nødvendigt, at kommunalbestyrelsens forslag til  

 områdeafgrænsning forhandles med flere af de i bekendtgørelse nr. 585 af 31.  

 august 1989 om påtaleret efter lov om butikstid bemyndigede foreninger og  

 organisationer.
Opmærksomheden henledes på, at Butikshandelens Fællesråd,  

 Handels- og Kontorfunktionærernes Forbund i Danmark (HK) og Forbrugerrådet  

 skal have lejlighed til at udtale sig i alle sager.
Hvilke af de øvrige  

 foreninger og organisationer, der tillige skal forhandles med, afhænger af  

 hvilke erhvervsinteresser, der konkret berøres af områdeafgrænsningen.
Stk. 4.  Bestemmer en kommunalbestyrelse, at den  

 tidligere trufne beslutning om afgrænsningen af et sommerhusområde og  

 eventuelle fastsatte begrænsninger i åbningstiden skal videreføres uændret,  

 er det ikke nødvendigt at forhandle med organisationerne.
Der skal dog  

 forhandles med organisationerne, næste gang der skal træffes beslutning om  

 områdeafgrænsningen, hvis en organisation har anmodet kommunalbestyrelsen om  

 at ændre afgrænsningen under hensyn til, at området har skiftet karakter, jf.  

 stk. 7.
Stk. 5.  Områdeafgrænsningen kan foretages ved, at det  

 undtagne område indtegnes på et kort eller angives ved geografiske  

 betegnelser.
Ved fastlæggelsen af områdeafgrænsningen må kommunalbestyrelsen  

 være opmærksom på dennes konkurrencemæssige betydning.
Kommunalbestyrelsen  

 bør f.eks. søge at undgå, at afgrænsningen af området fastsættes således, at  

 grænsen drages mellem 2 butikker inden for samme branche, der ligger i en  

 sådan nærhed af hinanden, at de konkurrerer om den samme kundekreds.  

 Afgrænsningen bør heller ikke foretages således, at en butik, der i væsentlig  

 grad søges af beboere i sommerhusområdet, og som er placeret i nærheden af  

 området, ikke omfattes af afgrænsningen.
Hvis et område, for hvilket de  

 generelle butikstidsbestemmelser ikke skal gælde, strækker sig over flere  

 kommuner, må disse kommuner samarbejde om afgrænsningen af området.
Stk. 6.  Ligger der inden for det af kommunalbestyrelsen  

 afgrænsede sommerhusområde en butik, der ikke blot tilsigter at dække de  

 lokale indkøbsbehov, men hvis væsentligste kundekreds kommer andetsteds fra,  

 må kommunen meddele butikken, at den ikke omfattes af områdefritagelsen.  

 Butikker af denne art er sådanne, som rent faktisk har de fleste af sine  

 kunder boende uden for området, og som gennem udstrakt annoncering eller ved  

 deres størrelse tilkendegiver, at de ikke blot tilsigter at dække behovet i  

 sommerhusområdet.
Denne undtagelsesbestemmelse har karakter af en  

 sikkerhedsventil, der bremser misbrug, f.eks. ved placering af  

 landsdelsdækkende virksomhed i et sommerhusområde.
Stk. 7.  Områdeafgrænsningen foretages for indtil 5 år  

 ad gangen, dog at udvidelse af området kan ske, såfremt særlige grunde taler  

 herfor.
Det forudsættes, at en een gang fastsat afgrænsning forbliver uændret  

 i længere perioder ad gangen, normalt indtil området måtte skifte karakter  

 fra at være et område, der i det væsentlige benyttes til sommer- og  

 weekendophold, til et område med overvejende fast beboelse.
En eventuel  

 indsnævring af det afgrænsede område forudsætter således en særlig  

 motivering.
 Stk. 8.  Kommunalbestyrelsen kan henstille, at butikker  

 inden for området ved opslag angiver butikkens faktiske åbningstid.
 Stk. 9.  Kommunalbestyrelsen underretter den stedlige  

 politimyndighed om områdeafgrænsningen.
2. Områder ved den dansk-tyske landgrænse, lovens § 5 Kun områder i Højer, Tønder, Tinglev og Bov kommuner kan holdes uden for  

 de generelle butikstidsbestemmelser.
Formålet med bestemmelsen er at gøre det  

 muligt for butikker inden for disse områder at holde åbent på tidspunkter,  

 hvor dette måtte findes hensigtsmæssigt for at betjene kunder, der kommer  

 rejsende sydfra over grænsen, og at stille butikker i disse områder ved den  

 dansk-tyske landgrænse mere lige i konkurrencen med butikker syd for grænsen.  

 Områdeafgrænsningen må af kommunalbestyrelsen foretages således, at den  

 omfatter butikker, hvis beliggenhed i forhold til rejselivet over grænsen gør  

 det rimeligt, at butikkerne kan holdes åbne uden for butikstiderne i lovens §  

 1.
 Stk. 2.  For kommunalbestyrelsens afgrænsning af  

 fritagelsesområderne ved den dansk-tyske landgrænse gælder tilsvarende regler  

 som anført om sommer- og weekendområder med hensyn til begrænsninger i  

 åbningstiden, forhandling med de berørte organisationer, hensyntagen til  

 lokale konkurrenceforhold, samarbejde mellem kommunerne, områdeafgrænsningens  

 varighed og orienteringen af den stedlige politimyndighed (nr. 1, stk. 2-5, 7  

 og 9).
3. Konkrete tilladelser til udvidede butikstider, lovens § 6 Ved afgørelsen af, hvorvidt tilladelser til udvidede åbningstider vil  

 kunne meddeles i medfør af lovens § 6, stk. 1-3, må kommunalbestyrelsen  

 foruden til behovet for tilladelser tillige tage rimeligt hensyn til  

 virkningerne på konkurrencen mellem de erhvervsdrivende.
Der vil kunne  

 fastsættes åbningstider også på søn- og helligdage.
For tilladelser efter  

 lovens § 6, stk. 1, har loven ikke fastsat grænse for varigheden af  

 tilladelsen, men kommunalbestyrelsen vil kunne tidsbegrænse tilladelsen.
I  

 øvrigt gælder for tilladelser efter lovens § 6, stk. 1-3, nedenstående  

 regler:
a.
Haveforeninger, lovens § 6, stk. 1 Tilladelse vil kunne gives til butikker i haveforeninger (kolonihaver) for  

 salg af varer, som haveforeningens medlemmer har særlig behov for under  

 opholdet i haveforeningen, og bør alene gives for den tid af året, hvor  

 haveforeningens medlemmer normalt opholder sig på stedet.
 Stk. 2.  Inden det besluttes at give tilladelsen, bør  

 der forhandles med de berørte organisationer, jf. nr. 1, stk. 3.
 Stk. 3.  Kommunalbestyrelsen kan forbeholde sig adgang  

 til at tilbagekalde en tilladelse, hvis det skønnes, at denne misbruges ved  

 salg til kunder, der ikke har tilknytning til haveforeningen.
b.
Lejrpladser, lovens § 6, stk. 1 Herunder vil kun kunne henføres lejrpladser (campingpladser), der mere  

 permanent er organiseret som en lejrplads (campingplads), hvorved kan lægges  

 vægt på, om pladsens sanitære og ordensmæssige forhold er betryggende.
Stk. 2.  Til butikker på sådanne pladser bør tilladelse  

 gives, og der bør i almindelighed ikke fastsættes begrænsninger med hensyn  

 til åbningstiden.
Det forudsættes, at tilladelse alene gives for den tid af  

 året, hvor pladsen er åben for overnatning, og at der alene sælges varer, som  

 pladsens beboere har særlig behov for under ophold på pladsen eller den  

 videre tur.
 Stk. 3.  Inden det besluttes at give tilladelsen, bør  

 der forhandles med de berørte organisationer, jf. nr. 1, stk. 3.
 Stk. 4.  Kommunalbestyrelsen kan forbeholde sig adgang  

 til at tilbagekalde en tilladelse, hvis det skønnes, at denne misbruges ved  

 salg til kunder, der ikke har tilknytning til lejrpladsen (campingpladsen).
c.
Lystbådehavne, lovens § 6, stk. 1 Tilladelse vil kunne gives til butikker, der er beliggende på havnearealet  

 i en lystbådehavn eller i umiddelbar nærhed heraf.
Ved en lystbådehavn  

 forstås en havn, der fortrinsvis er indrettet med bådepladser for lystbåde.  

 En fiskerihavn eller anden erhvervshavn, hvor der kun er plads til enkelte  

 lystbåde, vil således ikke kunne anses for en lystbådehavn.
Stk. 2.  Tilladelse vil kunne gives til butikker, der  

 fortrinsvis tilsigter at dække indkøbsbehovet i lystbådehavnen.
Tilladelsen  

 vil kunne begrænses til en del af året.
 Stk. 3.  Inden det besluttes at give tilladelsen, bør  

 der forhandles med de berørte organisationer, jf. nr. 1, stk. 3.
 Stk. 4.  Kommunalbestyrelsen kan forbeholde sig adgang  

 til at tilbagekalde en tilladelse, hvis det skønnes, at tilladelsen  

 misbruges, f.eks. ved at varerne markedsføres over for andre kunder, end dem  

 der, da tilladelsen blev givet, forudsattes betjent, jf. stk. 2.
d.
Idrætsanlæg, lovens § 6, stk. 1 Tilladelse vil kunne gives til salg af sportsrekvisitter, f.eks. bolde,  

 samt til andre fornødenheder til idrætsudøvere, f.eks. frugt, is, mineralvand  

 og chokoladevarer.
De sidstnævnte varer vil i forvejen kunne sælges uden for  

 butikstiden i medfør af butikstidslovens § 3, stk. 1, nr. 2  

 (konfekturebutikker), men bestemmelsen om idrætsanlæg giver mulighed for, at  

 sportsrekvisitter - udover at kunne sælges alene - også vil kunne sælges fra  

 et lokale, hvorfra der sælges is m.v.
 Stk. 2.  Inden det besluttes at give tilladelsen, bør  

 der forhandles med de berørte organisationer, jf. nr. 1, stk. 3.
 Stk. 3.  Kommunalbestyrelsen kan forbeholde sig adgang  

 til at tilbagekalde en tilladelse, hvis denne misbruges ved salg til kunder,  

 der ikke har tilknytning til idrætsanlægget.
e.
Større trafikknudepunkter, lovens § 6, stk. 1 Herunder vil foruden Københavns Hovedbanegård og hovedbanegårdene i  

 Ålborg, Århus, Esbjerg og Odense kunne henføres banegårdene i enkelte andre  

 større byer.
Også større færgehavne, f.eks.
Rødby, Halsskov og Knudshoved, og  

 lufthavne, på hvilke der drives regelmæssig lufttrafik, vil kunne henføres  

 under bestemmelsen.
Det samme gælder større busterminaler, dog ikke for  

 bybusser.
 Stk. 2.  Tilladelse bør kun gives til sådanne butikker i  

 trafikknudepunktet, hvor der af hensyn til rejselivet skønnes at være behov  

 for, at der kan købes varer uden for butikstiden.
 Stk. 3.  Det vil i almindelighed være rimeligt, at  

 sådanne butikker får adgang til at holde åbent i hele den tid, hvor der er  

 trafik på vedkommende trafikknudepunkt.
 Stk. 4.  Inden det besluttes at give tilladelsen, bør  

 der forhandles med de berørte organisationer, jf. nr. 1, stk. 3.
 Stk. 5.  Kommunalbestyrelsen kan forbeholde sig adgang  

 til at tilbagekalde en tilladelse, f.eks. hvis de forhold, der lå til grund  

 for tilladelsen, væsentligt forandrer sig.
f.
Sygehuse eller lignende institutioner, lovens § 6, stk. 1 Herunder vil kunne henføres f.eks. børnehjem, plejehjem og alderdomshjem.
 Stk. 2.  Tilladelse bør i almindelighed kun gives til  

 sådanne butikker, der er således beliggende i forhold til vedkommende  

 sygehus, at besøgende, patienter m.v. naturligt vil foretage indkøb her.
 Stk. 3.  Inden det besluttes at give tilladelsen, bør  

 der forhandles med de berørte organisationer, jf. nr. 1, stk. 3.
 Stk. 4.  Kommunalbestyrelsen kan forbeholde sig adgang  

 til at tilbagekalde en tilladelse, f.eks. hvis de forhold, der lå til grund  

 for tilladelsen, væsentligt forandrer sig, jf. stk. 2.
g.
Turistsalg, lovens § 6, stk. 2 Efter lovens § 6, stk. 2, kan kommunalbestyrelsen efter forhandling med  

 vedkommende organisationer give tilladelse til udvidede butikstider for  

 butikker, der i særlig grad betjener turister, og som kun fører et nærmere  

 angivet varesortiment (gaveartikler, særlige udvalgsvarer, antikviteter  

 o.lign.).
 Stk. 2.  Inden det besluttes at give tilladelsen, skal  

 der forhandles med de berørte organisationer, jf. nr. 1, stk. 3. I disse  

 sager vil det dog altid være nødvendigt at forhandle med Danmarks Turistråd  

 foruden med Butikshandelens Fællesråd og HK samt eventuelt andre  

 interesserede organisationer.
 Stk. 3.  Søges der om forlængelse af en tilladelse, skal  

 der, selv om forudsætningerne for tilladelsen er uændrede, på ny forhandles  

 med organisationerne, jf. stk. 2.
 Stk. 4.  Bestemmelsen i lovens § 6, stk. 2, tager særlig  

 sigte på også i byområder at lette mulighederne for salg til turister,  

 fortrinsvis udenlandske, af varer, som disse erfaringsmæssigt efterspørger.
Stk. 5.  To betingelser skal være opfyldt, for at  

 tilladelse kan gives.
Dels skal butikken i særlig grad betjene turister, dels  

 må butikken kun føre et nærmere angivet varesortiment.
For at en butik kan  

 siges i særlig grad at betjene turister, kan ikke kræves, at butikkens  

 væsentligste salg sker til turister, men det vil være tilstrækkeligt, at det  

 er almindeligt, at turister i området søger til den pågældende butik, der  

 normalt vil være kendetegnet ved sin beliggenhed, sit vareudvalg, sin  

 indretning og karakter i øvrigt.
Stk. 6.  Foruden gaveartikler (herunder souvenirs),  

 særlige udvalgsvarer og antikviteter vil butikkens varesortiment kunne  

 omfatte indbogenstande, der i kraft af deres design og kvalitet  

 erfaringsmæssigt efterspørges af turister. (Varesortimentet blev ved lov nr.  

 328 af 24. maj 1989 udvidet med »særlige udvalgsvarer«, idet mange  

 turister efterspørger varer, der ikke kan anses for gaveartikler eller  

 antikviteter). »Særlige udvalgsvarer« vil f.eks. kunne være varer  

 inden for beklædning, bøger, radio og TV.
En dagligvarebutik vil ikke være  

 omfattet af bestemmelsen.
Kommunalbestyrelsen må træffe sin afgørelse på  

 grundlag af en samlet vurdering af butikkens karakteristika, således som  

 disse foreligger oplyst for kommunalbestyrelsen bl.a. gennem forhandlinger  

 med de berørte organisationer.
 Stk. 7.  Kommunalbestyrelsen vil kunne fastsætte  

 forskellige åbningstider i sommer- og vintersæsonen.
 Stk. 8.  Tilladelsen kan gives for indtil 5 år ad  

 gangen.
 Stk. 9.  Kommunalbestyrelsen kan forbeholde sig adgang  

 til at tilbagekalde en tilladelse, hvis butikken udvider det varesortiment,  

 den førte, da tilladelsen blev givet.
h.
Store turistbesøg, kongresser o.lign., lovens § 6, stk. 3 Efter lovens § 6, stk. 3, kan kommunalbestyrelsen efter forhandling med  

 vedkommende organisationer give lejlighedsvis og tidsbegrænset tilladelse til  

 udvidede butikstider i forbindelse med store turistbesøg, kongresser o.lign.  

 Tilladelsen kan begrænses til kun at omfatte en enkelt eller enkelte butikker  

 i det område, hvor de pågældende turister må antages i almindelighed at ville  

 foretage deres indkøb.
 Stk. 2.  Inden det besluttes at give tilladelsen, skal  

 der forhandles med de berørte organisationer, jf. nr. 1, stk. 3. I disse  

 sager vil det dog altid være nødvendigt at forhandle med Danmarks Turistråd  

 foruden med Butikshandelens Fællesråd og HK samt eventuelt andre  

 interesserede organisationer.
Stk. 3.  Tilladelse vil kunne gives i tilfælde, hvor der  

 er tale om en kortvarig forøgelse af antallet af turister på vedkommende  

 sted.
Bestemmelsen vil således kunne anvendes ved større turistarrangementer,  

 eller når en by anløbes af et skib med et betydeligt antal turister.  

 Tilladelse vil kunne gives, uanset at der i forvejen er mange turister i  

 vedkommende by, og der således kun vil være tale om en forholdsmæssig lille  

 forøgelse af antallet af turister i byen.
I tilfælde, hvor et skib på  

 krydstogt anløber en by, vil tilladelse i almindelighed alene kunne gives for  

 butikker i vedkommende by, men er det typisk, at turisterne ønsker at besøge  

 en anden by end den by, som skibet anløber, vil tilladelsen kunne gives til  

 butikker i denne anden by.
 § 3.  Cirkulæret træder i kraft den 1. oktober 1989.
 Stk. 2.  Cirkulære nr. 129 af 11. juni 1976 ophæves.
