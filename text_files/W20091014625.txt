Nævnet har kompetence, hvis klager over sagsbehandlingen kan have betydning for en afgørelses indhold [Adressat udeladt] [Overskrift udeladt] Arbejdsmiljøklagenævnet har på møde den 24. november 2009 behandlet spørgsmålet om klagen skal behandles.
Klagen er fremsat i forbindelse med påbud den 11. december 2008 til virksomheden [virksomhedens navn udeladt]. [Navn udeladt] har anført, at klagen drejer sig om sagsbehandlingen i forbindelse med tilsyn.
Nævnet traf følgende A F G Ø R E L S E Arbejdsmiljøklagenævnet vil behandle klagen.
B E G R U N D E L S E Nævnets kompetence Arbejdsmiljøklagenævnet har ved afgørelsen lagt vægt på, at nævnet har kompetence til at behandle forvaltningsretlige spørgsmål, som efter sin art har betydning for afgørelsens indhold.
 Arbejdsmiljøklagenævnet behandler klager over afgørelser truffet i henhold til arbejdsmiljøloven, mens klager over Arbejdstilsynets myndighedsudøvelse behandles af Arbejdstilsynets direktør/Beskæftigelsesministeriet.
 Nævnet tager stilling til fx manglende partshøring, når dette rejses i forbindelse med en klage over sagens materielle indhold, fordi dette især er tæt knyttet til spørgsmålet om, hvorvidt afgørelsens materielle indhold er korrekt.
For sen klage Arbejdsmiljøklagenævnet har lagt vægt på, at klagen drejer sig om, hvorvidt Arbejdstilsynet skal foretage partshøringen, herunder i hvilket omfang man ved en underskrift kan fratage sagens part/parter mulighed for at blive partshørt.
Sagen har således principiel karakter.
 Når særlige grunde taler for det, kan Arbejdsmiljøklagenævnet behandle en klage, selv om klagen ikke er fremkommet rettidigt.
De oplysninger, der er lagt til grund for afgørelsen Arbejdsmiljøklagenævnet har lagt til grund for afgørelsen, at Arbejdstilsynet den 11. december 2008 gav virksomheden [virksomhedens navn udeladt] påbud om 1) at indrette lager hensigtsmæssigt 2) at minimere den ergonomiske belastning ved håndtering af hjul 3) at akustikregulere pladeværksted 4) at akustikregulere mekanisk værksted 5) at bruge autoriseret arbejdsmiljørådgiver til at løse de arbejdsmiljøproblemer, virksomheden havde modtaget påbud om.
 I afgørelsen har Arbejdstilsynet anført, at klagen skulle sendes til Arbejdstilsynet senest den 10. januar 2009.
 Når klagen er modtaget i virksomheden den 15. december 2008, var sidste frist for at klage rettidigt den 12. januar 2009.
 Den første klage fra [navn udeladt] er sendt den 3. februar 2009. [Navn udeladt] har henholdt sig til, at der var tale om en klage over sagsbehandlingen, hvor det ikke er et krav, at klagen er indsendt 4 uger efter modtagelse af afgørelsen.
I breve af den 3. februar 2009 og den 17. marts 2009 klager [navn udeladt] primært over manglende skriftlige partshøring af virksomheden ved Arbejdstilsynets afgørelse.
I brev af 10. marts 2009 har [navn udeladt] også anført, at det er tvivlsomt, om der foreligger en sundhedsskadelig påvirkning af de ansatte for så vidt angår de 4 materielle påbud. (nr. 1 til nr. 4 ovenfor).
R E G L E R Arbejdsmiljøklagenævnet ved afgørelsen anvendt disse regler:
Om nævnets kompetence  § 81, stk. 1, i lov om arbejdsmiljø, jf. lovbekendtgørelse nr. 268 af 18. marts 2005  § 1, stk. 1, i Beskæftigelsesministeriets bekendtgørelse nr. 825 af 13. november 1998 om forretningsorden for Arbejdsmiljøklagenævnet og i Beskæftigelsesministeriets bekendtgørelse nr. 767 af 30. juni 2009 om forretningsorden for Arbejdsmiljøklagenævnet.
Om klagefrist  § 81, stk. 1, og stk. 4, i lov om arbejdsmiljø, jf. lovbekendtgørelse nr. 268 af 18. marts 2005.
O P L Y S N I N G E R N E I S A G E N Sagen er afgjort på grundlag af de dokumenter, som klagenævnet har modtaget fra Arbejdstilsynet samt brev af 16. oktober 2009 fra Arbejdsmiljøklagenævnets sekretariat til [navn udeladt].
B E M Æ R K N I N G E R I Ø V R I G T Sekretariatet for Arbejdsmiljøklagenævnet har i dag anmodet Arbejdstilsynet om at sende udtalelser om de 5 påbud, herunder eventuelle supplerende kommentarer om Arbejdstilsynets partshøring, i det omfang Arbejdstilsynet ved genvurderingen fastholder påbuddene.
På klagenævnets vegne Kopi til  [Adressat udeladt]  [Adressat udeladt]  Arbejdstilsynet, Tilsynscenter, Postboks 1228, 0900 København C J.nr.
 Afgørelsens retlige grundlag kan læses på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 § 81. Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.
 Stk. 2.
 Stk. 3.
 Stk. 4. Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.
Beskæftigelsesministeriets bekendtgørelse nr. 825 af 13. november 1998 om forretningsorden for Arbejdsmiljøklagenævnet § 1. Arbejdsmiljøklagenævnet behandler klager over afgørelser truffet af Arbejdstilsynet i medfør af lov om arbejdsmiljø (arbejdsmiljøloven), herunder forvaltningsretlige spørgsmål der knytter sig hertil.
 Stk. 2. Arbejdsmiljøklagenævnets afgørelser kan ikke indbringes for anden administrativ myndighed.
Beskæftigelsesministeriets bekendtgørelse nr. 767 af 30. juni 2009 om forretningsorden for Arbejdsmiljøklagenævnet § 1. Arbejdsmiljøklagenævnet behandler klager over afgørelser truffet af Arbejdstilsynet i medfør af lov om arbejdsmiljø (arbejdsmiljøloven), herunder forvaltningsretlige spørgsmål der knytter sig hertil.
 Stk. 2. Arbejdsmiljøklagenævnets afgørelser kan ikke indbringes for anden administrativ myndighed.
