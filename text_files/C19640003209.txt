Hermed følger eksemplarer af lov nr. 52 af 4. marts 1964 om ændring i lov  

 om afgift af arv og gave og af bekendtgørelse nr. 63 af 9. marts 1964 af  

 sidstnævnte lov.
De i lovbekendtgørelsen indeholdte bestemmelser er et optryk  

 af bestemmelserne i lov nr. 147 af 10. april 1922 om afgift af arv og gave  

 med de ændringer, der følger af lov nr. 255 af 4. juni 1947, lov nr. 83 af  

 29. marts 1957 og af lov nr. 52 af 4. marts 1964.
 Vedrørende indholdet og praktiseringen af reglerne i sidstnævnte lov  

 (ændringsloven) skal man, for så vidt angår reglerne om gaveafgift med  

 henvisning til lovbekendtgørelsen meddele følgende:
 1. UDVIDELSE AF KREDSEN AF GAVER, HVORAF DER SKAL  

 SVARES GAVEAFGIFT.
Ved de ved ændringsloven foretagne ændringer af reglerne i  

 arveafgiftslovens § 44 i dens hidtidige affattelse er denne paragrafs stk. 1  

 ændret således, at også gaver, der ydes til GIVERENS AFDØDE BARNS ELLER  

 STEDBARNS ÆGTEFÆLLE (ikke den fraseparerede eller fraskilte), er undergivet  

 gaveafgiftspligt I ALLE TILFÆLDE.
Det vil således efter lovændringen være  

 uden betydning, om giverens afdøde barns eller stedbarns ægtefælle hensidder  

 i uskiftet bo efter barnet eller stedbarnet.
Er det afdøde barn ADOPTERET af  

 giveren, følger det af arveafgiftslovens § 2, næstsidste stykke, at den  

 barnets efterlevende ægtefælle ydede gave også i alle tilfælde er omfattet af  

 gaveafgiftsreglerne.
 2. ÆNDREDE REGLER OM AFGIFTEN AF GAVER, DER YDES TIL  

 DEN MED GIVEREN SAMLEVENDE ÆGTEFÆLLE, FOR SÅ VIDT GAVEN BLIVER SÆREJE.
Efter den ved ændringsloven skete tilføjelse til arveafgiftslovens § 2,  

 afsnit A, er den arveladerens ægtefælle tilfaldne arv fritaget for afgift,  

 når arven ikke overstiger 50.000 kr.
Er ægtefællens arv over 50.000 kr., men  

 under 100.000 kr., svares afgiften med 100 kr. af 50.000 kr. og 9 pct. af  

 resten.
Er arven 100.000 kr. eller derover, svares afgiften efter skalaen i  

 afsnit A.
Disse regler finder tilsvarende anvendelse ved beregning af  

 gaveafgift af gaver, der ydes den med giveren samlevende ægtefælle, for så  

 vidt gaven bliver særeje.
Forinden skalaen i § 2, afsnit A, bringes i  

 anvendelse, fradrages det afgiftsfri beløb på 5.000 kr. i henhold til § 44,  

 stk. 2, jfr. herom nedenfor under 3.
 Indgivelse af gaveanmeldelse vedrørende gaver, der overstiger det  

 afgiftsfri beløb på 5.000 kr., kan ikke undlades, fordi der på grund af  

 gavens størrelse ikke skal svares gaveafgift, jfr. herved arveafgiftslovens §  

 47 sammenholdt med § 21, stk. 4.
Er den i et kalenderår ydede gave eksempelvis på 54.000 kr., og har  

 gavemodtageren ikke i tidligere år modtaget afgiftspligtige gaver fra  

 giveren, udgør det afgiftspligtige beløb 49.000 kr., og der svares da ingen  

 afgift af gaven.
Er gaven under nævnte forudsætning på 56.000 kr., udgør det  

 afgiftspligtige beløb 51.000 kr., og der svares afgift med 100 kr. af 50.000  

 kr., og 9 pct. af 1.000 kr. eller med i alt 190 kr.
 Man henleder i øvrigt opmærksomheden på bestemmelsen i lov nr. 255 af 4.  

 juni 1947, § 6, stk. 2, der findes optrykt i slutningen af  

 lovbekendtgørelsen.
 3. FORHØJELSE AF DET AFGIFTSFRI BELØB I HENHOLD TIL §  

 44, STK. 2.
Ved ændringsloven er DET AFGIFTSFRI BELØB I HENHOLD TIL § 44, STK. 2,  

 FORHØJET FRA 2.000 KR.
TIL 5.000 KR.
For så vidt den gavemodtageren i eet  

 kalenderår ydede gave ikke overstiger 5.000 kr., svares således ikke afgift  

 af gaven, ligesom de første 5.000 kr. af eet års gavebeløb altid er  

 afgiftsfri.
 Til belysning af, hvordan bestemmelsen anvendes sammen med  

 fritagelsesreglen i § 44, stk. 3, nr. 2, vedrørende møbelgaver anføres med  

 henvisning til skattedepartementets skrivelse af 6. marts 1931 følgende  

 eksempler:
a.
Hvor gavemodtageren har fået møbler til værdi 5.000 kr. og 4.000 kr. på  

 anden måde, svares ingen gaveafgift.
b.
Har gavemodtageren fået møbler til værdi 9.000 kr., svares der  

 gaveafgift af 4.000 kr., jfr. nedenfor under 4.
c.
Har gavemodtageren fået møbler til værdi 6.000 kr. og 3.000 kr. på  

 anden måde, svares der gaveafgift af 1.000 kr., jfr. ligeledes nedenfor under  

 4.
4. GAVEAFGIFTEN EFTER AFGIFTSKLASSE A.
FOR BELØB, DER  

 IKKE OVERSTIGER 5.000 KR.
 I forbindelse med, at det afgiftsfri bundgrænsebeløb ifølge skalaen i § 2,  

 afsnit A, ved ændringsloven er forhøjet fra ikke over 2.000 kr. til ikke over  

 5.000 kr., er der sket ændring af § 44, stk. 4. Bestemmelsen i dette stykke  

 går herefter ud på, at når afgift skal beregnes efter klasse A, er afgiften  

 for afgiftspligtige beløb på ikke over 2.000 kr. som hidtil 1/2 pct., og for  

 afgiftspligtige beløb over 2.000 kr., men ikke over 5.000 kr., 1/2 pct. af  

 2.000 kr. og 1 pct. af resten.
 5. ÆNDRINGSLOVENS IKRAFTTRÆDEN.
 Ændringsloven træder i kraft den 1. april 1964, jfr. lovens § 2. Da  

 afgiftspligten med hensyn til ydede gaver i medfør af loven af 10. april  

 1922, § 45, indtræder efter udløbet af det kalenderår, hvori gaven er ydet,  

 kommer de nye regler derfor til anvendelse på alle gaver, der er ydet i  

 kalenderåret 1964.
Det anførte gælder, selvom gaveafgift vedrørende sådanne gaver i henhold  

 til forlods indgivet gaveanmeldelse allerede måtte være beregnet og eventuelt  

 erlagt.
Man skal derfor anmode amtstuerne om at omberegne afgiften af  

 afgiftsberigtigede gaver YDET I ÅRET 1964 og om at tilbagebetale den for  

 meget erlagte afgift.
Hvad angår de i øvrigt stedfundne ændringer i arveafgiftsloven henvises  

 til ændringsloven.
Dog bemærkes det, at ophævelsen af de hidtil gældende  

 regler i arveafgiftslovens § 41 skyldes, at bestemmelserne er anset for  

 overflødige.
Hjemmel til at foretage udpantning for gaveafgift med eventuelt  

 påløbne renter haves i udpantningslovens § 1.
Blanketten til gaveanmeldelse er optrykt med de af ændringsloven  

 nødvendiggjorte ændringer.
De ved amtstuerne beroende beholdninger af ældre  

 blanketter kan fortsat benyttes til anmeldelse af gaver ydet i kalenderåret  

 1963 og tidligere og med et vedlagt rettelsesblad tillige til anmeldelse af  

 senere ydede gaver.
Rettelsesblade rekvireres på sædvanlig måde.
 Skattedepartementet, den 12. marts 1964.
Hans P.
Gøtrik.
/Chr.
Vinten.
