 Fundet, at et omfattende og på visse punkter upræcist påbud  

 sammenholdt med, at ejendommen nu var omfattet af en vedtaget saneringsplan,  

 gik videre end forudsat i byggelovens § 14. Endvidere fundet, at et påbud  

 skal være udformet så klart og entydigt, at der ikke kan opstå tvivl om,  

 hvordan påbuddet kan opfyldes.
» Byggelovsklage vedrørende ejendommene matr.nr.ne 157 B og 542  

 Udenbys Klædebo Kvarter, København Brumleby 1-255 I skrivelse af 20. februar 1985 meddelte Byggestyrelsen, at selskabets  

 klage af 12. februar 1985 over magistratens afgørelse blev sendt til  

 magistraten til udtalelse.
 I skrivelse af 12. februar 1985 klagede selskabet til Byggestyrelsen over,  

 at magistraten ved skrivelse af 4. december 1984 meddelte påbud i henhold til  

 byggelovens § 14, stk. 1, om afhjælpning af en række vedligeholdelsesmangler  

 på ovennævnte ejendomme.
Magistraten har herefter i skrivelse af 23. april 1985 fastholdt sin  

 afgørelse.
Magistraten anfører bl.a., at de påtalte vedligeholdelsesmangler  

 alle er af en karakter, som man anser for påtaleværdige efter 1. punktum i  

 nævnte lovbestemmelse, og at forholdene på ingen måde afviger fra det  

 tilstandsniveau, der normalt lægges til grund for påtale i sådanne sager.
 Der er for bebyggelsen udarbejdet en saneringsplan, hvis gennemførelse vil  

 medføre en gennemgribende istandsættelse af bebyggelsen.
 Magistraten har i skrivelse af 23. april 1985 oplyst følgende om sin  

 administrative praksis i sager, hvor en mangelfuld vedligeholdt ejendom  

 forventes omfattet af en saneringsplan:
 »Såfremt et saneringsplansforslag endnu ikke er vedtaget af  

 Københavns borgerrepræsentation og godkendt af Boligministeriet, eller  

 såfremt det på anden måde er uvist, hvornår arbejder i medfør af en vedtaget  

 saneringsplan iværksættes, fastholder magistraten som bygningsmyndighed fuldt  

 ud kravet om, at ejendommen skal vedligeholdes forsvarligt, således at den  

 fortsat frembyder tilfredsstillende tryghed i brand-, sikkerheds- og  

 sundhedsmæssig henseende for beboerne.
Er derimod en saneringsplan endeligt vedtaget, og nærmer det tidspunkt  

 sig, hvor den pågældende ejendom skal renoveres eller nedrives, vil  

 magistraten i særlige tilfælde være indforstået med en vis midlertidig  

 lempelse af kravene til vedligeholdelsen.« Til orientering vedlægges en kopi af magistratens svar.
 Magistraten er endvidere i skrivelse af 3. oktober 1985 på foranledning  

 herfra fremkommet med en supplerende udtalelse.
 Til orientering vedlægges kopi af magistratens svar.
 I skrivelse af 12. februar 1985 har selskabet som begrundelse for klagen  

 bl.a. anført:
at boligkommissionen for bebyggelsen i sin helhed, bortset fra to af  

 boligerne i inspektørbygningen, har nedlagt benyttelsesforbud mod  

 bebyggelsens anvendelse som beboelse.
Forbudet trådte i kraft 1. marts 1981,  

 idet dog personer, der var tilmeldt bebyggelsen pr. 1. september 1980, uanset  

 forbudet kan blive boende.
at selskabet den 20. december 1984 endeligt har vedtaget en bevarende  

 saneringsplan for bebyggelsen.
Planen er i overensstemmelse med den af  

 byfornyelsesnævnet for Københavns kommune trufne afgørelse af 14. november  

 1984, som samtidig fastsatte, at arbejderne skulle være gennemført senest 1.  

 juni 1988, samt at ingen af de af bygningsinspektoratet påtalte forhold kan henføres til  

 byggelovens § 14, stk. 1, 1. punktum, som omhandler forhold, der frembyder  

 fare for ejendommens beboere, eller vedrører væsentlige mangler ved  

 bebyggelsen.
 I den anledning skal Byggestyrelsen indledningsvis bemærke, at det af  

 magistratens udstedte påbud er meddelt under henvisning til byggelovens § 14,  

 stk. 1. Det er ikke nærmere angivet i påbudet, om magistraten finder, at der  

 er tale om fareforvoldende mangler, eller alene som væsentlige mangler.  

 Magistraten har i de uddybende udtalelser af 23. april 1985 og 3. oktober  

 1985 alene henvist til byggelovens § 17, og det fremgår af disse udtalelser,  

 at magistraten ikke finder, der er tale om fareforvoldende mangler ved  

 ejendommene.
 Det er Byggestyrelsens opfattelse, at påbudet burde have været udformet  

 således, at det klart fremgår, hvilket punkt i byggelovens § 14, stk. 1  

 påbudet er udstedt efter.
 Det er ligeledes Byggestyrelsens opfattelse, at påbudet for så vidt angår  

 flere af de anførte 62 forhold er udformet så ubestemt og upræcist, at det  

 ikke umiddelbart vil være muligt at efterkomme påbudet.
Det er således fx ikke tilstrækkeligt at angive, at »flere af  

 blokkens skorstene var defekte og skal efterses«.
Det er Byggestyrelsens  

 opfattelse, at et påbud må være udformet så klart og entydigt, at der ikke  

 kan opstå tvivl om, hvorledes påbudet kan opfyldes og hvornår påbudet kan  

 anses for opfyldt.
Der har under sagens behandling foreligget et udkast til saneringsplan for  

 bebyggelsen, som bl.a. indebærer en gennemgribende istandsættelse af  

 ejendommene.
Den seneste udvikling er, at Københavns borgerrepræsentation nu  

 har vedtaget en saneringsplan for bebyggelsen, som er sendt til godkendelse i  

 Boligstyrelsen.
Byggestyrelsen har den generelle opfattelse, at påbud efter byggeloven  

 normalt må anses for primære i forhold til de arbejder der skal udføres efter  

 en saneringsplan.
Byggestyrelsen har imidlertid ikke i nærværende sag fundet  

 at kunne se bort fra, at der inden for en begrænset periode iværksættes en  

 samlet istandsættelse og modernisering af bebyggelsen i henhold til  

 saneringsplanen.
Byggestyrelsen har herved tillige lagt vægt på, at  

 bebyggelsen, der er opført i årene 1854-1860, kræver en samlet og omfattende  

 renovering, der ligger ud over almindelig vedligeholdelse samt at der med  

 undtagelse af 2 boliger af boligkommissionen er nedlagt benyttelsesforbud mod  

 bebyggelsens anvendelse som beboelse.
Man har noteret sig, at samme vurdering  

 er anlagt af kommunen gennem den nu af Borgerrepræsentationen vedtagne  

 saneringsplan.
En ukoordineret gennemførelse af foranstaltninger såvel efter  

 byggeloven som efter den vedtagne saneringsplan vil næppe være hensigtsmæssig  

 og kan medføre et utilsigtet værdispild.
 Sammenlagt finder Byggestyrelsen, at magistratens anvendelse af  

 byggelovens § 14 i nærværende sag - ved det særdeles omfattende og på en  

 række punkter meget upræcise påbud sammenholdt med, at bebyggelsen inden for  

 en kortere periode skal gennemgå en omfattende renovering i henhold til den  

 vedtagne saneringsplan - går videre end forudsat med bestemmelsen.
 Byggestyrelsen har på baggrund heraf pålagt magistraten at ophæve påbudet  

 af 4. december 1984.
 Byggestyrelsen skal endelig påtale, at magistraten ikke ved påbudet af 4.  

 december 1984 har meddelt klagevejledning i overensstemmelse med byggelovens  

 § 24.
 Byggestyrelsens afgørelse er truffet i medfør af byggelovens § 23, stk. 1,  

 1. og 2. punktum.
De medsendte bilag vedlægges.' Not 2 Byggestyrelsen pålægger under henvisning til ovennævnte magistraten at  

 ophæve påbudet af 4. december 1984. Man skal endvidere påtale, at der ikke er  

 angivet klagevejledning i overensstemmelse med byggelovens § 24.
Der henvises til j.nr.
UK 7242.
