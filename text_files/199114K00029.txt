Nr BTL 29 Betænkning over Forslag til lov om ændring af lov om arbejdsformidling og  

 arbejdsløshedsforsikring m.v. (Efterløn)   

 Nr L 29 1991-92, 1. samling Afgivet af Arbejdsmarkedsudvalget Afgivet: 19911217 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret skriftligt.
Aftale af 3. december 1991 mellem Socialdemokratiet, Det Konservative Folkeparti, Venstre, Socialistisk Folkeparti, Centrum-Demokraterne, Det Radikale Venstre og Kristeligt Folkeparti om ydelser til arbejdsløshedskassemedlemmer og et af udvalgets spørgsmål og arbejdsministerens besvarelse heraf er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Arbejdsløshedskassernes Samvirke, Assurandør-Societetet, Dansk Arbejdsgiverforening, Finansrådet, Jens Ingvald Hamre, København, Ledernes Hovedorganisation, Ove Poulsen, Frederiksberg, og Ældre Sagen.
 Der er af arbejdsministeren og af et mindretal stillet ændringsforslag,  

 hvorom henvises til de ledsagende bemærkninger.
 Under udvalgsarbejdet har spørgsmålet om, hvorledes personer med  

 borgerligt ombud kan optages i en arbejdsløshedskasse, været drøftet.
 Af tidsmæssige grunde har det ikke været muligt at indarbejde et  

 ændringsforslag til lovforslaget, jf. arbejdsministerens besvarelse af  

 udvalgets spørgsmål 5. Udvalget er enigt om, at dette problem kan løses i  

 begyndelsen af 1992.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 arbejdsministeren stillede ændringsforslag.
Et mindretal inden for flertallet (Centrum-Demokraternes medlem af  

 udvalget) kan tilslutte sig lovforslaget med de ændringsforslag, der er  

 stillet af arbejdsministeren.
Mindretallet beklager dog, at der ikke kunne  

 skabes enighed om en forhøjelse af efterlønsalderen til 62 år.
Mindretallet  

 finder af ældrepolitiske grunde, at en sådan forhøjelse ville være fornuftig,  

 idet færre ældre ville føle sig »presset« ud af arbejdsmarkedet.  

 Mindretallet finder det til gengæld glædeligt, at 55-59-årige langtidsledige  

 nu får mulighed for at vælge overgangsydelse i stedet for jobtilbud, der ofte  

 føles utilfredsstillende for de pågældende.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget og de af arbejdsministeren stillede  

 ændringsforslag ved 2. behandling.
Mindretallet synes principielt ikke, at efterlønsordningen er nogen god  

 ide, da den er et udslag af en forfejlet beskæftigelsespolitik.
Nu er  

 efterlønnen imidlertid indtil videre en realitet, og i dette lys har  

 mindretallet deltaget aktivt i forhandlingerne om ændringer, hvis sigte  

 væsentligst har været at finde en ordning for de langtidsledige 55-59-årige,  

 så disse frivilligt kan vælge en overgangsydelse på nedsat sats (80 pct.) og  

 derved undgå arbejdstilbud m.v.
 Når mindretallet ikke har tilsluttet sig forliget, hænger det bl.a. sammen  

 med, at forligspartierne har bestemt, at der tidligst efter den 1. oktober  

 1994 kan fremsættes forslag om ændring i den nuværende efterlønsalder på 60  

 år.
Mindretallet finder ikke, at denne binding er acceptabel, da der meget vel  

 kan opstå en gunstig beskæftigelsessituation, hvor der er brug for yderligere  

 arbejdskraft.
Derfor vil mindretallet være frit stillet med hensyn til at  

 kunne fremsætte forslag om ændring i alderen for efterløn, eventuelt helt at  

 ophæve efterlønsordningen.
Ændringsforslag Af arbejdsministeren, tiltrådt af et flertal (udvalget med  

 undtagelse af FP):
Til titlen 1) Undertitlen affattes således:
 »(Efterløn og overgangsydelse)».
Til § 1 2) Før nr. 1 indsættes som nyt nummer:
 »01. § 43, stk. 4, affattes således:
»Stk. 4. Medlemmer, der modtager efterløn eller  

 overgangsydelse, bevarer medlemskab af kassen uanset bestemmelserne i stk. 1  

 og stk. 2.«» 3) Den under nr. 1 foreslåede affattelse af § 75 a  

 ændres til:
»§ 75 a.
Efterløn ydes efter ansøgning til ældre medlemmer,  

 der forlader arbejdslivet før det fyldte 67. år, hvad enten tilbagetrædelsen  

 sker fra beskæftigelse, overgangsydelse eller ledighed.
 Stk. 2. Et medlem, der driver selvstændig erhvervsvirksomhed, kan  

 først overgå til efterløn, når det personlige arbejde i virksomheden er  

 ophørt mere end midlertidigt, jf. § 57, stk. 3.
Stk. 3. Efterløn kan tidligst ydes fra det tidspunkt, hvor  

 arbejdsløshedskassen har modtaget medlemmets skriftlige ansøgning.« 4) Den under nr. 2 foreslåede affattelse af § 75 b  

 ændres til:
»§ 75 b.
Ret til efterløn har medlemmer af anerkendte  

 arbejdsløshedskasser, 1) som er fyldt 60 år, 2) som har været medlem i mindst 20 år inden for de sidste 25 år, jf. dog  

 stk. 2, 3) som ved overgang til efterløn opfylder betingelserne for ret til  

 dagpenge eller modtager overgangsydelse, og 4) som har bopæl her i riget, bortset fra Færøerne og Grønland.
Stk. 2. Medlemmer, der er født før den 1. marts 1952, kan tillige  

 opfylde kravet om medlemskab, jf. stk. 1, nr. 2, ved uafbrudt medlemskab fra  

 31. marts 1992 til overgangen til efterløn.
Medlemsperioden skal dog mindst  

 udgøre 10 år inden for de sidste 15 år.
Stk. 3. Direktøren for Arbejdsløshedsforsikringen kan  

 undtagelsesvis bestemme, at der ved afgørelsen af, om kravet om medlemskab  

 efter stk. 2, 1. pkt., er opfyldt, kan ses bort fra afbrydelser i  

 medlemskabet.
Indtil udgangen af 1992 kan direktøren undtagelsesvis bestemme,  

 at en person, der på grund af kortvarigt fravær fra arbejdsmarkedet har været  

 forhindret i at blive optaget i en kasse senest den 31. marts 1992, kan  

 stilles, som om optagelsen var sket den 31. marts 1992.
Stk. 4. Medlemmer, der ønsker at overgå til efterløn som  

 fuldtidsforsikrede, jf. § 75 d, stk. 2, fra delpension efter lov om  

 delpension, skal anmode herom inden delpensionens bortfald.
Nærmere regler om  

 overgangen fastsættes af direktøren for Arbejdsløshedsforsikringen.
 Stk. 5. Retten til efterløn ophører ved udgangen af den måned,  

 hvori medlemmet fylder 67 år.
Stk. 6. Medlemmer, der modtager ydelser efter lov om social  

 pension eller tilsvarende udenlandsk lovgivning, kan ikke samtidig modtage  

 efterløn.
Dog kan efterløn ydes til medlemmer, der 1) frasiger sig invaliditetsydelse eller 2) modtager invaliditetsydelse på grund af hørehandicap.
Stk. 7. Medlemmer, der er udtrådt af efterlønsordningen, kan ikke  

 på ny overgå til efterløn.
Dog kan et medlem, der udtræder af  

 efterlønsordningen på grund af tilbagevenden til arbejdslivet, een gang  

 genindtræde i efterlønsordningen.
Ved genindtrædelsen skal medlemmet opfylde  

 betingelserne for ret til dagpenge ved ledighed, dog bortset fra  

 arbejdskravet efter § 55, stk. 1, og § 72, stk. 1, samt have bopæl her i  

 riget, bortset fra Færøerne og Grønland.
Stk. 8. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte nærmere regler om overgang til,  

 udtræden af og genindtræden i efterlønsordningen.« 5) Nr. 3 affattes således:
 »3. I § 75 c indsættes efter stk. 1 som nyt stykke:
»Stk. 2. Erhvervsarbejdet må ikke udføres som vedvarende  

 selvstændig virksomhed eller som arbejde i en selvstændig virksomhed, der  

 ejes eller drives af medlemmets ægtefælle.
Begrænsningen gælder dog ikke  

 mindre jordbrug.« Stk. 2-5 bliver herefter stk. 3-6.' 6) Nr. 4 udgår.
 7) Nr. 5 affattes således:
 »5. I § 75 d indsættes efter stk. 3 som nye stykker:
 »Stk. 4. Til et medlem, der ved overgangen til efterløn er  

 fyldt 63 år, og som på overgangstidspunktet ville være berettiget til  

 dagpenge i mindst 2 år, jf. § 55, stk. 1, ydes efterløn i hele  

 efterlønsperioden efter stk. 1.
 Stk. 5. Ved beregning af tidspunktet for overgang til den i stk.  

 3, 1. pkt., nævnte periode ses der bort fra en periode, hvor medlemmet har  

 været udtrådt af efterlønsordningen, jf. § 75 b, stk. 7.
Stk. 6. Efterløn til medlemmer, der overgår fra overgangsydelse,  

 ydes med det i § 75 i, stk. 4, nævnte beløb.« Stk. 4 bliver herefter stk. 7.' 8) Nr. 6 udgår.
 9) Nr. 7 affattes således:
 »7. I § 75 e indsættes efter stk. 2 som nye stykker:
 »Stk. 3. Til et medlem, der ved overgangen til efterløn er  

 fyldt 63 år, og som på overgangstidspunktet ville være berettiget til  

 dagpenge i mindst 2 år, jf. § 72, stk. 1, ydes efterløn i hele  

 efterlønsperioden efter stk. 1.
 Stk. 4. Ved beregning af tidspunktet for overgang til den i stk.  

 2, 1. pkt., nævnte periode ses der bort fra en periode, hvor medlemmet har  

 været udtrådt af efterlønsordningen, jf. § 75 b, stk. 7.
Stk. 5. Efterløn til medlemmer, der overgår fra overgangsydelse,  

 ydes med det i § 75 i, stk. 4, nævnte beløb.« Stk. 3 bliver herefter stk. 6.' 10) Nr. 8 udgår.
 11) Efter nr. 8 indsættes som nyt nummer:
»02. Efter kapitel 11 b.
Feriedagpenge indsættes som nyt  

 kapitel:
»Kapitel 11 c Overgangsydelse § 75 i.
Ret til at overgå til overgangsydelse har indtil udgangen  

 af 1995 medlemmer af anerkendte arbejdsløshedskasser, 1) som er i alderen 55-59 år, 2) som har ret til et arbejdstilbud efter lov om arbejdstilbud til ledige, 3) som ved et fortsat medlemskab ville kunne opfylde anciennitetskravet  

 for at kunne gå på efterløn ved det fyldte 60. år, og 4) som har bopæl her i riget, bortset fra Færøerne og Grønland.
Stk. 2. Et medlem, der ønsker at overgå til overgangsydelse, skal  

 indgive en skriftlig ansøgning herom til arbejdsløshedskassen senest en måned  

 efter det tidspunkt, hvor arbejdsløshedskassen indberetter til  

 arbejdsformidlingen, at medlemmet er berettiget til et arbejdstilbud.
Hvis  

 medlemmet ikke tilkendegiver et ønske om overgang til overgangsydelse, vil  

 medlemmet få et konkret arbejdstilbud.
Efter at der er afgivet et konkret  

 arbejdstilbud, kan medlemmet dog vælge at overgå til overgangsydelse, hvis  

 der skriftligt ansøges herom til arbejdsløshedskassen senest en måned efter,  

 at det konkrete arbejdstilbud er afgivet.
 Stk. 3. Indtil det tidspunkt, hvor medlemmets dagpengeret ville  

 være ophørt efter § 55, stk. 1, eller § 72, stk. 1, ydes overgangsydelsen med  

 et beløb, der svarer til medlemmets dagpenge beregnet efter § 51, stk. 1, jf.  

 § 47 eller § 70, eller udbetalt efter § 51, stk. 5. Arbejde i denne periode  

 medregnes ikke i arbejdsperioder efter § 55 og § 72.
 Stk. 4. Efter udløbet af den i stk. 3 nævnte periode udgør  

 overgangsydelsen et fast beløb på 80 pct. af højeste dagpenge efter § 47  

 eller § 70.
 Stk. 5. Overgangsydelse efter stk. 3 og stk. 4 afrundes til  

 nærmeste hele kronebeløb.
 Stk. 6. Retten til overgangsydelse ophører ved udgangen af den  

 måned, hvor medlemmet fylder 60 år, eller ved overgang til efterløn.
§ 75 j.
Arbejde og indtægter medfører fradrag i overgangsydelsen.
Stk. 2. Arbejde må ikke udføres som vedvarende selvstændig  

 virksomhed eller som arbejde i en selvstændig virksomhed, der ejes eller  

 drives af medlemmets ægtefælle.
Begrænsningen gælder dog ikke mindre  

 jordbrug.
§ 75 k.
Medlemmet bevarer ret til overgangsydelse, selv om  

 betingelserne for at generhverve retten til dagpenge, jf. § 55, stk. 4, eller  

 § 72, stk. 4, er opfyldt, medmindre medlemmet over for arbejdsløshedskassen  

 skriftligt tilkendegiver ønske om at udnytte sin dagpengeret.
§ 75 l.
Medlemmer, der modtager ydelser efter lov om social  

 pension eller tilsvarende udenlandsk lovgivning, kan ikke samtidig modtage  

 overgangsydelse.
Dog kan overgangsydelse ydes til medlemmer, der 1) frasiger sig invaliditetsydelse eller 2) modtager invaliditetsydelse på grund af hørehandicap.
§ 75 m.
Overgangsydelse udbetales bagud for 4 henholdsvis 5 uger,  

 således at hver udbetalingsperiode slutter næstsidste søndag i en måned.  

 Direktøren for Arbejdsløshedsforsikringen kan efter forhandling med  

 Landsarbejdsnævnet ændre en udbetalingsperiode, når særlige forhold taler  

 herfor.
 Stk. 2. Overgangsydelse kan ikke udbetales til medlemmer, der i  

 længere tid opholder sig i udlandet.
 Stk. 3. Overgangsydelse kan ikke udbetales til et medlem, som ved  

 domstols- eller administrativ afgørelse er berøvet sin frihed.
§ 75 n.
Nærmere regler om anvendelse af bestemmelserne i dette  

 kapitel fastsættes af direktøren for Arbejdsløshedsforsikringen efter  

 forhandling med Landsarbejdsnævnet.
Stk. 2. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte regler om retten til  

 overgangsydelse, hvis medlemmet er omfattet af strejke eller lockout  

 (konflikt).«» 12) Nr. 9 udgår.
 13) Efter nr. 9 indsættes som nye numre:
 »03. I § 76, stk. 6, 2. pkt., indsættes efter  

 »ledige,»: »overgangsydelse«.
 04. I § 79, stk. 1, ændres »kapitel 11 a og kapitel 11  

 b« til: »kapitel 11 a, kapitel 11 b og kapitel 11 c«.
 05. I § 81, stk. 1, nr. 3, ændres »kapitel 11 a og  

 kapitel 11 b« til: »kapitel 11 a, kapitel 11 b og kapitel 11  

 c«.
 06. I § 86, stk. 1 (2 gange), stk. 2, stk. 4 og  

stk. 9, ændres »dagpenge eller efterløn« til:  

 »dagpenge, overgangsydelse eller efterløn«.
 07. I § 86, stk. 1, ændres »dagpenge- eller  

 efterlønsbeløbet« til: »dagpenge-, overgangsydelses- eller  

 efterlønsbeløbet«.
 08. I § 86, stk. 3, stk. 4 og stk. 6, ændres  

 »dagpenge- eller efterlønsbeløb« til: »dagpenge-,  

 overgangsydelses- eller efterlønsbeløb«.
 09. I § 87, stk. 1, stk. 2 og stk. 3, indsættes  

 efter »dagpenge,»: »overgangsydelse,».
 010. I § 90 indsættes efter »dagpenge-»: »,  

 overgangsydelse-».
 011. I § 92 indsættes efter »om  

 arbejdsløshedsforsikringen«: », om overgangsydelse«.
 012. I § 95 indsættes efter »feriedagpenge«:  

 », ret til overgangsydelse«.
 013. I § 98, stk. 2, 1. pkt., indsættes efter  

 »dagpengeret,»: »ret til overgangsydelse,».
014. I § 98, stk. 2, 1. pkt., indsættes efter  

 »dagpenge«: », overgangsydelse«.' Til § 2 14) Paragraffen affattes således:
»§ 2 Loven træder i kraft den 1. marts 1992.« Af et mindretal (FP):
Ny paragraf 15) Efter § 2 indsættes som ny paragraf:
»§ 01 Det årlige provenu ved lovforslagets gennemførelse afdrages på  

 statsgælden.
I 1992 afdrages 680 mio. kr.« Bemærkninger Til nr. 1-14 Ændringsforslagene indebærer, at følgende elementer i lovforslaget udgår:
 1) Den almindelige efterlønsalder hæves til 62 år.
 2) Medlemmer over 55 år, der mister dagpengeretten, får indtil 1. januar  

 1996 valget mellem efterløn og arbejdstilbud.
 3) Retten til at arbejde i efterlønsperioden udvides.
 4) Ændring af medlemsbidraget for efterlønsmodtagere.
 5) Hjemmel til administrativt at fastsætte regler om, hvilken betydning  

 udbetaling fra pensionsopsparings- og pensionsforsikringsordninger i  

 efterlønsperioden skal have.
 Ændringsforslagene indebærer videre, at der ved indsættelse af et nyt  

 kapitel som en midlertidig ordning indtil udgangen af 1995 indføres en  

 overgangsydelse for langtidsledige i aldersgruppen 55-59 år.
 Indførelsen af overgangsydelsen medfører herudover en række tekniske  

 ændringer.
 Forslagene er en følge af aftalen af 3. december 1991 mellem  

 Socialdemokratiet, Det Konservative Folkeparti, Venstre, Socialistisk  

 Folkeparti, Centrum-Demokraterne, Det Radikale Venstre og Kristeligt  

 Folkeparti.
Ad nr. 2 Det følger af aftalen, at medlemmer, der modtager overgangsydelse, ikke  

 skal stå til rådighed for arbejdsmarkedet.
Det præciseres derfor, at disse  

 medlemmer, på samme måde som efterlønsmodtagere, kan bevare medlemskabet af  

 arbejdsløshedskassen, selv om de ikke har deres væsentligste livsophold ved  

 erhvervsarbejde.
Ad nr. 3 Som følge af aftalen har medlemmer, der modtager overgangsydelse, ret til  

 efterløn ved det fyldte 60. år, og det er derfor præciseret, at efterløn også  

 ydes efter ansøgning til medlemmer, hvor tilbagetrædelsen sker fra  

 overgangsydelse.
Det vil blive pålagt kasserne at sikre, at det enkelte  

 medlem på overgangsydelse i god tid inden det fyldte 60. år tager stilling  

 til overgang til efterløn.
Der er endvidere sket en præcisering af de gældende regler, hvorefter et  

 medlem, der driver selvstændig erhvervsvirksomhed, først kan overgå til  

 efterløn, når medlemmets personlige arbejde i den selvstændige virksomhed er  

 ophørt mere end midlertidigt.
Dette gælder, uanset om den selvstændige  

 virksomhed er medlemmets hoved- eller bibeskæftigelse.
Ad nr. 4 Som følge af aftalen ændres kravet til medlemsancienniteten således, at  

 der nu er tale om 20 års medlemskab inden for de sidste 25 år.
Efter aftalen forhøjes efterlønsalderen ikke.
For at ingen årgang skal  

 udelukkes fra muligheden for at gå på efterløn, er overgangsbestemmelsen  

 ændret således, at medlemmer, der er født før den 1. marts 1952, kan opfylde  

 kravet om medlemskab ved uafbrudt medlemskab fra 31. marts 1992 til  

 overgangen til efterløn.
Det medfører i praksis, at personer omkring 40 år,  

 der endnu ikke er medlem af en arbejdsløshedskasse, skal melde sig ind inden  

 den 31. marts 1992, hvis de ønsker at have mulighed for at gå på efterløn som  

 60-årige.
 Direktøren for Arbejdsløshedsforsikringen kan fortsat undtagelsesvis se  

 bort fra undskyldelige afbrydelser i medlemskabet.
Bestemmelsen i § 75 b, stk. 3, 2. pkt., tager sigte på erhvervsaktive  

 personer, der f.eks. på grund af arbejdsløshed, sygdom eller barselorlov i en  

 kortere periode op til skæringstidspunktet den 31. marts 1992 har været  

 forhindret i at blive optaget i en kasse og derfor ikke har haft mulighed for  

 at komme ind i overgangsordningen i forbindelse med forhøjelse af  

 anciennitetskravet.
Bestemmelsen åbner ikke mulighed for, at personer uden  

 forudgående tilknytning til det danske arbejdsmarked skal kunne benytte sig  

 af overgangsordningen.
 Dispensationsadgangen er tidsbegrænset indtil udgangen af 1992, og det er  

 en forudsætning, at optagelsen i arbejdsløshedskassen sker umiddelbart efter,  

 at forhindringen for optagelse i kassen er bortfaldet.
Ad nr. 5 Ordet samlever var medtaget i lovforslaget for at lovfæste den gældende  

 praksis med ligestilling mellem ægtefælle og samlever, der er sket i nogle  

 tilfælde i bekendtgørelsesform.
 Da loven ikke andre steder nævner begrebet samlever, foreslås det, at  

 ordet udgår, idet direkte brug af ordet kunne skabe tvivl om ligestilingen på  

 andre områder.
 Der henvises i øvrigt til bemærkningerne til nr. 3, 2. afsnit.
Ad nr. 7 og 9 Muligheden for een gang at genindtræde i efterlønsordningen opretholdes.  

 Ifølge aftalen reducerer udtrædelsesperioden ikke den periode på 21/2 år,  

 hvor der kan udbetales efterløn på trin 1. Det vil sige, at tilbagevenden  

 sker til det trin, man forlod.
Ad nr. 11 Ifølge aftalen vil medlemmer i alderen 55-59 år, der står over for at  

 skulle modtage et arbejdstilbud, indtil udgangen af 1995 kunne vælge en  

 overgangsydelse i stedet for et arbejdstilbud.
 Det er en betingelse for at få overgangsydelse, at medlemmet ved overgang  

 til overgangsydelse har været medlem af en arbejdsløshedskasse så længe, at  

 medlemmet ved fortsat medlemskab til det 60. år opfylder kravet om 10 års  

 medlemskab inden for de sidste 15 år.
 Som nævnt i bemærkningerne til nr. 2 skal medlemmer, der modtager  

 overgangsydelse, ikke stå til rådighed for arbejdsmarkedet.
Medlemmer, der modtager overgangsydelse, har ret til at arbejde, men  

 arbejdsindtægter kommer til fradrag efter de sædvanlige regler for fradrag i  

 dagpenge, det vil sige som hovedregel time for time.
Reglerne om  

 mindsteudbetaling og timeoverførsel finder tilsvarende anvendelse.
 Da overgangsydelsen er en arbejdsløshedsforsikringsydelse, er der givet  

 mulighed for, at der, hvis der viser sig behov herfor, kan fastsættes regler  

 om de i § 61 omhandlede forhold (strejke og lockout).
 I givet fald vil der blive tale om at fastsætte regler om den del af  

 overgangsydelsen, der ikke kommer til udbetaling på grund af indtægt ved  

 arbejde.
 Det er ikke muligt for modtagere af overgangsydelse at drive vedvarende  

 selvstændig virksomhed bortset fra mindre jordbrug uden specialproduktion,  

 jf. de regler, der gælder for efterlønsmodtagere.
Hvis medlemmet opfylder betingelserne for at generhverve retten til  

 dagpenge efter de almindelige regler (arbejde, der svarer til 26/17 ugers  

 arbejde på fuld sædvanlig arbejdstid inden for de sidste 18 måneder), kan  

 medlemmet vælge at genindtræde i det almindelige dagpengesystem.
Medlemmet  

 skal herefter på ny stå til rådighed for arbejdsmarkedet.
Den særlige  

 bestemmelse i rådighedsbekendtgørelsen om krav om 300 timers arbejde i en  

 periode på 10 uger gælder dog ikke.
 Det forudsættes, at der af direktøren for Arbejdsløshedsforsikringen er  

 fastsat nærmere regler om beregning af dagpenge efter en periode på  

 overgangsydelse, så det sikres, at beregningen sker efter fagets sædvanlige  

 arbejdstid.
 Hvis medlemmet generhverver dagpengeretten, vil det være muligt at få  

 efterløn efter de almindelige regler.
I perioden, indtil medlemmet ville have mistet retten til dagpenge,  

 udbetales overgangsydelse med samme beløb som medlemmets individuelle  

 dagpengesats.
Arbejde i denne periode medregnes ikke i arbejdsperioder, der  

 indgår som betingelse for generhvervelse af dagpengeretten.
 Herefter er der tale om et fast beløb svarende til 80 pct. af højeste  

 dagpenge.
 Beløbet reguleres på samme måde som efterlønnen.
 Udbetalingen af overgangsydelser følger samme udbetalingsterminer, som  

 gælder for efterløn, ligesom ydelsen normalt ikke kan modtages samtidig med  

 ydelser efter lov om social pension eller tilsvarende udenlandsk lovgivning.  

 Der gælder samme regler for længerevarende ophold i udlandet som for  

 efterlønsmodtagere.
Nærmere regler om overgangsydelsen vil blive fastsat af direktøren for  

 Arbejdsløshedsforsikringen efter forhandling med Landsarbejdsnævnet.  

 Bestemmelsen i stk. 2 tager sigte på at fastsætte tidspunktet for overgangen  

 til overgangsydelse.
Medlemmer, som ikke umiddelbart vælger overgangsydelsen,  

 når den pågældende er indberettet til et arbejdstilbud af  

 arbejdsløshedskassen, kan udsætte valget, indtil den pågældende har haft  

 lejlighed til at gøre sig bekendt med et konkret arbejdstilbud.  

 Overgangsydelsen kan vælges senest en måned efter, at det konkrete  

 arbejdstilbud er afgivet, dog senest inden påbegyndelsen af dette.
Det sikres  

 herved, at også medlemmer, som af forskellige grunde ikke er blevet bekendt  

 med valget, kan overgå til overgangsydelse.
Det vil blive pålagt kasserne at orientere om mulighed for overgangsydelse  

 i forbindelse med 18-måneders-samtalen.
Det vil videre blive pålagt kasserne  

 at orientere medlemmerne, når der sker indberetning til arbejdstilbud, så  

 medlemmerne har mulighed for inden for en måned at vælge mellem arbejdstilbud  

 og overgangsydelse eller tilkendegive ønske om at udsætte valget, til der  

 foreligger et konkret arbejdstilbud.
 Specielt for så vidt angår afgivelse af arbejdstilbud i perioden indtil  

 lovens ikrafttræden den 1. marts 1992 vil administrationen blive tilrettelagt  

 med en sådan grad af fleksibilitet, at det undgås, at enkelte medlemmer  

 afskæres fra at modtage overgangsydelse, alene fordi arbejdstilbudet er  

 afgivet kort før lovens ikrafttræden.
 Der vil yderligere ske en præcisering af arbejdsløshedskassernes pligt til  

 at vejlede ældre medlemmer, f.eks. således, at kasserne pålægges at opfordre  

 disse medlemmer til at møde i kassen med henblik på en direkte og personlig  

 mundtlig vejledning og rådgivning.
Ad nr. 14 Lovens ikrafttrædelse ændres fra 1. januar 1992 til 1. marts 1992.
Til nr. 15 Det fremgår af aftalen mellem forligspartierne, at det statslige provenu  

 ved lovforslagets gennemførelse vil udgøre 680 mio. kr. for 1992. Det årlige  

 provenu skal fra 1992 og fremefter afdrages på statsgælden.
Jytte Andersen (S) Bakholt (S) Ole Vagn Christensen (S) Poul Erik  

 Dyrlund (S) Hans Jørgen Jensen (S) fmd.
Lone Møller (S) Taanquist (S)  

 Jes Lunde (SF) Duetoft (CD) Pia Christmas-Møller (KF) Kai Dige Bach (KF)  

 Charlotte Antonsen (V) Helge Sander (V) Jørgen Winther (V) Poul Nødgaard (FP)  

 Lone Dybkjær (RV) Glønborg (KRF) Bilag 1 Den 3. december 1991 Aftale mellem:
Socialdemokratiet, Det Konservative Folkeparti, Venstre, Socialistisk  

 Folkeparti, Centrum-Demokraterne, Det Radikale Venstre og Kristeligt Folkeparti om ydelser til arbejdsløshedskassemedlemmer: Overgangsydelse og  

 efterlønnen I.
Overgangsydelse til 55-59-årige Ved indsættelse af et nyt kapitel i arbejdsløshedsforsikringsloven  

 indføres en overgangsydelse for langtidsledige arbejdsløshedskassemedlemmer i  

 aldersgruppen 55-59 år.
 Der er tale om en midlertidig ordning for årene 1992-1995.
 Ordningen er frivillig og indebærer, at de pågældende medlemmer får  

 mulighed for at vælge overgangsydelsen i stedet for et arbejdstilbud.
Betingelser for overgangsydelsen - Sammenlagt 10 års medlemskab inden for de sidste 15 år.
 - Være berettiget til et arbejdstilbud.
Arbejde i forbindelse med overgangsydelsen - Ingen begrænsninger, dog må modtagere af overgangsydelse ikke drive  

vedvarende selvstændig virksomhed (bortset fra mindre jordbrug uden  

 specialproduktion).
 - Arbejdsindtægter kommer til fradrag efter de sædvanlige regler for  

 fradrag i dagpenge, det vil sige som hovedregel time for time.
- Hvis medlemmet opfylder betingelserne for at generhverve retten til  

 dagpenge efter de almindelige regler (26/17 ugers arbejde på fuld sædvanlig  

 arbejdstid inden for de sidste 18 måneder), kan medlemmet vælge at  

 genindtræde i det almindelige dagpengesystem.
Medlemmet vil herefter kunne  

 overgå til efterløn efter de almindelige regler.
 Medlemmet skal endvidere opfylde betingelserne for at stå til rådighed for  

 arbejdsmarkedet; det gælder dog ikke den særlige bestemmelse i  

 rådighedsbekendtgørelsen om krav om 300 timers arbejde i en periode på 10  

 uger.
Overgangsydelsens størrelse Overgang til overgangsydelse sker på det tidspunkt, hvor medlemmet skulle  

 være tiltrådt i det tilbudte arbejdstilbud.
I perioden, indtil medlemmet ville have mistet retten til dagpenge,  

 udbetales overgangsydelsen med samme beløb som medlemmets individuelle  

 dagpengesats.
Herefter er der tale om et fast beløb på 334 kr. pr. dag.
 Beløbet reguleres på samme måde som øvrige  

 arbejdsløshedsforsikringsydelser.
Medlemsbidrag Modtagere af overgangsydelsen betaler normalt medlemsbidrag til staten.
Udlandet Overgangsydelsen, der ikke er omfattet af de internationale regler  

 (EF-regler og nordisk overenskomst), kan kun udbetales under ophold i  

 udlandet efter de regler, der gælder for efterløn.
II.
Efterlønnen I efterlønsordningen foretages følgende ændringer:
 Medlemmer, der har modtaget overgangsydelse, har umiddelbart ret til at  

 overgå til efterløn ved det fyldte 60. år på samme sats.
I overensstemmelse med L 29 (§ 1, nr. 2) gives der mulighed for, at et  

 medlem kan udtræde af efterlønsordningen på grund af tilbagevenden til  

 arbejdsmarkedet og herefter på ny een gang genindtræde i ordningen.
Dog  

 modificeres L 29 således, at udtrædelsesperioden ikke reducerer den  

 periode på 21/2 år, hvor der kan udbetales efterløn på trin 1.
 I overensstemmelse med L 29 (§ 1, nr. 5) får medlemmer, der venter med at  

 gå på efterløn, til de er fyldt 63 år, og som på overgangstidspunktet ville  

 være berettigede til dagpenge i mindst 2 år, udbetalt efterløn i hele  

 efterlønsperioden svarende til deres individuelle dagpengesats.
 I overensstemmelse med L 29 (§ 1, nr. 2) forhøjes kravet til  

 medlemsancienniteten til 20 års medlemskab, dog modificeret således, at der  

 er tale om 20 års medlemskab inden for de sidste 25 år.
 Ved en overgangsordning sikres det, at berørte årgange får mulighed for  

 ved hurtig indmeldelse i en arbejdsløshedskasse at gå på efterløn uanset det  

 udvidede anciennitetskrav.
III.
Administration og vejledning til medlemmerne Der vil fortsat blive holdt tæt kontakt med arbejdsløshedskasserne med  

 henblik på en administrativ tilrettelæggelse af ordningerne, der er  

 tidssvarende, og som fører til mindst mulig belastning af såvel kasserne som  

 medlemmerne.
 De administrative forskrifter vil i overensstemmelse med den faste praksis  

 blive forhandlet af direktøren for Arbejdsløshedsforsikringen med  

 Landsarbejdsnævnets Arbejdsudvalg.
Specielt for så vidt angår de administrative forskrifter vedrørende  

overgangsydelsen vil der blive fastsat præcise regler om tidspunktet  

 for medlemmernes valg mellem arbejdstilbud og overgangsydelsen.
I forbindelse  

 hermed vil det blive fastsat, at det enkelte medlem kan udsætte valget,  

 indtil den pågældende har haft lejlighed til at gøre sig bekendt med et  

 konkret arbejdstilbud.
Det vil blive pålagt kasserne at orientere om mulighed for overgangsydelse  

 i forbindelse med 18-måneders-samtalen.
Der vil yderligere ske en præcisering  

 af arbejdsløshedskassernes pligt til at vejlede ældre medlemmer,  

 f.eks. således, at kasserne pålægges at opfordre disse medlemmer til at møde  

 i kassen med henblik på en direkte og personlig mundtlig vejledning og  

 rådgivning.
For så vidt angår de administrative problemer i forbindelse med forhøjelse  

 af medlemsancienniteten er der henvist til, at der i de gældende regler er en  

 dispensationsmulighed for medlemmer, der har (undskyldelige) afbrydelser i  

 medlemskabet.
Denne dispensationsmulighed vil blive opretholdt.
IV.
Ikrafttræden Loven træder i kraft den 1. marts 1992.
V. Økonomiske konsekvenser Oversigt over provenuer for de enkelte elementer VI.
Yderligere forhandlinger Partierne er enige om at iværksætte et udredningsarbejde, jf. vedlagte  

 bilag.
 Partierne skal søge at nå til enighed inden 1. oktober 1992. I tilfælde af  

 manglende enighed kan partierne efter denne dato fremsætte lovforslag, dog  

 tidligst med virkning fra 1. januar 1993.
 Partierne er enige om, at der ikke før 1. oktober 1994 kan stilles forslag  

 om at hæve den almindelige efterlønsalder.
Bilag KOMMISSORIUM FOR UDREDNINGSARBEJDET Partierne er enige om, at der gennem lovgivningen skal tilvejebringes  

 bedre muligheder for en gradvis og fleksibel tilbagetrækning fra  

 arbejdsmarkedet for de 60-66-årige - i form af delvis beskæftigelse og  

 gradvis nedsættelse af arbejdstiden.
På den baggrund er partierne enige om at nedsætte et hurtigtarbejdende  

 tværministerielt udvalg med repræsentanter for bl.a.
Arbejdsministeriet og  

 Socialministeriet.
Sekretariatsopgaverne varetages af Arbejdsministeriet.
 1. I udredningsarbejdet indgår en belysning af konsekvenserne af de under  

 de politiske forhandlinger om L 29 fremlagte modeller for de 60-66-åriges  

 deltidsbeskæftigelse.
 2. Udvalget får endvidere til opgave at belyse sammenhængen mellem de  

 under pkt. 1 foreslåede modeller og:
 - Delpensionsordningen.
 - Førtidspensionsordningen.
 - Dagpengelovgivningen inkl. supplerende dagpenge.
 - Efterlønsordningen.
 - Incitamenterne for fuldtidsbeskæftigedes ønsker om deltidsarbejde og  

 lediges ønsker om delvis beskæftigelse.
 - De samlede beskæftigelsesmæssige konsekvenser inkl. sammensætningen af  

 deltidsbeskæftigelse og fuldtidsbeskæftigelse for aldersgrupper over og under  

 60 år.
 - Det specielle samspilsproblem mellem overgangsydelse og behovsbestemt  

 førtidspension.
 3. Udvalget fremlægger på baggrund af de under pkt. 1 og 2 foretagne  

 analyser forslag til modeller, der supplerer eller eventuelt erstatter de  

 nugældende muligheder for gradvis tilbagetrækning inkl. delpensionsordningen,  

 og som tilstræber:
 - Harmoni og større ensartethed i såvel ydelsesniveau som  

 adgangsbetingelser for de 60-66-årige, forsikrede som ikke forsikrede,  

 lønmodtagere og selvstændige.
 - Enkle administrative regler.
 - Begrænsede offentlige merudgifter.
 - Færrest mulige samspilsproblemer.
 4. Udvalget afslutter sit arbejde med afgivelse af rapport til de  

 politiske partier senest ved udgangen af maj 1992. Samtidig iværksættes en  

 høringsprocedure af bl.a. arbejdsmarkedets hovedorganisationer,  

 Arbejdsløshedskassernes Samvirke og Arbejdsløshedskasserne for Selvstændige  

 Erhvervsdrivende.
 5. Der indledes samtidig forhandlinger mellem de politiske partier med  

 henblik på fremsættelse af lovforslag i oktober 1992 til vedtagelse inden  

 udgangen af 1992 og ikrafttræden 1. april 1993.
Bilag 2 Et af udvalgets spørgsmål til arbejdsministeren og dennes svar herpå:
 Spørgsmål nr. 5:
»Med henblik på at undgå, at mennesker med borgerligt ombud  

 udelukkes fra at kunne opfylde de nye, skærpede krav til medlemsanciennitet  

 som forudsætning for at opnå efterløn, ønsker udvalget, at ministeren  

 udarbejder et ændringsforslag til lovforslaget, - som sikrer, at borgerligt ombud ligestilles med andet arbejde med hensyn  

 til opfyldelse af medlemskravet til a-kasse-medlemskab og opfyldelse af  

 arbejdskrav i øvrigt.« Svar:
 Et ændringsforslag, hvorefter der generelt gives mulighed for, at  

 personer, der varetager hverv i det offentliges interesse (borgerligt ombud),  

 på dette grundlag kan optages i en arbejdsløshedskasse, nødvendiggør en række  

 tekniske ændringer (hvorunder Direktoratet for Arbejdsløshedsforsikringen må  

 inddrages). Jeg anser det for forhastet, hvis løsningen af et problem af  

 denne karakter sker på nuværende tidspunkt og ved et ændringsforslag til et  

 lovforslag om efterløn og ydelser til langtidsledige over 55 år.
 I løbet af januar måned 1992 vil jeg fremsætte et lovforslag om ændringer  

 i arbejdsløshedsforsikringsloven til udmøntning af 17. maj-aftalens  

 bestemmelse om lettelser for den enkelte arbejdsgiver vedrørende betaling af  

 dagpengegodtgørelse (aftalens pkt. 7 c).
 Ved fremsættelsen af dette lovforslag vil jeg søge at løse det af udvalget  

 rejste problem.
