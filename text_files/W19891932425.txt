Et ægtepar fandtes at have opfyldt betingelsen i bistandslovens § 40  

 om, at begge ægtefæller skal have udnyttet deres arbejdsmuligheder ved at  

 hustruen, som var udlænding og var kommet hertil for at indgå ægteskab,  

 straks ved ankomsten til landet havde tilmeldt sig Arbejdsformidlingen.
Der  

 kunne ikke stilles krav om, at hun kunne tale dansk.
Udmåling af kontanthjælp skulle herefter ske med udgangspunkt i 2 x  

 grundydelse, efter 9 måneder reduceret efter reglen i bistandslovens § 37,  

 stk. 2, 4 punktum, og 2 x dagpengemaksimum. (* 1) REDEGØRELSE FOR SAGEN:
Manden M, der var dansk og polsk statsborger med bopæl i Danmark, havde  

 siden 1984 modtaget kontanthjælp.
Han blev den 5. november 1987 gift med  

 hustruen H, der var polsk statsborger og kommet hertil for at indgå ægteskab  

 med M.
Det var oplyst, at H havde arbejdet som servitrice i Polen.
Efter  

 ankomsten til Danmark tilmeldte hun sig Arbejdsformidlingen og deltog desuden  

 i danskundervisning.
 AFGØRELSEN, DER KLAGES OVER:
 Efter ægteskabets indgåelse udmålte kommunen indtil den 1. september 1988  

 kontanthjælp med dobbelt reduceret grundydelse efter bistandslovens § 37,  

 stk. 2, 4. punktum.
 Efter den 1. september 1988 ændrede kommunen udmålingen til en  

 grundydelse, idet kommunen fandt, at ægteskab ikke var en »social  

 begivenhed«.
 Kommunen anførte endvidere, at det måtte have været indlysende for M, der  

 havde haft ophold i Danmark i en årrække, at H's mulighed for at opnå  

 beskæftigelse var særdeles beskeden under hensyn til hendes manglende  

 sprogkundskaber samt den generelle ledighedssituation i landet. Ægteparret  

 havde således alene kunnet regne med M's indtægt, og H var på denne baggrund  

 ikke reelt til rådighed for det danske arbejdsmarked.
 KLAGEN TIL ANKESTYRELSEN:
 Afgørelsen blev anket af M.
 LOVGRUNDLAG:
 Bistandslovens § 37 og 40.
 Socialministeriets vejledning af 5. marts 1987 om kontanthjælp efter  

 bistandsloven, pkt. 6.a.3o, 4. afsnit.
 ANKESTYRELSENS AFGØRELSE:
 Efter bistandslovens § 40 er det en forudsætning for ydelse af hjælp, at  

 såvel den, der søger hjælpen, som ægtefællen har udnyttet sine  

 arbejdsmuligheder.
 Ankestyrelsen var enig med kommunen i, at indgåelse af ægteskab ikke er en  

 »social begivenhed« i bistandslovens forstand.
 H havde imidlertid, ved at stille sig til rådighed for arbejdsmarkedet  

 gennem tilmelding til Arbejdsformidlingen, udnyttet sine arbejdsmuligheder,  

 jf. bistandslovens § 40. Der kunne således ikke som betingelse for opfyldelse  

 af rådighedsforpligtelsen efter § 40 stilles krav om, at ansøgeren kunne tale  

 dansk (jf. herved også SM 0-27-87).
 Kontanthjælp skulle herefter, fra hjælpens første udmåling i november 1987  

 og indtil også H havde fået udbetalt hjælp i en sammenhængende periode på 9  

 måneder, have været udmålt med den gældende høje dobbelte grundydelse efter §  

 37, stk. 2, 1. punktum, jf. vejledningen om kontanthjælp efter bistandsloven,  

 pkt. 6.a.3o, 4. afsnit.
H måtte også efter den 1. september 1988 betragtes som stående til  

 rådighed for arbejdsmarkedet.
Hjælpen skulle derefter også fortsat efter  

 denne dato udmåles med dobbelt grundydelse, dog reduceret efter § 37, stk. 2,  

 4. punktum.
Ankestyrelsen henledte i øvrigt vedrørende udmåling af kontanthjælp til  

 ægtefæller kommunens opmærksomhed på SM 0-87-88, hvoraf fremgår, jf. sag nr.  

 1, at der ikke kan udbetales kontanthjælp, såfremt ægtefællen ikke opfylder  

 kravet i bistandslovens § 40 om, at begge ægtefæller skal have udnyttet deres  

 arbejdsmuligheder.
Er dette imidlertid tilfældet skal udmåling efter § 37  

 foretages med udgangspunkt i 2 x grundydelse og 2 x dagpengemaksimum.
 Ankestyrelsen ændrede således kommunens afgørelse.
 (* 1) Se endvidere SM 0-87-88.
