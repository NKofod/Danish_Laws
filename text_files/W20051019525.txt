Klage over, at afglidning af ledhovedet i forhold til lårbenshalsen  

 (epifysiolysis  

 capitis femoris) hos en 12-årig dreng først blev konstateret efter flere  

 undersøgelser Nævnet fandt grundlag for at kritisere reservelæge A.  

 Nævnet lagde vægt på, at reservelæge A ud over sin relevante undersøgelse af  

 det højre knæ også burde have foretaget en udførlig undersøgelse af hoften,  

 selvom en undersøgelse i slutningen af februar 2002 var beskrevet som normal  

 for højre hoftes vedkommende, da der forelå oplysninger om tidligere  

 problemer  

 i højre lyske og der aktuelt var forværring af smerterne ved gang, at  

 reservelæge A ud over sin relevante undersøgelse af det højre knæ også burde  

 have foretaget en udførlig undersøgelse af hoften.
Nævnet oplyste, at lidelsen epifysiolysis capitis  

 femoris er en af de hyppigste hoftelidelser og består i en afglidning af  

 ledhovedet i forhold til lårbenshalsen og giver anledning til smerter ved  

 belastning af benet.
Smerterne er ofte alene lokaliseret, som såkaldt henført  

 smerte (referred pain) på den indvendige side af knæet, men det udelukker  

 ikke  

 en mulig placering af smerterne på udsiden af knæet.
Prognosen for et  

 tilfredsstillende resultat af behandling af epifysiolysis capitis femoris er  

 meget afhængig af tidspunktet for, hvornår diagnosen stilles, eftersom  

 afglidningen af ledhovedet i forhold til lårbenshalsen bør stoppes så tidligt  

 som muligt.
 Nævnet oplyste endvidere, at det er helt principielt,  

 at der ved smerter i benene hos børn skal være fokus på, om lidelsen kan  

 sidde  

 i et andet led, hvorfor en korrekt undersøgelse i disse tilfælde skal  

 involvere  

 undersøgelse af bevægeligheden i både hofte- og knæled.
 Nævnet fandt endvidere grundlag for at kritisere den  

 bagvagt, som reservelæge A konfererede med.
 Nævnet lagde vægt på, at en speciallæge i ortopædisk  

 kirurgi bør være specielt opmærksom på mulig hoftelidelse i form af sygdommen  

 epifysiolysis capitis femoris hos en drenge i alderen 12-16 år, når der  

 foreligger en længere sygehistorie med smerter omkring knæet og problemer  

 omkring hoften.
 Nævnet lagde endvidere vægt på, at mistanken om  

 menisklæsion i patientens tilfælde i øvrigt var svag, da der blandt andet var  

 konstateret normal bevægelse i knæet.
 Det var i den forbindelse nævnets opfattelse, at  

 bagvagten ud fra de oplysninger, der blev forelagt ham, selv burde have  

 foretaget en objektiv undersøgelse af patienten omfattende en nærmere  

 undersøgelse  

 af hoften eller foranlediget, at reservelæge A gjorde dette.
 Nævnet fandt også grundlag for at kritisere reservelæge  

 B.
Nævnet lagde vægt på, at reservelæge B den 2. april  

 2002 burde have mistænkt, at der var tale om en hoftelidelse, da der var  

 normal  

 knæundersøgelse, og patienten havde haltet i en måned.
Reservelægen burde i  

 den  

 anledning have undersøgt og beskrevet, hvordan patienten gik uden  

 krykkestokke,  

 herunder udspurgt hvordan forløbet havde været siden sidste undersøgelse.  

 Alternativt kunne der være henvist til videre udredning af hoften ved en  

 speciallæge på et højere kompetenceniveau.
 Nævnet bemærkede i den forbindelse, at den senere  

 røntgenundersøgelse den 28. maj 2002 understøtter, at tilstanden havde  

 bestået  

 en rum tid, da der er en reparationsproces i gang.
 Nævnet fandt ikke grundlag for at kritisere reservelæge  

 C.
 Nævnet lagde vægt på, at reservelæge C ved sin  

 undersøgelse af patienten optog en udførlig og fyldelstgørende sygehistorie  

 og  

 på den baggrund foretog en relevant objektiv undersøgelse, der blandt andet  

 ikke gav grundlag for at mistænke nogen hoftelidelse, hvorfor der derfor ikke  

 var grundlag for at tage et røntgenbillede af hoften på det pågældende  

 tidspunkt.
