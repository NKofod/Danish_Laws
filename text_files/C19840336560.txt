Forord Lasere og arbejde med lasere er omfattet af arbejdsmiljølovgivningen.
Det  

 er navnlig følgende regler, der finder anvendelse:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 323 af 7. juli 1983 om arbejdets udførelse.
 - Bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø.
 - Bekendtgørelse nr. 505 af 19. november 1980 om sikkerhedsskiltning.
 Denne anvisning giver nærmere retningslinier for, hvorledes væsentlige  

 krav heri opfyldes for lasere, der bruges til at svejse, bore, skære, hærde  

 eller lodde med eller til lignende bearbejdning af materialer.
 Brug af sådanne lasere skal ske enten i overensstemmelse med anvisningen  

 eller på anden måde som er lige så forsvarlig.
 Anvisningen er udarbejdet af direktoratet for arbejdstilsynet på grundlag  

 af et internationalt normforslag (International Electrotechnical Commission  

 TC 76 (CO) 8 Radiation safety of laser products, equipment classification,  

 requirements and user guide).
 Anvisningen har været forelagt Arbejdsmiljørådet.
Erik Andersen 1. Indledning Laseres farlighed afhænger af  

 intensitet, bølgelængde og bestrålingstid.
Disse faktorer bestemmer, om  

 laserstrålen er ufarlig eller kan give forbrændinger i øjet eller på huden.  

 Lasere er inddelt i klasser efter deres farlighed.
Til hver klasse hører  

 bestemte sikkerhedsforanstaltninger.
Lasere til materialebearbejdning er i  

 den højeste fareklasse, klasse 4. Strålen er farlig for hud og øjne, selv  

 reflekser kan være farlige.
Lasere til materialebearbejdning findes med  

 stråling i forskellige bølgelængder, som transmitteres forskelligt, og som  

 det derfor kan være lettere eller sværere at beskytte sig imod.
Laserlys i det synlige område og i det nært infrarøde område (nær ved det  

 synlige) går gennem de fleste slags klart glas og plast.
Der skal derfor være  

 specielle filtre til at beskytte mod strålingen.
Laserstråling i det fjerne  

 infrarøde område (langt fra det synlige) standses af de fleste slags glas og  

 plast.
2. Brugsanvisning 2.1 Ved enhver levering skal der medfølge skriftlig brugsanvisning på  

 dansk om betjening, brug og vedligeholdelse.
2.2 Brugsanvisningen skal på fyldestgørende måde gøre rede for alle  

 forhold af betydning for sikkerhed og sundhed.
Den skal derfor bl.a.  

 indeholde oplysning om -laserens klasse -strålingen er kontinuert eller  

 pulset (strålingstiden) -effekt for kontinuert laser -energi for pulset laser  

 -bølgelængde, herunder om strålen er synlig eller usynlig -stråledivergensen  

 -hvor laserstrålen kommer ud -hvilke forholdsregler der skal træffes for at  

 undgå farlig stråling -materialer, der er egnede til at standse strålen  

 -egnede øjenværn -alle betjeningsorganers placering og funktion -procedurer  

 for betjening ved brug og vedligeholdelse -at farlig stråling kan forekomme,  

 hvis brugsanvisningen ikke følges.
3. Mærkning 3.1 Laseren skal være mærket med en gul-sort advarselstavle med  

 lasertegnet.
3.2 Desuden skal væsentlige oplysninger fra brugsanvisningen angives på et  

 supplerende gult-sort skilt.
Dette skilt skal mindst indeholde -angivelse af,  

 om laserstrålen er synlig eller usynlig -en sikkerhedssætning -angivelse af  

 klassen -angivelse af effekt, bølgelængde og strålingstid.
 Eksemplet i fig. 1 viser skiltningen for en Neodynium-YAG-laser.
4. Indretning 4.1 Strålingen skal udsendes, så den ikke er til fare for sikkerhed og  

 sundhed.
Kabinettet skal være udformet, så der kun udsendes stråling, hvor  

 det er tilsigtet.
 4.2 Betjeningsorganerne må ikke være placeret i nærheden af strålen.
 4.3 Laserstrålen skal kunne standses mekanisk af en blænder, lukker eller  

 lignende.
 4.4 Startknappen skal være forsænket, overdækket eller forsynet med krave,  

 og en eventuel fodpedal skal være overdækket, så utilsigtet igangsætning ikke  

 kan ske.
 4.5 For at hindre ukyndiges brug af laseren, skal den være nøgle- eller  

 kodebetjent.
 4.6 Laseren skal give et hørligt eller synligt signal, når den er i brug.
 4.7 Laseren skal have indbygget mulighed for en ydre afbryderkontakt, fx  

 til nødstop.
5. Brug 5.1 Arbejde med lasere skal planlægges og tilrettelægges, så det kan  

 udføres forsvarligt.
5.2 Laseren må kun bruges af personer, der har den fornødne indsigt, og  

 som er blevet instrueret i nødvendigt omfang.
De skal være fuldt fortrolige  

 med betjeningen, sikkerhedsforanstaltningerne og brugsanvisningen.
 5.3 Personer må aldrig træffes af den direkte stråle fra læseren.
 5.4 Strålen skal være indkapslet fra laseren og indtil  

 bearbejdningspunktet (fig. 2).
 5.5 Laseren må ikke kunne bruges, hvis denne indkapsling er fjernet.
5.6 Fra bearbejdningspunktet kan strålen spredes ud til alle sider eller i  

 uheldigste fald spejles i en bestemt retning.
Farlige reflekser fra  

 bearbejdningspunktet skal undgås.
Bearbejdningsområdet skal så vidt muligt  

 være indkapslet.
 5.7 Låger i indkapslingen skal være sikret med sikkerhedskontakter, som  

 hindrer, at laseren kan tændes, når lågen er åben.
5.8 Hvis det under reparation, indkøring, justering m.v. er nødvendigt, at  

 laseren arbejder, mens lågen til bearbejdningsområdet er åben, skal alt  

 personale, som kan blive udsat for farlig stråling, bære beskyttelsesbriller.  

 Brillerne skal være indrettet til den aktuelle strålings bølgelængde og  

 intensitet.
Området med farlig stråling skal være mærket med skilte.
5.9 Hvis bearbejdningsområdet ikke kan indkapsles, skal det sikres, at der  

 ikke kommer personer inden for området med farlig stråling.
Dette område skal  

 afmærkes med skiltning.
 5.10 Bruges en CO2-laser, kan området med farlig stråling begrænses ved,  

 at man anvender en linse med kort brændvidde.
 5.11 Under brugen skal man endvidere være opmærksom på fx den elektriske  

 sikkerhed, luftforureningen fra materialebearbejdningen og på, at strålen kan  

 antænde brændbare stoffer.
 5.12 Brugt lasergas fra en CO2-laser indeholder kulilte (CO) og skal føres  

 til det fri.
 5.13 Efter anvendelse skal ukyndiges brug af laseren hindres, ved at evt.  

 nøgle fjernes.
