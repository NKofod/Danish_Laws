Betænkning afgivet af Udvalget for  

 Fødevarer, Landbrug og Fiskeri den 26. februar 2003 Betænkning over Forslag til lov om ændring af lov om  

 jordbrugets anvendelse af gødning og om plantedække (Forenkling af gødningsplanlægning) [af  

 fødevareministeren (Mariann Fischer Boel)] 1. Ændringsforslag Fødevareministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 11. december 2002 og var til  

 1. behandling den 14. januar 2003. Lovforslaget blev efter 1. behandling  

 henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og fødevareministeren sendte den 3.  

 oktober 2002 dette udkast til udvalget, jf. alm. del   bilag 24. Den 11.  

 december 2002 sendte fødevareministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Dansk Landbrug.
 Fødevareministeren har over for udvalget  

 kommenteret den skriftlige henvendelse til udvalget.
Spørgsmål Udvalget har stillet 2 spørgsmål til  

 fødevareministeren til skriftlig besvarelse, som denne har  

 besvaret.
 Et af udvalgets spørgsmål og  

 fødevareministerens svar herpå er optrykt som bilag 2 til  

 betænkningen.
3. Indstillinger Udvalget indstiller lovforslaget til vedtagelse  

med det af fødevareministeren stillede ændringsforslag.
 Tjóðveldisflokkurin, Siumut og Inuit  

 Ataqatigiit var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	fødevareministeren, tiltrådt af  

udvalget:
Til § 2 1) Paragraffen affattes således:
» Loven træder i kraft den 1. august 2004.« [Ændring af ikrafttrædelsestidspunktet] Bemærkninger Til nr. 1 Det foreslås at ændre lovens  

 ikrafttræden fra den 1. august 2003 til den 1. august 2004.
Fødevareministeriet har under udarbejdelsen af  

 lovforslaget været opmærksom på behovet for tilretning af  

 jordbrugets nuværende IT-systemer i forbindelse med forenkling af  

 indberetning af hektarstøtteansøgning og  

 gødningsplanoplysninger.
Derfor etablerede ministeriet allerede i  

 efteråret 2002 en projektgruppe fælles for Plantedirektoratet og  

 Direktoratet for FødevareErhverv for at sikre implementeringen af den  

 nye ordning.
Projektgruppen, der har involveret Dansk Landbrug i arbejdet,  

 har fastlagt en køreplan for tilretning af IT-systemerne.
Ministeriet  

 har vurderet, at der med ikrafttrædelsestidspunkt den 1. august 2003  

 var tilstrækkelig tid til, at landmændene og deres konsulenter  

 kunne indstille sig på den nye indberetningsform.
Imidlertid har landbrugserhvervet efter  

 førstebehandlingen af lovforslaget med tiltagende styrke udtrykt stor  

 bekymring for, om der ville blive tilstrækkelig tid til at tilpasse  

 landbrugets egne, allerede eksisterende IT-systemer til de nye  

 indberetningsmuligheder.
Derfor foreslås det at ændre  

 ikrafttrædelsestidspunktet til den 1. august 2004, hvor planperioden  

 2004/05 starter.
Det sker for at sikre, at der bliver tilstrækkelig tid  

 for jordbruget til tilpasning til de nye muligheder for forenklet  

 indberetning.
Jens Kirk (V) nfmd.  

  Jens Christian Larsen (V)  

  Inger Støjberg (V)  Henrik Vestergaard (V)  

  Christian H.
Hansen (DF) fmd.  

 Jørn Dohrmann (DF)  

  Else Theill Sørensen (KF)  

  Carina Christensen (KF)  

  Mogens Nørgård Pedersen (KRF)  

  Erik Mortensen (S) Henrik Dam Kristensen (S)  

  Nicolai Wammen (S)  Ole Vagn Christensen (S)  

  Ritt Bjerregaard (S)  Kristen Touborg (SF)  

  Martin Lidegaard (RV)  Keld Albrechtsen (EL) Tjóðveldisflokkurin, Siumut og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 110 Bilagsnr.
Titel 1 Høringssvar og høringsnotat fra  

 fødevareministeren 2 Tidsplan for udvalgets behandling af lovforslaget 3 Spm. 1, om forslaget har negative miljømæssige konsekvenser,  

 til fødevareministeren 4 Henvendelse af 31/1-03 fra Dansk Landbrug 5 Spm. 2, om kommentar til henvendelse af 31/1-03 fra Dansk Landbrug, til  

 fødevareministeren 6 Svar på spm. 1, om forslaget har negative miljømæssige  

 konsekvenser, fra fødevareministeren 7 Svar på spm. 2, om kommentar til henvendelse af 31/1-03 fra Dansk  

 Landbrug, fra fødevareministeren 8 Ændringsforslag af fødevareministeren 9 1. udkast til betænkning 10 2. udkast til betænkning Bilag 2 Et af udvalgets spørgsmål til  

 fødevareministeren og dennes svar herpå Spørgsmål 1 og fødevareministerens  

 svar herpå er optrykt efter ønske fra SF.
 Spørgsmål 1:
 Ministeren bedes nærmere redegøre for, om  

 forslaget har negative miljømæssige konsekvenser, herunder  

 vedrørende kontrollen, og for om oplysningerne vil være  

 tilgængelige med den fornødne hurtighed, jf. også  

 høringssvaret fra Fyns Amt L 110   bilag 1.
 Svar:
 Plantedirektoratet har til besvarelse af  

 spørgsmålet oplyst følgende, hvortil jeg kan henholde  

 mig:
» Med forslaget om at integrere markplan og  

 gødningsplan i hektarstøtteansøgningen er der ikke  

 længere et lovgivningsmæssigt krav til planlægning af,  

 hvordan reglerne om etablering af 65 pct. plantedække opfyldes.
Derimod  

 opretholdes selve kravet om etablering af plantedække, ligesom der  

 fortsat gennemføres kontrol med, om kravet overholdes på  

 bedrifterne.
Med lovforslaget overflyttes opgørelsen af  

 kvælstofproduktionen fra husdyrholdet fra gødningsplanen til  

 gødningsregnskabet.
For de jordbrugsvirksomheder, som fortsat  

 ønsker at opgøre kvælstofproduktionen fra husdyrholdet  

 inden gødskningssæsonen, stiller Fødevareministeriet  

 fremover beregningsfaciliteter til rådighed på Internettet, som  

 kan anvendes til denne opgørelse, f.eks. i forbindelse med indsendelse  

 af den fælles indberetning.
Faciliteterne vil også kunne anvendes  

 af husdyrproducenter, som venter med at foretage opgørelse af  

 kvælstofindholdet til tidspunktet for indsendelse af  

 gødningsregnskabet.
Overgangen fra et krav om obligatorisk planlægning  

 af husdyrproduktionen til et tilbud om planlægning fulgt af et krav om  

 indberetning i gødningsregnskabet vurderes ikke at have  

 miljømæssige konsekvenser, idet planlægningen af  

 kvælstofproduktionen fra husdyrholdet er indarbejdet i jordbrugernes  

 gødningshåndtering gennem en årrække.
Virksomheder,  

 der afsætter husdyrgødning, og virksomheder, der i øvrigt  

 udnytter kvælstofkvoterne, har således indarbejdet rutiner, hvor  

 kvælstofindholdet i husdyrgødningen opgøres.
Det sker  

 dels for at undgå situationer, hvor gødningen ikke kan  

 afsættes, dels for at opgøre hvor stor en andel af virksomhedens  

 kvælstofkvote, som dækkes af den til rådighed værende  

 husdyrgødning og dermed, hvor meget handelsgødning, der kan  

 udbringes indenfor kvoten.
De planlægningsværktøjer, som stilles  

 til rådighed for jordbrugerne, kan foretage beregningen af antal  

 dyreenheder og kvælstofindhold i husdyrgødningen samt  

 virksomhedens kvælstofkvote.
De automatiske beregninger vil betyde  

 færre fejl i indberetningerne.
Færre fejl i indberetningerne  

 betyder, at kontrolgrundlaget forbedres, og at der kan gennemføres en  

 kontrol, der er mere målrettet mod overtrædelser.
 Kontrollen af om der overgødskes på  

 jordbrugsbedrifterne, herunder anvendelsen af husdyrgødning,  

 påvirkes ikke af lovforslaget.
 I et høringssvar vedrørende lovforslaget af  

 25. oktober 2002 spørger Fyns Amt, om lovforslaget fører til en  

 begrænsning i adgangen til data vedrørende mark- og  

 gødningsplaner, herunder om hvornår data fremover foreligger.
Med hensyn til adgangen til data indebærer  

 lovforslaget, at der indberettes data om bedrifternes  

 gødningsplanlægning til myndighederne.
Dette krav om  

 indberetning eksisterer ikke i den gældende lov, og der er  

 således tale om en forbedring af de gødningsoplysninger, som  

 myndighederne vil være i besiddelse af.
Det vil derfor principielt  

 være muligt fremover at stille disse oplysninger til rådighed for  

 f.eks. amterne, som i dag indhenter disse oplysninger hos den enkelte  

 jordbrugsvirksomhed.
Myndighedernes mulighed for adgang til indberettede data  

 udvides derfor.
Som følge af ændringerne af fristerne vil  

 planlægningsdata formentlig foreligge senere på bedrifterne, end  

 det er tilfældet efter de gældende regler.
Det skal i denne sammenhæng fremhæves, at data  

 fra gødningsplanlægning er baseret på jordbrugerens  

 forventning om fremtiden.
Det er først i gødningsregnskabet,  

 der afgives oplysninger om den faktiske drift på jordbrugsvirksomheden,  

 og denne indberetning vil fortsat have frist d. 31. marts efter planperiodens  

 afslutning.
Hertil skal det tilføjes, at det er Plantedirektoratets  

 erfaring, at netop gødningsplanlægning om husdyrproduktion  

 løbende justeres af jordbrugerne helt frem til udarbejdelsen af  

 gødningsregnskabet, hvorfor de opdaterede oplysninger om dyreholdet  

 som hidtil, også fremover, vil være at finde i  

 gødningsregnskabet.
Med lovforslaget skal jordbrugsvirksomheder, der har  

 opdelt jordbruget på flere SE-numre under samme CVR-nummer, ikke som  

 hidtil udarbejde mark- og gødningsplanlægning samt indberette et  

 gødningsregnskab for hvert SE-nr.
Fremover indberettes der en  

 gødningsplanlægning og et gødningsregnskab for hele  

 CVR-nummeret.
 Fyns Amt anfører, at i det omfang data skal  

 anvendes til kontrol af indgåede aftaler om VVM-screeninger vil  

 fælles gødningsregnskab for flere ejendomme kunne medføre  

 en forringelse.
Som det fremgår af bemærkningerne til  

 lovforslaget skønnes ændringen fra SE-nummer til CVR-nummer kun  

 at berøre ca. 5.000 jordbrugsvirksomheder.
Heraf er det kun en del af  

 virksomhederne, som har husdyr og heraf kun en del, der ønsker at  

 udvide antallet af dyr, og som er omfattet af en VVM-screening.
Kun i disse  

 tilfælde kan den af Fyns Amt rejste problemstilling være  

 relevant.
 Det bemærkes endvidere, at kvælstofkvoterne  

 efter lovforslaget skal oplyses på markniveau, og på grund af  

 sammenhængen med blokregisteret i hektarstøtteordningen vil det  

 være muligt entydigt at lokalisere den enkelte mark geografisk, hvilket  

 er mere præcist end i dag.
