Bekendtgørelse om indberetning af  

 værdien af  

 pensionsordninger mv. til brug for opgørelse af fradrag i  

 efterløn, delpension og fleksydelse Efter § 74 i, stk. 4 og 8, i lov om  

 arbejdsløshedsforsikring m.v., jf. lovbekendtgørelse nr. 712 af  

 19. juli 2000, som ændret ved lov nr. 277 af 25. april 2001, § 4  

 a, stk. 2, i lov om delpension, jf. lovbekendtgørelse nr. 443 af  

 10. juni 1999, som ændret ved lov nr. 277 af 25. april 2001, og  

 § 18, stk. 2, i lov nr. 283 af 25. april 2001 om fleksydelse, og  

 efter aftale med henholdsvis arbejdsministeren og socialministeren,  

 fastsættes:
Kapitel 1 Bekendtgørelsens anvendelsesområde § 1. Der skal efter denne bekendtgørelse  

 indberettes om pensionsordninger som nævnt i pensionsbeskatningslovens  

 afsnit I, bortset fra de i lovens § 2, nr. 3, og nr. 4, litra b-e,  

 nævnte.
Dertil skal der indberettes om opsparing i  

 Lønmodtagernes Dyrtidsfond.
 § 2. Indberetningspligten  

 påhviler:
 1)	Lønmodtagernes Dyrtidsfond.
 2)	Offentlige myndigheder.
 3)	Pengeinstitutter, livsforsikringsselskaber og pensionskasser mv.,  

 der er hjemmehørende her i landet, eller som driver virksomhed fra et  

 fast driftssted her i landet.
Kapitel 2 Oplysninger, der skal indberettes § 3. Følgende oplysninger skal indberettes  

 om den enkelte pensionsordning:
1)	Den indberetningspligtiges CVR-nr.
Har den indberetningspligtige  

 ikke et CVR-nr., anvendes dennes SE-nr.
2)	Ejerens CPR-nr.
Har ejeren ikke et CPR-nr., anvendes ejerens navn og  

 adresse.
 3)	Entydig identifikation af ordningen ved konto- eller  

 policenummer.
 4)	Ordningens betegnelse efter kapitel 1 i bekendtgørelse om  

 beskatningen af pensionsordninger (senest bekendtgørelse nr. 326 af  

 10. maj 2001).
 5)	Dagen for opgørelse af ordningens værdi efter  

 stk. 2 eller 3 (opgørelsestidspunktet).
 6)	Indberetningstidspunktet (måned og år).
 7)	At indberetningen sker efter denne bekendtgørelse.
 Stk. 2. Om pensionsordninger, der består ved ejerens  

 59½. år, skal følgende oplyses:
 1)	Om ordningen er led i et ansættelsesforhold.
 2)	Ordningens værdi opgjort efter § 4 i det omfang ordningen  

 består af en livsvarig alderspension (livrente eller lignende).
 3)	Ordningens værdi opgjort efter § 4 i det omfang ordningen  

 ikke består af en livsvarig alderspension (livrente eller lignende),  

 med angivelse af om værdien efter § 4, stk. 3, 2. pkt., er  

 opgjort ved ejerens 59½. eller 60. år.
 Stk. 3. Om indbetaling som nævnt i § 5 skal  

 følgende oplyses:
 1)	I det omfang indbetalingen er til en livsvarig alderspension  

 (livrente eller lignende), oplyses den beregnede tilvækst til den  

 årlige livsvarige ydelse som følge af indbetalingen.
 2)	I det omfang indbetalingen er til en ordning, der ikke består  

 af en livsvarig alderspension (livrente eller lignende), oplyses  

 tilvæksten til ordningens værdi som følge af  

 indbetalingen.
Kapitel 3 Opgørelse af værdien af den enkelte  

 pensionsordning § 4. Værdien af en pensionsordning  

 opgøres i danske kroner.
 Stk. 2. Består en pensionsordning af en aftale om en  

 livsvarig alderspension (livrente eller lignende), opgøres denne del  

 af ordningens værdi til størrelsen af den årlige  

 livsvarige alderspension ved udbetaling fra det 60. år.
Stk. 3. I det omfang en pensionsordning ikke er omfattet af  

 stk. 2, opgøres værdien af ordningen ved det 60. år,  

 herunder kursværdien af værdipapirer i depot samt rente-,  

 udbytte- og bonustilskrivning.
Såfremt værdien af ordningen ved  

 det 60. år ikke er kendt på opgørelsestidspunktet, jf.  

 § 3, stk. 1, nr. 5, opgøres værdien af ordningen ved  

 det 59½. år.
 Stk. 4. Er en pensionsordning sammensat af en livsvarig  

 alderspension samt en supplerende engangsydelse, jf.  

 pensionsbeskatningslovens § 29 A, opgøres den livsvarige  

 alderspension efter stk. 2, mens den supplerende engangsydelse  

 opgøres særskilt efter stk. 3 som den maksimale supplerende  

 engangsydelse.
 Stk. 5. Ved opgørelse af værdien af en  

 indeksordning bortses fra indekstillæg efter § 1 i lov om  

 pristalsreguleret alderdomsforsikring og alderdomsopsparing.
Stk. 6. For personer, der er født senest den 30. juni  

 1944, med ret til statslig, amtskommunal eller kommunal tjenestemandspension  

 eller medlemskab af en tjenestemandslignende pensionsordning, opgøres  

 værdien af en førtidig alderspension efter stk. 2 med et  

 førtidspensionsfradrag på 3½ pct.
Udbetales pensionen allerede  

 på opgørelsestidspunktet, jf. § 3, stk. 1, nr. 5, skal  

 værdien opgøres efter stk. 2.
 Stk. 7. Opgørelse af en ordnings værdi efter  

 stk. 2-6 foretages i øvrigt ud fra de forudsætninger, der  

 er til stede på opgørelsestidspunktet, jf. § 3,  

 stk. 1, nr. 5.
 § 5. Der skal ved hver indbetaling til en  

 pensionsordning i tiden fra ejeren er fyldt 60 år, og indtil ejeren er  

 fyldt 65 år, foretages en opgørelse efter principperne i  

 § 4 af den tilvækst i ordningens værdi på  

 indbetalingstidspunktet, der er en følge af indbetalingen, når  

 indbetalingen er omfattet af pensionsbeskatningslovens § 15 A.  

 Pensionsværdien af indbetalingen opgøres efter værdien  

 på indbetalingstidspunktet.
Kapitel 4 Indberetningsterminer mv.
 § 6. Indberetning skal ske elektronisk til Told-  

 og Skattestyrelsen.
Stk. 2. Indberetningen skal ske senest ved udgangen af den  

 kalendermåned, der følger efter den kalendermåned, hvor  

 ejeren af pensionsordningen bliver 59½ år.
I tilfælde som  

 nævnt i § 5 skal indberetningen dog ske senest ved udgangen af den  

 kalendermåned, der følger efter den kalendermåned, hvor  

 ejeren af pensionsordningen foretog den indbetaling, der udløste  

 indberetningspligten.
Kapitel 5 Bemyndigelse § 7. Told- og Skattestyrelsen kan efter aftale med  

 Arbejdsdirektoratet fastsætte nærmere regler for de oplysninger,  

 der skal indberettes.
Kapitel 6 Ikrafttræden mv.
 § 8. Bekendtgørelsen træder i kraft  

 den 1. juli 2001.
 Stk. 2. Samtidig ophæves bekendtgørelse nr. 543  

 af 30. juni 1999 om indberetning af pensioner m.v. til brug for  

 opgørelse af fradrag i efterløn og delpension.
 Stk. 3. Bekendtgørelsens § 5, jf. § 3,  

 stk. 3, og § 6, stk. 2, 2. pkt., har virkning for  

 indbetalinger, der foretages fra den 27. april 2001. Indberetning om  

 indbetalinger, der er foretaget i perioden 27. april 2001 indtil 1. juli  

 2001, foretages i juli 2001.
