Cirkulære om opløsning af  

 ægteskab (Til samtlige statsamter) I medfør af § 42 a, stk. 1, § 44, stk. 2, og § 66 i lov om  

 ægteskabs indgåelse og opløsning, jf.  

 lovbekendtgørelse nr. 147 af 9. marts 1999, som senest ændret  

 ved § 2 i lov nr. 365 af 6. juni 2002, og efter § 5, stk. 1, i lov nr. 372 af  

 7. juni 1989 om registreret partnerskab, som senest ændret ved lov nr.  

 360 af 2. juni 1999, fastsættes:
Kapitel 1 Kompetencen til at meddele separation eller skilsmisse  

 ved bevilling § 1. Bevilling til separation eller skilsmisse  

 meddeles af statsamtet.
Dog skal statsamtet sende ansøgninger om  

 skilsmisse efter lovens § 31 til Civilretsdirektoratet, hvis skilsmissen  

 søges på grundlag af separation opnået uden for de  

 nordiske lande.
Kapitel 2 Vilkårsforhandling § 2. Statsamtets indkaldelse til  

 vilkårsforhandling skal ske på en blanket, der er godkendt af  

 Civilretsdirektoratet.
§ 3. Udebliver en af ægtefællerne fra  

 vilkårsforhandling, skal de tilsiges på ny.
Udebliver  

 ansøgeren eller en af ansøgerne uden lovligt forfald også  

 efter den anden tilsigelse, anses ansøgningen om bevilling i  

 almindelighed som bortfaldet.
Møder den ægtefælle, fra  

 hvem separation eller skilsmisse søges, ikke efter den anden  

 tilsigelse, afslås ansøgningen om bevilling i almindelighed uden  

 yderligere tilsigelser.
Er der ansøgt om fri proces til sag om  

 separation eller skilsmisse, fortsættes behandlingen af denne  

 ansøgning.
 § 4. Under vilkårsforhandlingen skal det  

 påses, at betingelserne for at give bevilling til separation eller  

 skilsmisse er opfyldt, jf. lovens § 42.
 Stk. 2. Der skal tilvejebringes klarhed over, om der  

 mellem ægtefællerne er truffet aftale om størrelsen af  

 eventuelt bidrag, som den ene ægtefælle skal betale til den  

 andens underhold, eller om spørgsmålet henskydes til statsamtets  

 afgørelse.
Stk. 3. Ved vilkårsforhandling forud for en  

 separation skal der tilvejebringes klarhed over, om aftalen om bidragspligten  

 skal gælde alene for separationstiden eller også for tiden efter  

 en skilsmisse.
Statsamtet skal i forbindelse hermed vejlede om muligheden  

 for, at der kan meddeles bevilling til skilsmisse efter lovens § 31 uden  

 afholdelse af fornyet vilkårsforhandling, hvis vilkårene for  

 separationen også gælder efter skilsmissen.
Bevilling til  

 skilsmisse efter lovens § 31 uden afholdelse af fornyet  

 vilkårsforhandling kan kun meddeles, hvis der under separationssagen er  

 taget stilling til, hvorvidt der skal tilkomme hustruen ret til enkepension  

 efter skilsmissen efter lov om bevarelse af enkepensionsret ved separation og  

 skilsmisse.
 Stk. 4. Tilkommer der ved en skilsmisse hustruen ret til  

 enkepension, skal hun vejledes om, at hun for at sikre sig udbetaling af  

 enkepension eller en eventuel ret til andel i den godtgørelse eller  

 tilbagekøbsværdi, der udbetales ved mandens udtræden af  

 pensionsordningen uden pension, snarest skal anmelde sit krav til den  

 myndighed eller institution, der skal udrede pensionen.
 Stk. 5. Hvis enkepension er sikret ved overlevelsesrente,  

 skal ægtefællerne tage stilling til, hvorvidt forsikringen skal  

 overgå til hustruens fri rådighed.
Stk. 6. Ægtefællerne skal vejledes om  

 betydningen af vilkårene for separationen eller skilsmissen.
Det skal  

 påses, om der i vilkårene er bestemmelser, der er urimelige over  

 for en af ægtefællerne.
I så fald skal vedkommende  

 ægtefælle gøres opmærksom herpå, og  

 ansøgningen eventuelt afslås, jf. lovens § 42, stk. 3.
 Stk. 7. Er hustruens ret til underholdsbidrag  

 tidsbegrænset, gøres ægtefællerne bekendt med, at  

 hustruens ret til enkepension eller tillægspension bortfalder efter  

 udløbet af det tidsrum, i hvilket manden er bidragspligtig.
Stk. 8. Hvis der ikke allerede er truffet aftale eller  

 afgørelse om forældremyndigheden, skal ægtefællerne  

 vejledes om, at fælles forældremyndighed fortsætter efter  

 separation eller skilsmisse, medmindre de indgår aftale om  

 forældremyndigheden.
De skal endvidere vejledes om §§ 6, 9, 10, 11  

 og 13 i lov om forældremyndighed og samvær.
Stk. 9. Ægtefællerne skal, medmindre de begge  

 er repræsenteret ved advokat, vejledes om virkningerne af en separation  

 eller skilsmisse, herunder om 1)	formuefællesskabets ophør, 2)	reglerne om samvær med børn, anden kontakt end  

 samvær samt retten til orientering om barnet, 3)	reglerne om aftrapning og bortfald af  

 ægtefællebidrag, 4)	reglerne om underholdsbidrag til børn, 5)	mulighederne for senere ændring af vilkår, jf.  

 ægteskabslovens §§ 52, 53 og 58, og 6)	ved separation om virkningerne af fortsættelse eller  

 genoptagelse af samlivet.
§ 5. Den myndighed, der foretager  

 vilkårsforhandlingen, bør søge at medvirke til, at  

 ægtefællerne indgår aftale om delingen af eventuelt  

 fællesbo.
Kan enighed om fællesboets deling ikke opnås,  

 orienteres ægtefællerne om, at tvistigheder om fællesboets  

 deling henhører under skifteretten.
 § 6. Er en ægtefælle umyndig, under  

 værgemål efter værgemålslovens § 5 eller under  

 samværgemål efter værgemålslovens § 7, skal  

 værgen tilsiges til vilkårsforhandlingen for at tage stilling til  

 eventuelle vilkår omfattet af værgemålet.
 Stk. 2. Tilsigelse kan undlades, hvis værgen i  

 fornødent omfang skriftligt har tiltrådt separation eller  

 skilsmisse samt vilkårene herfor.
§ 7. Statsamtet fører protokol over afholdt  

 vilkårsforhandling.
Protokollen underskrives af parterne og af den, der  

 har foretaget vilkårsforhandlingen.
Kapitel 3 Udfærdigelse af bevilling § 8. Ansøger kun den ene af  

 ægtefællerne om skilsmisse efter lovens § 31, sender statsamtet  

 en blanket, der er godkendt af Civilretsdirektoratet, til den anden  

 ægtefælle.
Statsamtet anmoder ægtefællen om at  

 tilbagesende blanketten inden en angiven dato i udfyldt og underskrevet  

 stand, hvis ægtefællen ønsker at medvirke til skilsmisse  

 på separationsvilkårene.
Stk. 2. Indsendes blanketten ikke som nævnt, skal  

 statsamtet i almindelighed på tilsvarende måde sende en ny  

 blanket.
Statsamtet kan endvidere indkalde ægtefællerne eller en  

 af dem til et møde om sagen.
 Stk. 3. Besvarer den anden ægtefælle ikke  

 henvendelserne fra statsamtet, eller ønsker den pågældende  

 ikke skilsmisse på separationsvilkårene, afslås  

 ansøgningen.
 § 9. Bevilling til skilsmisse efter  

 ægteskabslovens § 33 må ikke meddeles, før utroskab er  

 bevist ved samstemmende erklæring fra ægtefællen og  

 vedkommende tredjepart om utroskaben og tidspunktet herfor.
Stk. 2. Erklæring fra tredjeparten afgives  

 skriftligt, medmindre statsamtet bestemmer andet.
Erklæring kan afgives  

 på en blanket, der er godkendt af Civilretsdirektoratet.
 § 10. Når retssag om separation eller  

 skilsmisse verserer, kan bevilling kun meddeles, hvis parterne erklærer  

 at ville hæve retssagen, hvis de meddeles separation eller skilsmisse  

 ved bevilling.
 § 11. Før udfærdigelse af  

 separations- eller skilsmissebevilling til personer, der har statsborgerret  

 eller bopæl i udlandet uden for Finland, Island, Norge eller Sverige,  

 skal det tilkendegives de pågældende, at bevillingen ikke med  

 sikkerhed kan forventes anerkendt som gyldig i udlandet.
 Stk. 2. Det skal i disse tilfælde af bevillingen  

 fremgå, hvorpå myndighedens internationale kompetence beror,  

 f.eks. at en af ægtefællerne har bopæl her i landet.
 § 12. Separations- og skilsmissebevillinger  

 udfærdiges på blanketter, der er godkendt af  

 Civilretsdirektoratet.
 Stk. 2. Vilkårene for separationen eller  

 skilsmissen skal fremgå af bevillingen eller vedhæftes denne.
 § 13. Meddeles skilsmissebevilling efter en  

 separation, skal den tidligere separationsbevilling eller udskrift af  

 separationsdommens konklusion vedhæftes skilsmissebevillingen.
 § 14. Det skal af bevillingen fremgå, om der  

 er truffet aftale om størrelsen af bidrag til den anden  

 ægtefælle, og om fællesboet er delt.
 § 15. Det skal af en bevilling til separation  

 fremgå, om bidragspligten er aftalt alene for separationstiden eller  

 også for tiden efter en skilsmisse.
 § 16. Aftale om, at der ikke skal tilkomme  

 hustruen enkepensionsret, uanset at hun efter almindelige regler ville  

 være berettiget hertil, skal optages i separations- eller  

 skilsmissebevillingen.
§ 17. Meddelelse om udfærdigelse af  

 skilsmissebevilling indberettes til folkeregistret i den eller de kommuner,  

 hvor ægtefællerne er eller senest har været tilmeldt  

 folkeregistret.
Der foretages ikke indberetning, hvis ingen af  

 ægtefællerne har været tilmeldt folkeregistret.
 § 18. Meddelelse om bevilling til separation eller  

 skilsmisse til udlændinge, der er statsborgere i andre lande end de  

 nordiske, sendes til Udlændingestyrelsen.
Kapitel 4 Registreret partnerskab § 19. Reglerne i cirkulæret finder  

 tilsvarende anvendelse ved opløsning af registreret partnerskab,  

 bortset fra reglerne i § 4, stk. 3, 3. pkt., stk. 4-5  

 og 7, samt § 16.
 § 20. Skal der efter vilkårene påhvile  

 den ene part bidragspligt over for den anden part, og er den bidragspligtige  

 bosat i udlandet, skal det tilkendegives den bidragsberettigede, at bidraget  

 ikke med sikkerhed kan forventes inddrevet i udlandet.
Kapitel 5 Ikrafttrædelsesbestemmelser m.v.
 § 21. Cirkulæret træder i kraft den 1.  

 november 2002.
 Stk. 2. Cirkulære nr. 135 af 25. september 1989 om  

 ægteskabs opløsning ophæves.
 § 22. Cirkulæret gælder ikke for  

 Færøerne og Grønland.
