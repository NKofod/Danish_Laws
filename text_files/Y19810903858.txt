Et firma, der etablerede fællesantenneanlæg, havde i sine kontrakter  

 et forbehold, hvorefter firmaet havde ret til at udskyde leverancen ved  

 manglende tilslutning, hvorimod forbrugeren fortsat var bundet af kontrakten.  

 Forbrugerombudsmanden udtalte, at det er i strid med god markedsføringsskik  

 at praktisere ulige bundethed i kontrakter indgået med forbrugere.
Firmaet  

 ændrede herefter på Ombudsmandens foranledning vilkåret.
Ulige bundethed ved aftale om tilslutning til fællesantenneanlæg En parcelhusejer indgik aftale om tilslutning til et fælleantenneanlæg og  

 betalte kontant godt kr. 4.000,-.
 I kontrakten om tilslutning var der bl.a. følgende bestemmelse:
»Selskabet forbeholder sig ret til at udskyde leverancen, til en  

 efter selskabets skøn tilfredsstillende tilslutningsprocent er opnået.« Da der var gået nogle måneder uden parcelhusejeren kunne få klarhed over,  

 hvornår tilslutningen kunne forventes etableret, rettede han henvendelse til  

 FO og anførte bl.a., at selskabet burde ændre sine kontrakter, så de  

 indeholder en angivelse af, hvornår forbrugerne senest kan forvente etableret  

 tilslutning til anlægget.
Parcelhusejeren anførte i denne forbindelse, at det  

 var urimeligt på ubestemt tid at have stående ca. kr. 4.000,- uden at have  

 dispositionsret over dem og med deraf følgende rentetab.
Selskabet oplyste under sagens behandling, at arbejdsgangen ved salg af  

 tilslutning til fællesantenneanlæg foregår i to tempi.
Forudsætningen for at  

 starte et projekt er, at et bestemt antal kontrakter er tegnet.
Første skridt  

 er derfor en salgsperiode på ca. 2 mdr.
Når et tilstrækkeligt antal  

 kontrakter er tegnet, sættes projektets tilslutningsarbejde igang.
Såfremt  

 der ikke tegnes et tilstrækkeligt antal kontrakter, har selskabet mulighed  

 for enten at sætte projektet i bero i forventning om, at de manglende  

 kontrakter vil blive tegnet indenfor en overskuelig fremtid, eller at opgive  

 projektet og annullere de allerede indgående kontrakter.
 Efter forhandling med selskabet, hvorunder FO bl.a. henviste til, at han i  

 tidligere sager havde givet udtryk for den opfattelse, t det er i strid med  

 god markedsføringsskik at praktisere ulige bundethed i kontrakter indgået med  

 forbrugere fremsatte selskabet følgende forslag til formulering af klausulen:
»Såfremt ... A/S ikke inden 60 dage fra nærværende kontrakts  

 oprettelse har meddelt abonnenten, at tilslutning vil kunne ske inden 90 dage  

 efter oprettelsen, er begge parter berettiget til skriftligt at opsige  

 nærværende aftale, uden at nogen af parterne i den anledning kan kræve  

 erstatning eller anden godtgørelse.
Denne opsigelsesadgang kan ikke benyttes  

 efter tilslutning er sket«.
Under hensyn til de særlige omstændigheder i forbindelse med indgåelse af  

 aftaler om tilslutning til fællesantenneanlæg, fandt FO ikke for tiden  

 anledning til at fremkomme med indvendinger mod den foreslåede formulering.  

 Det tilføjedes, at FO agtede at følge udviklingen i forbindelse med  

 tilslutning til kabel-tv.
Såfremt FO herunder vil modtage underretning om, at  

 vilkåret gav anledning til uheldige konsekvenser for forbrugerne, ville den  

 nærmere formulering af vilkåret blive optaget til fornyet overvejelse.
 (* 1) Offentliggjort i Forbrugerombudsmanden Årsberetning 1981-1982, side  

 28.
