Inspektion af Københavns Rådhus den 26. oktober 2006 - Opfølgning nr. 5 Inspektion af handicaptilgængeligheden på Københavns Rådhus; kommunens j.nr. 2007-24241 Den 8. januar 2007 afgav jeg endelig rapport om min inspektion den 26. oktober 2006 af handicaptilgængeligheden på Københavns Rådhus.
I mit opfølgende brev af 11. januar 2010 bad jeg Københavns Kommune om underretning vedrørende nærmere angivne forhold.
Med brev af 3. juni 2010 har jeg modtaget en udtalelse fra Københavns Kommune Jeg skal hermed meddele følgende:
Ad punkt 4.1 Ydre adgangsforhold, herunder handicapparkering Jeg afventede fortsat underretning når angivelse af adgangsforhold for mennesker med handicap var offentliggjort på kommunens hjemmeside.
 Kommunen har oplyst at information om adgangsforhold for mennesker med handicap er offentliggjort på kommunens hjemmeside via linket Handicap.
 Jeg har noteret mig det oplyste.
Ad punkt 4.1.3.1 Handicapparkeringspladserne ved bagindgangen Jeg bad kommunen bekræfte at arbejdet med ændring af benyttelsen af pladsen bag Rådhuset  herunder etableringen af nye handicapparkeringspladser  var udført.
 Kommunen har bekræftet at etableringen af nye handicapparkeringspladser bag Rådhuset er udført.
 Jeg har noteret mig det oplyste.
Ad punkt 4.3.1 Elevatorerne ved bagindgangen Jeg afventede fortsat den lovede orientering om en permanent og hensigtsmæssig løsning på hvordan mennesker med handicap kan komme fra Rådhusets indgangsdøre til elevatorerne ved egen hjælp.
 Kommunen har oplyst at en ny rampe til brug for kørestole ved bagindgangen af Rådhuset er færdigopført inden for kort tid.
 Jeg har noteret mig det oplyste og beder om underretning når kørestolsrampen er færdigopført.
Ad punkt 4.6 Borgerrepræsentationens mødesal Jeg bad fortsat om underretning når vejledning om muligheden for at kørestolsbrugere kan få adgang til mødesalen var synligt offentliggjort på kommunens hjemmeside.
 Kommunen har oplyst at muligheden for adgang til mødesalen for kørestolsbrugere er beskrevet på kommunens hjemmeside.
 Jeg har noteret mig det oplyste.
Opfølgning Bortset fra at jeg afventer underretning når kørestolsrampen ved bagindgangen af Rådhuset er færdigopført (pkt. 4.3.1), betragter jeg nu inspektionen af handicaptilgængeligheden på Københavns Rådhus som afsluttet.
Underretning Jeg har sendt en kopi af dette brev til Statens Byggeforskningsinstitut, Center for Ligebehandling af Handicappede, Erhvervs- og Byggestyrelsen og Folketingets Retsudvalg.
