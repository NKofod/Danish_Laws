Nr LSF 71 Forslag til Lov om ændring af lov om Københavns Lufthavne A/S Fremsat af trafikministeren (Knud Østergaard) den 14. november 1990 Vedtaget ved tredjebehandling den 27. november 1990 Lov nr. 804 af 03/12/1990 § 1 I § 7 i lov nr. 428 af 13. juni 1990 om Københavns Lufthavne A/S  

 indsættes efter stk. 4 som nyt stykke:
» Stk. 5. De tjenestemænd, der omfattes af stk. 1 og stk. 3,  

 har på lige fod med selskabets øvrige medarbejdere ret til at vælge  

 medarbejderrepræsentanter til aktieselskabets bestyrelse og er på tilsvarende  

 måde valgbare til bestyrelsen, jf. aktieselskabslovgivningens bestemmelser  

 herom.« § 2 Denne lov træder i kraft ved bekendtgørelsen i Lovtidende.
Oprindeligt fremsat forslag § 1 I § 7 i lov nr. 428 af 13. juni 1990 om Københavns Lufthavne A/S  

 indsættes efter stk. 4 som nyt stykke:
 » Stk. 5. De tjenestemænd, der omfattes af stk. 1 og stk. 3,  

 har på lige fod med selskabets øvrige medarbejdere ret til at vælge  

 medarbejderrepræsentanter til aktieselskabets bestyrelse og er på tilsvarende  

 måde valgbare til bestyrelsen, jf. aktieselskabslovgivningens bestemmelser  

 herom«.
§ 2 Denne lov træder i kraft ved bekendtgørelsen i Lovtidende.
Bemærkninger til lovforslaget Efter aktieselskabslovgivningen er det kun medarbejdere, der er ansat i  

 aktieselskaber og anpartsselskaber m.v., der har valgret og kan være valgbare  

 til hvervet som medarbejderrepræsentant i selskabets bestyrelse.
 Tjenestemændene i den tidligere statsvirksomhed Københavns Lufthavnsvæsen,  

 der gør tjeneste i lufthavnsselskabet er, indtil de måtte have modtaget og  

 accepteret tilbud om ansættelse i selskabet, ansat i staten.
 De er dermed afskåret fra at have indflydelse på spørgsmålet om  

 medarbejderrepræsentation i selskabets bestyrelse og fra at blive indvalgt  

 som repræsentant for medarbejderne.
 Under hensyn til at de pågældende statstjenestemænd reelt er medarbejdere  

 i selskabet, der også i alle praktiske henseender, bortset fra det formelle  

 ansættelsesforhold, er de pågældendes arbejdsgiver, vil det være urimeligt at  

 afskære dem fra indflydelse på ledelsen af deres arbejdsplads på lige fod med  

 selskabets øvrige medarbejdere.
 Det er derfor anset for nødvendigt, at grundlag for en ensartet behandling  

 af alle selskabets medarbejdere søges tilvejebragt ved en ændring af loven om  

 Københavns Lufthavne A/S.
