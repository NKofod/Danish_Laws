Cirkulære om anvendelse af betalingskort (Til samtlige ministerier mv.) I.
Anvendelsesområde § 1.  

  

 Dette cirkulære omfatter betalingskort, der er udstedt til statslige  

 institutioner til brug for en bestemt medarbejder.
Kortet skal være forsynet  

 med den pågældende medarbejders navn samt navnet på institutionen.
 Stk. 2.  

  

 Medarbejderes  

 eventuelle anvendelse af egne private betalingskort til brug ved indkøb på  

 institutionens vegne er ikke omfattet af dette cirkulære, og eventuelle  

 regler  

 herom skal i givet fald fastsættes af den enkelte institution.
II.
Aftaler med betalingskortselskaber § 2.  

  

 Det  

 er den enkelte institution, der afgør, hvilket betalingskortselskab  

 institutionen vil anvende.
 Stk. 2.  

  

 Betalingskort  

 bør så vidt muligt rekvireres via de rammekontrakter, der er indgået med SKI  

 A/S.
III.
Udstedelse og anvendelse af betalingskort § 3.  

  

 Betalingskort kan udstedes til medarbejdere, der har behov herfor.
Det er den  

 enkelte institution, der afgør, til hvilke medarbejdere der skal udstedes  

 betalingskort.
 Stk. 2..  

  

 Udstedelsen af betalingskort skal ske  

 på baggrund af en vurdering af omkostninger og risiko ved anvendelse af  

 betalingskortet i forhold til medarbejderens konkrete behov.
Stk. 3.  

  

 Ved udstedelsen  

 af betalingskortet skal samtidig udstedes en bemyndigelseserklæring, der  

 klart  

 angiver hvad medarbejderen må anvende kortet til, og inden for hvilke  

 økonomiske rammer kortet må anvendes.
Bemyndigelseserklæringen skal  

 underskrives af medarbejderen.
 § 4.  

  

 Betalingskort kan anvendes til mindre indkøb og betalinger, som ikke  

 hensigtsmæssigt kan afvikles via institutionens centrale betalingssystemer.  

 Anvendelsesområdet omfatter:
 -  

 	  

 Udgifter, der kan  

 godtgøres i henhold til cirkulæret om tjenesterejseaftalen.
 -  

 	  

 Betaling af  

 tjenestemæssig taxikørsel.
 -  

 	  

 Betaling af brændstof  

 i forbindelse med tjenestekørsel i tjenestebil.
 -  

 	  

 Betaling i  

 forbindelse med køb via internettet.
 -  

 	  

 Betaling af øvrige  

 særskilt begrundede mindre indkøb.
 Stk. 2.  

  

 Betalingskort må  

 ikke anvendes til at hæve kontanter i Danmark.
 Stk. 3..  

  

 I udlandet kan betalingskortet  

 anvendes som hævekort i særlige tilfælde, eksempelvis hvis en rejse  

 forlænges,  

 eller medarbejderen påføres uforudsete udgifter, hvis dette er angivet i  

 bemyndigelseserklæringen, jf. § 3, stk. 3.
 Stk. 4.  

  

 I tilfælde af  

 kortets bortkomst ved f.eks. tab eller tyveri skal medarbejderen straks give  

 meddelelse herom til institutionen og til betalingskortselskabet.
 Stk. 5.  

  

 Hvis  

 medarbejderen fratræder, eller hvis der ikke længere er behov for kortet,  

 skal  

 institutionen sørge for at kortet inddrages.
IV.
Beskrivelse i regnskabsinstruks § 5.  

  

 Institutionen skal i sin regnskabsinstruks anføre, om der anvendes  

 betalingskort i institutionen, herunder de principper, der gælder for  

 udstedelse og anvendelse af betalingskort i institutionen.
 Stk. 2.  

  

 Institutionen  

 skal ligeledes i regnskabsinstruksen beskrive hvorledes forretningsgangen er  

 tilrettelagt i relation til kontrol og bogføring af udgiftsbilag, der stammer  

 fra anvendelsen af betalingskort.
V.
Ikrafttrædelse § 6.  

  

 Cirkulæret har virkning fra den 1. november 2004.
 Stk. 2.  

  

 Samtidig ophæves  

 Finansministeriets cirkulære nr. 47 af 15. marts 1996 om anvendelse af  

 betalingskort på tjenesterejser.
