 Bekendtgørelse om administration af lov  

 om Dansk Eksportkreditfond m.v.
 I medfør af § 9, stk. 6 og 7 og § 11, stk. 5, i lov om Dansk  

 Eksportkreditfond m.v., jf lovbekendtgørelse nr. 913 af 9. december  

 1999, fastsættes følgende bestemmelser om administration af  

 Eksport Kredit Fonden:
Kapitel 1 Eksport Kredit Fondens ledelse § 1. Eksport Kredit Fondens overordnede ledelse  

 varetages af en af erhvervsministeren udpeget bestyrelse.  

 Bestyrelsesmedlemmer udpeges for 3 år.
Genudnævnelse kan finde  

 sted, også for en kortere periode.
Bestyrelsen er Eksport Kredit  

 Fondens øverste myndighed med de begrænsninger, der  

 følger af erhvervsministerens særlige beføjelser i  

 medfør af lov om Dansk Eksportkreditfond m.v.
Stk. 2. Eksport Kredit Fondens daglige ledelse varetages  

 af en direktør, der udpeges og afskediges af erhvervsministeren efter  

 drøftelse med bestyrelsen ved dens formand.
Direktørens  

 løn- og ansættelsesvilkår fastlægges i en kontrakt  

 på vilkår, der modsvarer kravene til stillingen, inden for  

 rammerne af statens regler for løn- og ansættelsesforhold.
 Stk. 3. Direktøren er underlagt  

 ministerinstruktion i forbindelse med varetagelsen af sager vedrørende  

 eksportkreditpolitik, herunder i internationale fora som OECD og EU samt i  

 forbindelse med nationale eksportkreditpolitiske spørgsmål.  

 Bestyrelsen er ikke ansvarlig for sager vedrørende  

 eksportkreditpolitik.
 Stk. 4. Eksport Kredit Fonden skal såvel inden for  

 sit forretningsområde, hvor bestyrelsen er ansvarlig, som for  

 områder, hvor Eksport Kredit Fonden er underlagt instruktion fra  

 erhvervsministeren, følge regeringens bestemmelser for så vidt  

 angår eksportfremme, handelspolitik og politisk pålagte  

 handelssanktioner og eksportkontrol.
Kapitel 2 Økonomi Egenkapitalstyring § 2. Eksport Kredit Fondens aktivitet skal styres  

 af princippet om forsvarlig egenkapitaldækning og princippet om balance  

 mellem indtægter og udgifter på længere sigt, dog under  

 hensyntagen til den internationale konkurrencesituation og særlige  

 handelspolitiske hensyn.
Stk. 2. Eksport Kredit Fondens egenkapitalkrav skal  

 afspejle det sandsynlige kapitalbehov i tilfælde af  

 ekstraordinære porteføljejusteringer.
Kapitalkravet beregnes  

 på grundlag af Eksport Kredit Fondens garantiansvar og udestående  

 fordringer, efter at der er taget hensyn til hensættelser.
En del af  

 egenkapitalen er en bunden reserve til imødegåelse af  

 koncentrationsrisiko.
Den fri egenkapital skal som minimum udgøre 8  

 pct. af garantiansvar og udestående fordringer med fradrag af blandede  

 kreditter og tilsagn vægtet med 50 pct.
Både garantiansvar og  

 fordringer opgøres med fradrag af hensættelser.
Stk. 3. Overstiger egenkapitalen ved aflæggelsen af  

 årsregnskabet 12 pct. af garantiansvar og udestående fordringer,  

 jf. stk. 2, tilbagefører Eksport Kredit Fonden den del, der overstiger  

 12 pct. til statskassen, når erhvervsministeren endeligt har godkendt  

 årets regnskab.
Efter forelæggelse for Finansudvalget kan  

 erhvervsministeren på baggrund af den forventede udvikling i Eksport  

 Kredit Fondens kapitalbehov beslutte, at kapitaltilbageførsel helt  

 eller delvist kan undlades.
Stk. 4. Hvis Eksport Kredit Fondens kapital kommer under  

 8 pct. af garantiansvar og udestående fordringer, jf. stk. 2,  

 søger erhvervsministeren den fornødne kapital tilført  

 gennem forelæggelse for Finansudvalget.
Eksport Kredit Fondens  

 bestyrelse skal påse, at udviklingen i garantiansvar og kapitalkrav  

 sammenholdes med fondens kapitalgrundlag og formål.
Stk. 5. Opfylder egenkapitalen ikke mindstekravet  

 på 8 pct., kan Eksport Kredit Fonden ikke påtage sig nye  

 forpligtelser.
Hvis der er en formodning herom, orienterer Fonden i god tid  

 forinden erhvervsministeren med henblik på tilførsel af  

 yderligere egenkapital til Eksport Kredit Fonden.
Præmiepolitik § 3. Præmiepolitikken skal til enhver tid  

 være i overensstemmelse med de for Danmark gældende OECD- og  

 EU-retningslinier på området.
Bestyrelsen fastsætter  

 principperne i Eksport Kredit Fondens præmiepolitik.
Bestyrelsen skal  

 påse, at der forefindes interne retningslinier for administrationen af  

 præmiepolitikken.
Stk. 2. Genforsikring af kommercielle risici skal,  

 medmindre særlige forhold gør sig gældende, ske med krav  

 om selvbehold til det primære forsikringsselskab (cedenten).  

 Præmiesatser og -principper overfor eksportørerne kan  

 fastsættes af cedenterne.
Eksport Kredit Fonden kan dog kræve, at  

 cedenternes satser og principper godkendes.
Eksport Kredit Fonden kan betinge  

 sig en minimumspræmie.
Produktpolitik § 4. Bestyrelsen fastlægger principperne for  

 Eksport Kredit Fondens produktpolitik og skal godkende nye produkter i  

 overensstemmelse hermed.
Bestyrelsen skal påse, at der forefindes  

 interne retningslinier for administrationen af produktpolitikken.
Stk. 2. Ved udarbejdelse og vedligeholdelse af  

 garantiinstrumenterne kan fonden anvende risikoregulerende mekanismer.  

 Eksport Kredit Fonden skal tillige påse, at dækning sker i  

 overensstemmelse med de standarder for risikodækning, der er  

 gældende inden for EU.
Fonden skal tillige tage hensyn til de behov for  

 risikodækning, som er karakteristiske for dansk eksport inden for  

 statens garantiområde, eller som der konkret viser sig at være et  

 væsentligt behov for.
 Stk. 3. Ved gennemførelse af indirekte  

 risikodækning, herunder genforsikring, skal fonden normalt tage  

 udgangspunkt i principperne for Eksport Kredit Fondens direkte dækning.  

 Dog skal fonden sikre sig, at markedet kan fungere, og at der skabes en  

 hensigtsmæssig dækning af danske eksportleverancer.
Indtægts- og omkostningspolitik § 5. Eksport Kredit Fonden kan fastsætte  

 provision og gebyrer for Eksport Kredit Fondens ydelser med henblik på  

 at opnå indtægtsdækning af omkostninger eller som led i en  

 samlet prispolitik.
Bestyrelsen fastsætter rammerne for en sådan  

 prispolitik.
For særlige undersøgelser - herunder  

 feasibility-studier og juridiske udredninger - i forbindelse med konkrete  

 sager kan Eksport Kredit Fonden betinge sig hel eller delvis dækning af  

 afholdte omkostninger hos garantitagere, eksportører eller andre  

 interessenter.
 Stk. 2. Eksport Kredit Fondens fordringer søges  

 så vidt muligt forrentet på markedsmæssige  

 vilkår.
Stk. 3. Eksport Kredit Fonden afholder de  

 administrationsomkostninger, der er nødvendige for at opretholde en  

 professionel organisation.
Omkostningerne skal så vidt muligt  

 følge markedsniveauet for tilsvarende finansielle institutioner.  

 Personalet aflønnes og ansættes inden for rammerne af statens  

 regler for løn- og ansættelsesforhold.
Hensættelsespolitik § 6. Eksport Kredit Fonden skal på sine  

 garantiforpligtelser og udestående fordringer foretage  

 hensættelser til imødegåelse af fremtidige tab.
Eksport  

 Kredit Fonden foretager de fornødne hensættelser til  

 afdækning af risikoen ud fra en forsigtig og realistisk vurdering af  

 tabsrisikoen på porteføljen.
Bestyrelsen fastsætter  

 principperne for hensættelsespolitikken samt påser, at der  

 forefindes interne retningslinier for administration heraf.
Kreditpolitik § 7. Eksport Kredit Fondens kreditpolitik skal  

 følge internationalt anerkendte forsikringsmæssige principper og  

 metoder, idet der herved lægges vægt på købernes  

 kreditværdighed og på risikorelaterede prismekanismer,  

 selvrisiko, risikodeling og risikospredning.
Bestyrelsen fastsætter  

 principperne for Eksport Kredit Fondens kreditpolitik samt påser, at  

 der forefindes interne retningslinier for administration heraf.
§ 8. Eksport Kredit Fondens økonomiske  

 risikostyring tilrettelægges således, at der i videst muligt  

 omfang opnås en hensigtsmæssig spredning af påtagne risici  

 og minimering af forventede tab under behørig hensyntagen til  

 mønstret i dansk eksport.
Eksport Kredit Fonden kan anvende  

 sådanne midler og fremgangsmåder til at minimere risiko eller  

 tab, som er almindeligt brugt af tilsvarende finansielle institutioner.  

 Bestyrelsen påser, at der fastsættes interne retningslinier for  

 risikostyringen.
Skadespolitik § 9. Principperne for skadespolitikken  

 fastsættes af bestyrelsen.
Bestyrelsen påser, at der  

 fastsættes interne retningslinier for administrationen heraf.
Eksport  

 Kredit Fonden skal påse, at skader forebygges bedst muligt.
Stk. 2. Når udbetaling af erstatning er sket, skal  

 inddrivelsen af udestående fordringer fremmes mest muligt under hensyn  

 til de dermed forbundne omkostninger.
Inddrivelsen vil alene kunne opgives,  

 når resultatet deraf ikke skønnes at stå mål med  

 omkostningerne derved, eller inddrivelse skønnes  

 udsigtsløs.
Nye og ældre ordninger § 10. Erhvervsministeren kan oprette og  

 henlægge varetagelsen af andre statslige eksportfinansieringsordninger  

 til Eksport Kredit Fonden.
Henlæggelsen og varetagelsen af andre  

 ordninger skal være omkostningsneutrale for Eksport Kredit Fonden.  

 Ordningerne skal have selvstændig bevillingsmæssig hjemmel  

 på finansloven.
Stk. 2. Administrationen af Danmarks Erhvervsfond  

 henlægges til Eksport Kredit Fonden.
Danmarks Erhvervsfond  

 administreres efter de for Eksport Kredit Fonden fastlagte principper,  

 bortset fra principper for forrentning af mellemregning med staten.
Kapitel 3 Regnskab og budget § 11. Eksport Kredit Fonden aflægger  

 årligt regnskab efter årsregnskabslovens regler og efter de  

 principper, der anvendes i private skadesforsikringsselskaber, med de  

 fravigelser og tilpasninger, der følger af Eksport Kredit Fondens  

 særlige forhold som en selvstændig, statslig forvaltningsenhed.  

 Inden regnskabets offentliggørelse indsendes det med bestyrelsens  

 godkendelse til erhvervsministeren til endelig godkendelse.
 Stk. 2. Bestyrelsen fastsætter en instruks for  

 regnskabsaflæggelse og økonomistyring. Årets resultat skal  

 give et retvisende billede af forløbet af regnskabsperiodens  

 aktiviteter, herunder den forventede økonomiske effekt af udstedte  

 garantier, som løber over flere år.
Stk. 3. Der aflægges sammen med årsregnskabet  

 virksomhedsberetning efter samme principper som skadesforsikringsselskaber  

 med de fravigelser og tilpasninger, der følger af Eksport Kredit  

 Fondens særlige forhold som en selvstændig, statslig  

 forvaltningsenhed.
Beretningen indsendes til erhvervsministerens godkendelse  

 inden offentliggørelse.
 Stk. 4. Til brug for bestyrelsens arbejde  

 udfærdiges kommenterede kvartalsregnskaber.
 Stk. 5. Ordninger, der administreres af Eksport Kredit  

 Fonden, er underlagt samme regnskabs-principper som Eksport Kredit Fonden,  

 medmindre andet fastsættes.
§ 12. Eksport Kredit Fonden udarbejder  

 årsbudget og prognose for de efterfølgende 4 år.
Prognosen  

 udarbejdes med henblik på at vurdere, hvorledes den forventede  

 aktivitet såvel som mulige justeringer i porteføljen og  

 hensættelserne, påvirker udviklingen i egenkapitalen.
Kapitel 4 Revision og tilsyn m.v.
§ 13. Eksport Kredit Fonden revideres efter  

 årsregnskabslovens regler af rigsrevisor og en statsautoriseret  

 revisor, der efter indstilling fra bestyrelsen udnævnes af  

 erhvervsministeren for 1 år ad gangen.
Udnævnelsen kan til enhver  

 tid tilbagekaldes.
Revisorerne kan til enhver tid afkræve Eksport  

 Kredit Fonden enhver oplysning, som revisorerne anser for  

 fornøden.
 Stk. 2. Rigsrevisor reviderer endvidere Eksport Kredit  

 Fondens regnskab efter reglerne i lov om revision af statens regnskaber  

 m.m.
 Stk. 3. Resultatet af den udførte revision skal  

 fremgå af en revisionsprotokol.
§ 14. Tilsynet med Eksport Kredit Fondens  

 virksomhed varetages af erhvervsministeren gennem den statslige  

 repræsentation i bestyrelsen.
Bestyrelsen har oplysningspligt over for  

 ministeren om alle Eksport Kredit Fondens forhold og forretninger.  

 Erhvervsministeren og revisorerne har derudover til enhver tid adgang til  

 Eksport Kredit Fondens bøger, regnskaber m.v. og virksomhed i  

 øvrigt.
§ 15. Eksport Kredit Fondens hjemsted er  

 Københavns Kommune.
Fonden er samlokaliseret med Erhvervsfremme  

 Styrelsen, og indgår med denne i hensigtsmæssigt omfang om  

 fælles drift.
 § 16. Bekendtgørelsen træder i kraft  

 den 1. marts 2001.
 Stk. 2. Samtidig ophæves bekendtgørelse nr.  

 846 af 16. november 1999 om administration af Dansk Eksportkreditfond  

 m.v.
