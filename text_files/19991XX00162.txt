Skriftlig fremsættelse (7. december 1999) Sundhedsministeren (Carsten Koch):
 Herved tillader jeg mig for Folketinget at  

 fremsætte:
 Forslag til lov om ændring af lov om offentlig  

 sygesikring. (Ændring af regler om begravelseshjælp).
(Lovforslag nr.
L 135).
 Lovforslaget er et led i udmøntningen af  

 finanslovsforliget og medfører kommunale besparelser på 22 mio.  

 kr. i 2000 og 30 mio. kr. årligt fra 2001. Provenuet indgår i  

 finansieringen af politiforliget.
 Forslaget bygger på, at det ikke kan anses for en  

 offentlig opgave at yde begravelseshjælp i de tilfælde, hvor der  

 er tilstrækkelige midler efter afdøde på  

 dødstidspunktet til begravelsen.
 Lovforslaget medfører, at der kun ydes offentlig  

 begravelseshjælp efter ubemidlede, efter børn under 18 år  

 og efter personer, der må antages at have et grundlovssikret krav  

 på begravelseshjælp.
Ændringerne indebærer bl.a., at  

 beregningsgrundlaget for den offentlige begravelseshjælp ændres  

 fra formuen ifølge seneste årsopgørelse til den aktuelle  

 formue på dødstidspunktet inkl. udbetalinger i anledning af  

 dødsfaldet fra f.eks.
ATP og gruppelivsforsikringer.
Når  

 afdøde efterlader ægtefælle, vil endvidere fast ejendom,  

 der tjener til familiens bolig, indgå i formueberegningen med den del  

 af friværdien, der overstiger 100.000 kr.
 I det jeg i øvrigt henviser til lovforslaget med  

 tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
