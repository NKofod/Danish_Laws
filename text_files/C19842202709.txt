(Til rektorerne for samtlige  

 gymnasieskoler, studenterkursus og Statens Kursus til HF, amtsrådene samt  

 kommunalbestyrelserne i København og Frederiksberg) Undervisningsministeriets cirkulære af 20. marts 1984 For kandidater, der følger praktisk pædagogikum, jfr. bekendtgørelse nr.  

 265 af 30. juni 1982 om den pædagogiske uddannelse af lærere ved  

 gymnasieksolen gælder nedenstående med hensyn til betaling m.v.:
I.
Kandidater, der gennemgår pædagogikum uden samtidig fast  ansættelse  

 ved en gymnasieskole, et studenterkursus eller et  kursus til højere  

 forberedelseseksamen.
 § 1.  Kandidaterne modtager under kursus for de timer,  

 de modtager vejledning, og for timer, hvori de står til rådighed for  

 skolen/kurset, betaling svarende til 80 pct. af lønnen til en adjunkt på 1.  

 løntrin efter magisterskalen i henhold til overenskomst mellem  

 finansministeriet, Amtsrådsforeningen i Danmark, Københavns og Frederiksberg  

 kommuner på den ene side og Gymnasieskolernes Lærerforening på den anden  

 side.
De i § 15, stk. 3 i bekendtgørelsen af 30. juni 1982 nævnte 120  

 observationstimer fordeles jævnt med normalt 12 timer pr. uge på de uger,  

 kurset strækker sig over, medmindre der er særlige grunde til at fordele  

 timerne på anden måde.
Timerne fordeles ligeligt på kandidatens fag.
 Udover vejledningstimerne står kandidaterne til rådighed for skolen eller  

 kursus i indtil 2 ugentlige timer, enten i fast skema eller ved forefaldende  

 vikartjeneste.
 Såfremt der i en del af pædagogikumperioden ikke finder vejledning af  

 kandidaten sted, står denne til skolens/kursets rådighed i 17,6 timer  

 ugentlig.
 Ved vikartjeneste kan opgørelsen af de læste timer udjævnes over hver  

 kalendermåned.
 Kandidater med en lønanciennitet på 5 år eller derover, som optages på  

 praktisk pædagogikum, kan efter ansøgning til undervisningsministeriets løn-  

 og personaleafdeling få betaling med 80 pct. af lønnen efter den opnåede  

 lønanciennitet.
Betalingen udbetales månedsvis bagud.
Ved delt pædagogikum fordeles  

 betalingen forholdsmæssigt over de to perioder.
 I disse tilfælde står kandidaterne udover vejledningstimerne til rådighed  

 for skolen/kursus i indtil een ugentlig time, enten i fast skema i  

 ansættelsesperioden eller ved forefaldende vikartjeneste.
 Såfremt der i en del af pædagogikumperioderne ikke finder vejledning af  

 kandidaten sted, står denne til skolen/kursets rådighed i 8,8 time ugentlig.
 Ved vikartjeneste kan opgørelsen af de læste timer udjævnes over hver  

 kalendermåned.
Såfremt en kandidat gennemgår et kursus med reduceret vejledningstimetal  

 og ikke tidligere har gennemgået fuldt pædagogikum, ydes der betaling  

 svarende til den fastsatte brøkdel af et fuldt kursus.
Kandidatens  

 rådighedspligt over for skolen/kursus beregnes tilsvarende forholdsmæssigt.
§ 2.  Kandidaterne kan ikke afgive tilsagn om at læse  

 overtimer eller modtage tilsagnstillæg.
Arbejde ved siden af det praktiske  

 kursus kræver tilladelse fra direktoratet for gymnasieskolerne og højere  

 forberedelseseksamen, og tilladelse vil kun blive givet i særlige tilfælde og  

 da kun til arbejde af et omfang svarende til få ugentlige timer.
Kandidaterne  

 er ikke omfattet af aftale om afspadsering af overtimer.
 § 3.  Der ydes feriegodtgørelse for den tid, en  

 kandidat gennemgår kursus.
§ 4.  Der ydes betaling under sygdom.
I tilfælde af  

 sygdom kan rektor forlange, at kandidaten forelægger lægeerklæring efter  

 mindst tre dages forløb.
Hvis rektor på grundlag af denne erklæring og de  

 øvrige omstændigheder i sagen må skønne, at der er risiko for, at kandidaten  

 ikke vil være i stand til at genoptage kursusarbejdet så betids, at dette kan  

 gennemføres, forelægger rektor sagen for direktoratet, der tager stilling  

 til, om kursus må afbrydes på grund af sygdom.
I så fald modtager kandidaten  

 betaling indtil udgangen af den måned, der følger efter sygemeldingen.
Hvis kursus afbrydes på grund af dokumenteret sygdom eller af andre  

 grunde, som direktoratet finder lige så væsentlige som sygdom, kan der ydes  

 kandidaten betaling under et nyt kursus.
Der kan dog maksimalt ydes en  

 kandidat, hvis kursus er afbrudt på grund af sygdom, betaling under ialt to  

 kursus (selv om der eventuelt ikke er udbetalt to gange betaling for et  

 kursusforløb).
 § 5.  Såfremt en kandidat efter eget ønske afbryder  

 kursus, bortfalder betaling og rådighedspligt fra datoen for, at kursus  

 fratrædes.
Optages kandidaten på ny på pædagogikum, får kandidaten først betaling fra  

 det tidspunkt i det nye kursusforløb, hvor betaling ophørte under det første  

 kursus.
Betalingen beregnes efter de regler, der gælder i det nye  

 pædagogikumkursus.
 § 6.  Såfremt en kandidat efter vejledningsperioden  

 ikke består praktikken, ophører udbetalingen med udgangen af den måned, hvor  

 kandidaten får meddelelse om, at kursus ikke er bestået, og rådighedspligten  

 bortfalder fra samme tidspunkt.
Følger kandidaten på ny pædagogikum og består praktikken, kan kandidaten  

 efter ansøgning til direktoratet for gymnasieskolerne og højere  

 forberedelseseksamen få tillagt betaling svarende til den tid, hvor der ikke  

 er ydet betaling i det første pædagogikumkursus.
Betalingen beregnes efter de  

 regler, der gælder i det andet pædagogikumkursus.
Betalingen kan højst ydes  

 for i alt eet fuldt pædagogikumkursus.
Heri indregnes den tid, hvori  

 kandidaten har modtaget betaling under sit første kursus.
 Kandidaterne bevarer deres betaling under deltagelse i fagligt- pædagogisk  

 kursus inden for pædagogikumperioden.
II.
Gennemgang af pædagogikum samtidig med fast ansættelse i  

  gymnasieskolen.
§ 7.  Vejledningstimerne medregnes i kandidaternes  

 løntimetal i hele skoleåret med 6,5 ugentlig løntime på grundlag af den for  

 den enkelte kandidat tillagte løn og lønanciennitet.
Kandidaterne kan  

 herudover under pædagogikumkursus beskæftiges på ansættelsesskolen/kurset i  

 mindst 15,5 og højst 18,0 løntime og oppebærer hele året fuld  

 overenskomstmæssig løn og eventuel overtimebetaling.
§ 8.  Kandidaterne vil være berettiget til at afgive  

 tilsagn og oppebære tilsagnstillæg.
Der kan ikke ventes givet dispensation af  

 direktoratet for gymnasieskolerne og højere forberedelseseksamen med hensyn  

 til de ovenfor nævnte grænser for lærerkandidaternes undervisningsvirksomhed.
Kandidaten er under pædagogikum ikke forpligtet til at stå til rådighed  

 for den skole/kursus, hvor kursus gennemgås.
Såfremt der i en del af  

 pædagogikumkurset ikke finder vejledning af kandidaten sted, står denne til  

 rådighed for ansættelsesskolen/kurset i 6,5 ugentlig time med forefaldende  

 vikartjeneste.
Ved vikartjeneste kan opgørelsen af de læste timer udjævnes  

 over hver kalendermåned.
§ 9.  Der ydes løn under sygdom efter samme regler som  

 for fastansatte adjunkter og lektorer.
Reglerne om ferie for fastansatte  

 adjunkter og lektorer gælder for adjunkter/lektorer på prøve, og der sker  

 afkortning i lønnen for ikke-optjente feriedage i det foregående  

 optjeningsår.
§ 10.  Adjunkter/lektorer på prøve, der gennemgår delt  

 pædagogikum samtidig med fast ansættelse i gymnasieskolen, vil efter  

 ansøgning gennem ansættelsesskolen/kursus til direktoratet for  

 gymnasieskolerne og højere forberedelseseksamen kunne få bevilget  

 befordringsgodtgørelse for afholdte befordringsudgifter mellem  

 ansættelsesskolen/kursus og praktikstedet efter gældende regler.
Godtgørelsen  

 ydes normalt med satsen for offentlige transportmidler efter billigste  

 rejsemåde, i særlige tilfælde for kørsel i egen bil.
§ 11.  Såfremt en adjunkt/lektor på prøve efter  

 vejledningsperioden ikke består praktikken, bortfalder betaling for  

 vejledning og rådighedspligten med udgangen af den måned, hvori kandidaten  

 får meddelelse om, at kursus ikke er bestået.
Vedvarende fastansættelse for  

 adjunkter/lektorer på prøve er normalt betinget af, at de har bestået  

 pædagogikum inden to år efter ansættelsen på prøve.
 Kandidaterne bevarer deres betaling under deltagelse i fagligt- pædagogisk  

 kursus indenfor pædagogikumperioderne.
III.
Supplerende pædagogikum.
 § 12.  En kandidat, som tidligere har modtaget  

 betaling for et fuldt pædagogikumkursus, og som senere skal tage et  

 supplerende kursus i et andet fag, modtager ikke betaling under dette  

 supplerende kursus og har ikke pligt til at stå til rådighed for  

 praktikstedet.
IV.
Refusions-, ikrafttrædelses- og ophævelsesbestemmelser.
 § 13.  Betaling for vejledningstimerne omregnet til  

 6,5 løntime i skoleåret efter reglerne i afsnit II er som hidtil  

 refusionsberettiget med eet hundrede procent.
 § 14.  For kandidater, der gennemgår pædagogikum  

 samtidig med fast ansættelse i gymnasieskolen i skoleåret 1982/83, medregnes  

 vejledningstimerne i løntimetallet med 7,8 ugentlig løntime i skoleåret  

 1982/83.
 Ministeriets cirkulæreskrivelse af 13. december 1978 ophæves hermed.
Undervisningsministeriet, den 20. marts  

 1984 P. m. v.
 e. b.
Niels-Erik Dolnæs fm.
