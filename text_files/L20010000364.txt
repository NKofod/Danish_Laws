Bekendtgørelse  

 af  

 luftfartsoverenskomst af 26. oktober 1998  

 med Rumænien Den 26. oktober 1998 undertegnedes i Oslo en luftfartsoverenskomst mellem  

 Danmark og Rumænien.
 Overenskomsten har følgende ordlyd:
OVERENSKOMST  

 MELLEM  

 RUMÆNIENS REGERING  

 OG  

 KONGERIGET DANMARKS  

 REGERING  

 VEDRØRENDE LUFTTRAFIK Rumæniens Regering og Kongeriget Danmarks Regering, i det  

 efterfølgende omtalt som de »kontraherende parter«, som er parter i Konventionen om International Civil Luftfart, som blev  

 åbnet for undertegnelse i Chicago den 7. december 1944, og som nærer ønske om at afslutte en overenskomst, i  

 overensstemmelse med den nævnte konvention, med det hovedformål  

 at etablere regelmæssig lufttrafik mellem og hinsides deres respektive  

 lande; er kommet overens om følgende:
Artikel 1 Definitioner I denne overenskomst skal (a)	»Konventionen« betyde Konventionen om International Civil Luftfart,  

 åbnet for undertegnelse i Chicago den 7. december 1944, og indbefatte  

 ethvert tillæg vedtaget i henhold til denne konventions artikel 90 og  

 enhver ændring af tillæggene eller af konventionen i henhold til  

 dennes artikel 90 og 94, så vidt som disse tillæg og  

 ændringer er blevet vedtaget af begge kontraherende parter; (b)	udtrykket »luftfartsmyndigheder« betyde, for Rumæniens  

 vedkommende, Transportministeriet, og for Kongeriget Danmarks vedkommende,  

 Trafikministeriet, eller i begge tilfælde enhver person eller ethvert  

 organ, som er bemyndiget til at udføre nogen funktion, som  

 udøves af de nævnte myndigheder; (c)	udtrykket »udpeget luftfartsselskab« betyde et luftfartsselskab,  

 som er blevet udpeget i overensstemmelse med denne overenskomsts artikel  

 3; (d)	udtrykkene »territorium« og »statsborgere« i relation til  

 Rumænien og Danmark betyde Rumæniens og Danmarks territorier og  

 statsborgere; (e)	udtrykkene »lufttrafik«, »international lufttrafik«,  

 »luftfartsselskab« og »teknisk landing« have de betydninger, som er fastsat i  

 konventionens artikel 96; (f)	»Overenskomst« betyde denne overenskomst, de til den knyttede  

 tillæg, samt enhver ændring af overenskomsten eller  

 tillæggene; (g)	udtrykket »Tillæg« betyde ethvert tillæg til denne  

 overenskomst, eller overenskomsten som ændret i overensstemmelse med  

 bestemmelserne i denne overenskomsts artikel 17, stk. 2. Tillægget  

 udgør en integreret del af denne overenskomst, og alle henvisninger  

 til overenskomsten indbefatter henvisning til tillægget, medmindre  

 andet er bestemt; (h)	udtrykket »takst« betyde de priser, som skal betales for befordring  

 af passagerer, bagage og fragt, samt de betingelser hvorunder disse priser  

 finder anvendelse, heri indbefattet priser samt betingelser for andre  

 hjælpeserviceydelser, udført af luftfartsselskabet i forbindelse  

 med lufttransport, samt indbefatte betaling og betingelser tilbudt agenturer,  

 men undtaget betaling eller betingelser for befordring af post; (i)	udtrykket »brugerafgift« betyde en afgift afkrævet  

 luftfartsselskaber af de kompetente myndigheder, eller tilladt afkrævet  

 af dem, for tilvejebringelse af lufthavnsejendom eller faciliteter eller  

 luftnavigations-faciliteter, indbefattet tilknyttede serviceydelser og  

 faciliteter, til luftfartøjer, disses besætninger, passagerer og  

 last; (j)	udtrykket »anførte ruter« betyde de i denne overenskomsts  

 tillæg anførte ruter, på hvilke der vil blive drevet  

 international rutelufttrafik af de kontraherende parters udpegede  

 luftfartsselskaber; (k)	udtrykket »aftalt trafik« betyde den lufttrafik, som etableres  

 eller planlægges etableret på de ruter som er anført i  

 denne overenskomsts tillæg.
Artikel 2 Trafikrettigheder 1. Hver kontraherende part tilstår den anden kontraherende part de  

 følgende rettigheder vedrørende dens internationale  

 lufttrafik:
(a)	ret til at overflyve partens statsterritorium uden landing, (b)	ret til at foretage tekniske landinger på dens  

 statsterritorium.
2. Hver kontraherende part tilstår den anden kontraherende part de  

 rettigheder, som i det efterfølgende er anført i denne  

 overenskomst, med det formål at drive international lufttrafik på  

 de ruter som er anført i denne overenskomsts behørige  

 tillæg.
Sådan trafik og ruter kaldes i det efterfølgende  

 henholdsvis »den aftalte trafik« samt »de anførte ruter«.
Under  

 udførelse af driften af den aftalte trafik på en anført  

 rute, nyder hver kontaherende parts udpegede luftfartsselskaber, udover de  

 rettigheder som er anført i denne artikels stk. 1, også  

 retten til at foretage stop på den anden kontraherende parts  

 statsterritorium på de pladser som er anført i denne  

 overenskomsts tillæg, med det formål at tage ombord eller  

 afsætte passagerer og fragt, herunder post.
 3. Intet i denne artikels stk. 2 skal anses for at give et af en  

 kontraherende part udpeget luftfartsselskab ret til på den anden  

 kontraherende parts statsterritorium at optage passagerer, fragt og post, som  

 befordres mod betaling eller vederlag, og som er bestemt for en anden plads  

 på denne kontraherende parts statsterritorium.
Artikel 3 Udpegning af luftfartsselskaber 1. Hver kontraherende part har ret til skriftligt overfor den anden  

 kontraherende part at udpege et eller flere luftfartsselskaber, med det  

 formål at drive den aftalte trafik på de angivne ruter, og til at  

 tilbagekalde eller ændre sådanne udpegninger.
Sådan  

 udpegning danner genstand for en skriftlig underretning mellem de  

 kontraherende parters luftfartsmyndigheder.
 2. Ved modtagelse af en sådan udpegning skal den anden kontraherende  

 part, under forbehold af denne artikels stk. 3 og 4, uden unødigt  

 ophold tilstå et udpeget luftfartsselskab den behørige  

 driftstilladelse.
 3. En kontraherende parts luftfartsmyndigheder kan pålægge et  

 af den anden kontraherende part udpeget luftfartsselskab, at godtgøre  

 overfor dem, at det er i stand til at opfylde de vilkår, som er fastsat  

 under de love og forskrifter, som anvendes af sådanne myndigheder  

 på driften af international lufttrafik i overensstemmelse med  

 bestemmelserne i konventionen.
 4. Hver kontraherende part er berettiget til at nægte at  

 tilstå den driftstilladelse, som omtales i denne artikels stk. 2,  

 eller til at pålægge sådanne betingelser som den  

 måtte anse for påkrævet, for det udpegede luftfartsselskabs  

 udøvelse af de rettigheder, der er angivet i denne overenskomsts  

 artikel 2, i ethvert tilfælde, hvor den nævnte kontraherende part  

 ikke finder det godtgjort, at effektiv kontrol med det pågældende  

 luftfartsselskab beror hos den kontraherende part, som udpeger  

 luftfartsselskabet eller hos dens statsborgere.
 5. Når et luftfartsselskab er blevet således udpeget og  

 bemyndiget, kan det påbegynde driften af lufttrafik på de i  

 tillægget angivne ruter, forudsat at luftfartsselskabet opfylder alle  

 denne overenskomsts gældende bestemmelser.
6. Hver kontraherende part er berettiget til ved skriftlig underretning  

 mellem de kontraherende parters luftfartsmyndigheder at erstatte et  

 luftfartsselskab, som den har udpeget med et andet luftfartsselskab.
Det  

 nyudpegede luftfartsselskab har samme rettigheder, og er underlagt de samme  

 forpligtelser, som det luftfartsselskab, det træder i stedet for.
Artikel 4 Tilbagekaldelse eller suspension  

 af driftstilladelse 1. Hver kontraherende part er berettiget til at tilbageholde eller  

 tilbagekalde en driftstilladelse, eller til at suspendere udøvelsen af  

 rettighederne angivet i denne overenskomsts artikel 2 af et luftfartsselskab  

 som er udpeget af den anden kontraherende part, eller til at  

 pålægge sådanne betingelser, som den måtte anse for  

 påkrævet, for udøvelsen af disse rettigheder:
(a)	i ethvert tilfælde hvor den ikke finder det godtgjort, at  

 effektiv kontrol med det pågældende luftfartsselskab beror hos  

 den kontraherende part, som udpeger luftfartsselskabet, eller hos en  

 sådan kontraherende parts statsborgere; (b)	i tilfælde hvor det pågældende luftfartsselskab  

 undlader at efterkomme love og forskrifter hos den kontraherende part, som  

 tilstår disse rettigheder; eller (c)	i tilfælde hvor det pågældende luftfartsselskab  

 på anden vis undlader at drive virksomheden i overensstemmelse med de i  

 henhold til denne overenskomst foreskrevne vilkår.
 2. Medmindre øjeblikkelig tilbagekaldelse eller suspension af den  

 driftstilladelse som er omhandlet i denne artikels stk. 1, eller  

 pålæggelse af betingelserne deri, er af afgørende  

 nødvendighed for at forhindre yderligere overtrædelser af love  

 og forskrifter, udøves sådan ret kun efter konsultationer med  

 den anden kontraherende part.
 I sådant tilfælde holdes konsultationer indenfor tredive (30)  

 dage fra den dato, hvor den anden kontraherende part modtager skriftlig  

 anmodning derom.
Artikel 5 Benyttelse af lufthavne og faciliteter 1. En kontraherende part må ikke pålægge et af den anden  

 kontraherende part udpeget luftfartsselskab højere brugerafgifter end  

 dem, som pålægges dens egne luftfartsselskaber, som  

 udfører drift mellem de kontraherende parters statsterritorier.
 Enhver afgift for luftnavigationsfaciliteter som pålægges  

 international trafik udført af luftfartsselskaber, som er udpeget af  

 en af de kontraherende parter, skal stå i rimeligt forhold til  

 omkostningen for den service, som er blevet ydet til det  

 pågældende luftfartsselskab, og opkræves under iagttagelse  

 af de relevante retningslinier udstedt af Organisationen for International  

 Civil Luftfart (ICAO).
 2. Ved udførelse af driften af den aftalte trafik, er de samme  

 ensartede vilkår gældende for begge kontraherende parters  

 udpegede luftfartsselskabers anvendelse af lufthavne, såvel som alle  

 andre faciliteter under deres kontrol.
 3. Enhver takst som kan pålægges for anvendelse af lufthavnene  

 samt luftnavigationsfaciliteterne på respektivt Rumæniens  

 territorium og Danmarks territorium, opkræves ifølge det  

 officielle niveau for takster fastsat ved de love og andre forskrifter, som  

 er i kraft i disse stater, og som finder anvendelse på alle  

 luftfartøjer, som indgår i drift af lignende international  

 lufttrafik.
4. Hver kontraherende part skal opmuntre til konsultationer  

 vedrørende brugerafgifter mellem dens kompetente opkrævende  

 myndigheder og de luftfartsselskaber, som benytter de serviceydelser og  

 faciliteter, som er tilvejebragt af disse opkrævende myndigheder, hvor  

 det er praktisk muligt gennem disse luftfartsselskabers repræsenterende  

 organisationer.
Rimeligt varsel om nogen forslag til ændringer i  

 sådanne afgifter bør gives til sådanne brugere, for at de  

 kan tilkendegive deres mening derom før ændringerne  

 udføres.
Hver kontraherende part skal desuden opmuntre dens kompetente  

 opkrævende myndigheder og sådanne brugere til at udveksle  

 passende information vedrørende sådanne afgifter.
Artikel 6 Toldafgifter 1. Luftfartøjer, som anvendes i driften af international lufttrafik  

 af et af en kontraherende part udpeget luftfartsselskab, såvel som  

 deres almindelige udstyr, beholdninger af brændstof og  

 smøreolier og luftfartøjsforråd, herunder levnedsmidler,  

 drikkevarer og tobak, såvel som andre produkter beregnet for salg til  

 passagerer under flyvningen om bord i sådanne luftfartøjer, er  

 fritaget for samtlige toldafgifter, undersøgelsesgebyrer og andre  

 afgifter eller skatter, ved ankomsten til den anden kontraherende parts  

 territorium, forudsat at sådant udstyr, forsyninger og forråd  

 forbliver om bord i luftfartøjet indtil det tidspunkt hvor de  

 genudføres.
 2. Med undtagelse af afgifter baseret på ydet tjeneste, er det  

 følgende også fritaget for de samme skatter og gebyrer:
(a)	brændstof, smøreolier og fortærbare tekniske  

 forråd, indført til eller leveret på en kontraherende  

 parts statsterritorium, beregnet til forsyning af luftfartøjer anvendt  

 i international lufttrafik af et udpeget luftfartsselskab, taget ombord  

 på den anden kontraherende parts statsterritorium, selv når  

 sådanne forråd er beregnet til brug på den del af rejsen,  

 som udføres over det territorium, hvor de tages ombord; (b)	reservedele, herunder motorer, samt almindeligt  

 luftfartøjsudtyr, indført på en kontraherende parts  

 statsterritorium til vedligeholdelse eller reparation af luftfartøjer  

 tilhørende de udpegede luftfartsselskaber, som driver international  

 lufttrafik; (c)	luftfartøjsforråd, indført til eller leveret  

 på den anden kontraherende parts statsterritorium, og taget ombord,  

 indenfor de grænser som er fastsat af den nævnte kontraherende  

 parts kompetente myndigheder, beregnet til brug om bord på  

 luftfartøjer tilhørende de udpegede luftfartsselskaber, som  

 driver international lufttrafik; (d)	fragt samt bagage i direkte transit, befordret af  

 luftfartøjer tilhørende de udpegede luftfartsselskaber, som  

 driver international lufttrafik; (e)	reklame- og promoveringsmaterialer som indføres på den  

 anden kontraherende parts statsterritorium, forudsat at de bærer navnet  

 på det respektive luftfartsselskab og distribueres gratis, i  

 overensstemmelse med hver kontraherende parts gældende lov.
 3. Udstyr og forråd anført i denne artikel punkt (a), (b) og  

 (c) kan forlanges opbevaret under opsyn eller kontrol af toldmyndigheder.
 4. Fritagelserne i medfør af denne artikels bestemmelser finder  

 også anvendelse i situationer, hvor et af en kontraherende part udpeget  

 luftfartsselskab har indgået ordninger med andre luftfartsselskaber om  

 lån eller overførsel, på den anden kontraherende parts  

 statsterritorium, af de ting som er specificeret i denne artikels stk. 1  

 og 2, forudsat at sådanne andre luftfartsselskaber på samme vis  

 nyder sådanne fritagelser fra den anden kontraherende part.
5. Det almindelige luftfartøjsudstyr, såvel som de materialer  

 og forråd som opbevares ombord på luftfartøjerne  

 tilhørende de af hver kontraherende part udpegede luftfartsselskaber,  

 kan kun udlosses på den anden kontraherende parts statsterritorium med  

 denne kontraherende parts toldmyndigheders godkendelse.
I så  

 tilfælde kan de placeres under opsyn af de nævnte myndigheder op  

 til det tidspunkt hvor de genudføres, eller på anden vis  

 bortskaffes i overensstemmelse med toldbestemmelserne.
 6. Hver kontraherende part tilstår den anden kontraherende parts  

 udpegede luftfartsselskaber de samme privilegier som dens egne udpegede  

 luftfartsselskaber nyder på dens statsterritorium med hensyn til moms  

 eller lignende indirekte skat, struktureret som en generel punktskat i  

 overensstemmelse med hver kontraherende parts nationale love.
Artikel 7 Anerkendelse af beviser og licenser 1. Luftdygtighedsbeviser (certificates of airworthiness),  

 kompetencebeviser (certificates of competence), samt licenser udstedt eller  

 godkendt af en kontraherende part, og som stadig er gældende,  

 anerkendes som gyldige af den anden kontraherende part med henblik på  

 drift af de ruter og den lufttrafik, som er fastsat i den  

 nærværende overenskomst, forudsat at de krav under hvilke  

 sådanne beviser eller licenser blev udstedt eller godkendt er på  

 niveau med eller højere end den minimumsstandard, som kan  

 fastsættes i medfør af konventionen.
 2. Imidlertid forbeholder hver kontraherende part retten til, med henblik  

 på udførelse af flyvninger over dens statsterritorium, at  

 nægte at anerkende kompetencebeviser og licenser tilstået dens  

 egne statsborgere af den anden kontraherende part eller af nogen anden  

 stat.
Artikel 8 Anvendelighed af love og forskrifter 1. Passagerer i gennemrejse via en kontraherende parts territorium  

 underkastes ikke mere end en meget forenklet told og indrejsekontrol.
 2. En kontraherende parts love og forskrifter vedrørende indrejse,  

 klarering, gennemrejse, immigration, pas, told, valuta og karantæne  

 skal opfyldes af den anden kontraherende parts udpegede luftfartsselskaber,  

 og af, eller på vegne af, passagerer, besætninger, fragt og post,  

 ombord på luftfartøjer ved gennemrejse af, indrejse på,  

 afrejse fra, og under ophold på en sådan kontraherende parts  

 statsterritorium.
 3. Ingen kontraherende part må tilstå præference til  

 dens eget eller noget andet luftfartsselskab fremfor den anden kontraherende  

 parts udpegede luftfartsselskab i anvendelsen af de love og forskrifter, som  

 vedrører denne artikels bestemmelser.
 4. Hver kontraherende part tillader den anden kontraherende parts udpegede  

 luftfartsselskaber at tage forholdsregler til, indenfor dens territorium, at  

 sikre, at kun passagerer med påkrævede rejsedokumenter til  

 indrejse på eller transit igennem denne anden kontraherende parts  

 statsterritorium bliver befordret.
Artikel 9 Principper som styrer driften af den aftalte trafik 1. Der skal være rimelig og lige mulighed for begge kontraherende  

 parters udpegede luftfartsselskaber til at drive den aftalte trafik på  

 enhver rute angivet i denne overenskomsts tillæg.
 2. Under udførelse af driften af den aftalte trafik på de  

 ruter, som er angivet i denne overenskomsts tillæg, skal hver  

 kontraherende parts udpegede luftfartsselskaber tage hensyn til de  

 interesser, som den anden kontraherende parts udpegede luftfartsselskaber  

 har, således at den lufttrafik, som sidstnævnte  

 luftfartsselskaber tilvejebringer på de samme ruter, enten i helhed  

 eller dele deraf, ikke påvirkes på utilbørlig vis.
 3. Den aftalte trafik, som tilvejebringes af et udpeget luftfartsselskab,  

 skal bibeholde som sit primære formål tilvejebringelsen af  

 kapacitet, som er tilstrækkelig til at opfylde de nuværende og  

 med rimelighed forventede behov for befordring af passagerer, post og fragt,  

 som kommer fra eller er beregnet på statsterritoriet tilhørende  

 den kontraherende part, som har udpeget luftfartsselskabet.
 4. De udpegede luftfartsselskabers ret til at befordre trafik mellem  

 pladser på de anførte ruter, som befinder sig på den anden  

 kontraherende parts statsterritorium, og pladser som befinder sig i  

 tredielande, udøves i overensstemmelse med de generelle principper, at  

 kapaciteten tilpasses til:
(a)	trafikbehovene til og fra statsterritoriet tilhørende den  

 kontraherende part som udpeger luftfartsselskabet; (b)	trafikbehovene for det område gennem hvilket den aftalte  

 trafik passerer, efter at have taget lokal og regional lufttrafik i  

 betragtning, såvel som (c)	gennemgående luftfartsdrifts behov.
Artikel 10 Udveksling af statistisk materiale Hver af de kontraherende parters luftfartsmyndigheder skal, på  

 anmodning, tilstå den anden kontraherende parts luftfartsmyndigheder  

 sådant periodisk eller andet statistisk materiale, som med rimelighed  

 kan forlanges med henblik på at gennemgå udviklingerne på  

 markedet.
Sådant materiale skal indeholde al den information, som  

 kræves for at fastslå den trafikmængde, som befordres af  

 luftfartsselskaberne i den aftalte trafik.
Artikel 11 Takster 1. Takster, som afkræves af de udpegede luftfartsselskaber for  

 befordring mellem de to kontraherende parters respektive statsterritorier,  

 skal være fastsat på rimelige niveauer, under behørig  

 hensyntagen til alle relevante forhold, herunder driftsomkostninger, rimeligt  

 afkast af investering, trafikkens karakteristika, brugernes interesser, og  

 andre luftfartsselskabers takster.
 2. De takster som omtales i denne artikels stk. 1 kan  

 fastsættes i enighed mellem de kontraherende parters udpegede  

 luftfartsselskaber, og sådan enighed skal, hvor det er muligt,  

 opnås under anvendelse af de passende internationale instansers eller  

 organisationers procedurer.
3. Taksterne fremlægges til godkendelse af de kontraherende parters  

 luftfartsmyndigheder mindst tredive (30) dage før taksternes  

 foreslåede ikrafttrædelsesdato.
Denne tidsgrænse kan i  

 særlige tilfælde forkortes, under forudsætning af de  

 nævnte myndigheders samtykke.
4. Det kræves af udpegede luftfartsselskaber, at de fremlægger  

 en foreslået takst for befordring mellem de kontraherende parters  

 territorier hos begge kontraherende parters luftfartsmyndigheder, i en  

 sådan form som disse luftfartsmyndigheder hver især måtte  

 kræve.
Den pågældende takst vil blive behandlet som  

 værende blevet godkendt, medmindre en kontraherende parts  

 luftfartsmyndigheder, indenfor tyve (20) dage fra modtagelse af  

 fremlæggelsen, har forkyndt skriftlig meddelelse om misbilligelse af  

 den foreslåede takst til den anden kontraherende parts  

 luftfartsmyndigheder.
5. Ved godkendelse af takster kan en kontraherende parts  

 luftfartsmyndigheder knytte til deres godkendelse sådanne  

 udløbsdatoer, som de måtte finde passende.
I tilfælde hvor  

 en takst har en udløbsdag, forbliver den i kraft indtil den forfaldne  

 udløbsdag, medmindre den trækkes tilbage af det/de  

 pågældende luftfartsselskab eller luftfartsselskaber, eller  

 medmindre en erstattende takst bliver fremlagt og godkendt forud for  

 udløbsdagen.
Anvendelse af den pågældende takst kan  

 forlænges udover den oprindelige udløbsdag med de kontraherende  

 parters luftfartsmyndigheders godkendelse.
Imidlertid forlænges en  

 takst ikke i kraft af dette stykke i mere end tolv (12) måneder efter  

 den dag, hvor den ellers ville være udløbet.
6. De udpegede luftfartsselskaber har ret til selv at udbyde takster, der  

 tilsvarer de godkendte takster opkrævet af et hvilket som helst  

 luftfartsselskab mellem de samme pladser på ruter mellem de  

 kontraherende parters statsterritorier.
En sådan tilsvarende takst i  

 overensstemmelse med dette stykke fremsendes med henblik på information  

 til begge kontraherende parters luftfartsmyndigheder ikke senere end dens  

 ikrafttrædelsesdag.
7. Hver kontraherende parts luftfartsmyndigheder kan, til enhver tid,  

 anmode om konsultationer med den anden kontraherende parts  

 luftfartsmyndigheder, vedrørende anvendelsen af denne artikels  

 bestemmelser.
Sådanne konsultationer afholdes indenfor tredive (30)  

 dage fra modtagelse af anmodningen.
 8. Hvis de kontraherende parters luftfartsmyndigheder ikke kan opnå  

 enighed om en takst, som er fremlagt for dem i medfør af denne  

 artikels stk. 3, bilægges tvisten i overensstemmelse med  

 bestemmelserne i den nærværende overenskomsts artikel 18.
Artikel 12 Overførsel af indtjening 1. Hver kontraherende part tilstår den anden kontraherende parts  

 udpegede luftfartsselskaber ret til fri og øjeblikkelig  

 overførsel af lokalt driftsoverskud, indtjent på dens  

 statsterritorium ved befordring af passagerer, bagage, fragt og post af denne  

 anden kontraherende parts udpegede luftfartsselskab.
Omveksling og  

 overførsel er tilladt uden restriktioner, i overensstemmelse med denne  

 anden kontraherende parts gældende love og andre forskrifter, til den  

 valutakurs for gængse transaktioner som er i kraft på det  

 tidspunkt sådanne indtægter fremlægges til omveksling og  

 overførsel, og er ikke underlagt nogen afgifter udover dem, som  

 normalt opkræves af banker for udførelse af sådan  

 omveksling og overførsel.
 2. I tilfælde, hvor der eksisterer en særlig  

 betalingsoverenskomst mellem de kontraherende parter, udføres  

 overførslen i overensstemmelse med denne overenskomsts  

 bestemmelser.
 3. I tilfælde, hvor en konvention om undladelse af dobbeltbeskatning  

 eksisterer mellem de to kontraherende parter, er denne konventions  

 bestemmelser gældende.
Artikel 13 Kommercielle aktiviteter 1. Hver kontraherende part tilstår de af den anden kontraherende  

 part udpegede luftfartsselskaber, på grundlag af gensidighed, retten  

 til på sit statsterritorium at opbygge samt opretholde kontorer  

 såvel som eget eller lokalt forretningsmæssigt, teknisk,  

 driftsmæssigt og administrativt personale, som måtte være  

 fornødent for de anliggender, som vedrører udførelsen af  

 den aftalte trafik på de anførte ruter.
Etableringen af  

 sådanne kontorer samt ansættelsen af ovenfor nævnte  

 personale er underkastet love og andre forskrifter hos den kontraherende  

 part, som tilstår sådanne rettigheder.
2. Hver kontraherende parts udpegede luftfartsselskaber har ret til at  

 udstede deres egne dokumenter for befordring på deres internationale  

 lufttrafik, samt at avertere og markedsføre salget af disse dokumenter  

 på den anden kontraherende parts statsterritorium.
Salg kan effektueres  

 enten direkte, gennem deres egne kontorer, eller gennem salgs- og/eller  

 rejseagenter, i overensstemmelse med denne anden kontraherende parts  

 gældende love og andre forskrifter.
3. Salget af befordringsdokumenter på den anden kontraherende parts  

 statsterritorium, som der er henvist til i stk. 2, kan effektueres i  

 lokal valuta eller enhver anden frit vekselbar valuta.
En kontraherende part  

 må heller ikke begrænse et af den anden kontraherende part  

 udpeget luftfartsselskabs ret til at betale, i lokal eller nogen anden frit  

 vekselbar valuta, dets lokalt påløbne omkostninger, i  

 overensstemmelse med nationale love og forskrifter.
Artikel 14 Godkendelse af fartplaner 1. De af en kontraherende part udpegede luftfartsselskaber skal  

 forelægge deres trafikprogram til den anden kontraherende parts  

 luftfartsmyndigheders godkendelse mindst tredive (30) dage forud for  

 påbegyndelsen af driften af den aftalte trafik.
Trafikprogrammerne skal  

 især indeholde tidstabellerne, frekvensen af den aftalte trafik, samt  

 de typer luftfartøjer, der vil blive anvendt i sådan trafik.
 2. Enhver ændring foretaget i et godkendt trafikprogram på et  

 senere tidspunkt skal også forelægges for den anden kontraherende  

 parts luftfartsmyndigheder til godkendelse.
Artikel 15 Luftfartssikkerhed 1. Hver kontraherende part bekræfter, at dens forpligtelse overfor  

 den anden kontraherende part til at beskytte den civile luftfarts sikkerhed  

 mod ulovlig forstyrrelse udgør en integreret del af denne  

 overenskomst.
Hver kontraherende part skal især handle i  

 overensstemmelse med bestemmelserne vedrørende luftfartssikkerhed i  

 »Konventionen angående Lovovertrædelser og visse andre Handlinger  

 begået ombord i Luftfartøjer«, undertegnet i Tokyo den 14.  

 september 1963, »Konventionen om Bekæmpelse af Ulovlig  

 Bemægtigelse af Luftfartøjer«, undertegnet i Haag den 16.  

 december 1970, og »Konventionen til Bekæmpelse af Ulovlige Handlinger  

 mod den Civile Luftfarts Sikkerhed«, undertegnet i Montreal den 23. september  

 1971.
 2. De kontraherende parter skal efter anmodning tilstå hinanden al  

 nødvendig bistand for at hindre ulovlig bemægtigelse af civile  

 luftfartøjer og andre ulovlige handlinger rettet mod sådanne  

 luftfartøjers sikkerhed, disses passagerer og besætning,  

 lufthavne og luftnavigationsanlæg, og enhver anden trussel mod den  

 civile luftfarts sikkerhed.
3. De kontraherende parter skal, i deres gensidige relationer, handle i  

 overensstemmelse med de gældende bestemmelser vedrørende  

 luftfartssikkerhed, som er fastsat af Organisationen for International Civil  

 Luftfart, og som er indføjet som tillæg til konventionen, i den  

 udstrækning sådanne sikkerhedsbestemmelser er gældende for  

 de kontraherende parter.
Hver kontraherende part skal forlange, at de som  

 driver luftfartsvirksomhed med luftfartøjer registreret hos  

 pågældende kontraherende part, eller de som driver lufttransport  

 med luftfartøjer, og som har deres primære forretningssted eller  

 fast bopæl på partens statsterritorium, og de som driver  

 lufthavne på dens statsterritorium, handler i overensstemmelse med  

 sådanne bestemmelser vedrørende luftfartssikkerhed.
4. Hver kontraherende part anerkender, at luftfartsoperatører kan  

 blive pålagt at overholde de bestemmelser vedrørende  

 luftfartssikkerhed, som omhandles i denne artikels stk. 3, som er  

 fastlagt af den anden kontraherende part for indflyvning til, udflyvning fra,  

 eller under ophold indenfor den anden kontraherende parts statsterritorium.  

 Hver kontraherende part skal sikre, at der indenfor dens statsterritorium  

 anvendes passende forholdsregler for effektivt at beskytte  

 luftfartøjet, og til at undersøge passagerer, besætning,  

 håndbagage, bagage, fragt, post og luftfartøjsforråd,  

 forud for samt under ombordstigning eller lastning.
Hver kontraherende part  

 skal også velvilligt overveje enhver anmodning fra den anden  

 kontraherende part om rimelige særlige sikkerhedsforanstaltninger til  

 imødekommelse af en særskilt trussel.
 5. Ved ulovlig bemægtigelse af civile luftfartøjer, eller  

 trussel herom, eller forekomst af andre ulovlige handlinger rettet mod  

 sådanne luftfartøjers sikkerhed, disses passagerer og  

 besætning, lufthavn eller luftnavigationsanlæg, skal de  

 kontraherende parter bistå hinanden ved at lette udvekslingen af  

 oplysninger og ved andre passende forholdsregler med henblik på hurtig  

 og sikker afslutning på en sådan hændelse eller trussel  

 herom.
Artikel 16 Konsultationer Hver kontraherende part kan til enhver tid anmode om konsultationer  

 vedrørende udførelse, fortolkning eller ændring af denne  

 overenskomst, eller overholdelse af overenskomsten.
Sådanne  

 konsultationer, som kan finde sted mellem luftfartsmyndigheder, skal begynde  

 indenfor en periode på tres (60) dage, regnet fra den dato da den anden  

 kontraherende part modtager en sådan skriftlig anmodning, medmindre de  

 kontraherende parter opnår enighed om noget andet.
Artikel 17 Ændringer 1. Enhver ændring af denne overenskomst, som de kontraherende parter  

 indgår enighed om, godkendes i overensstemmelse med deres respektive  

 nationale lovgivninger, og træder i kraft på dagen for udveksling  

 af den sidste diplomatisk note.
 2. Ændringer i denne overenskomsts tillæg kan imidlertid  

 foretages efter direkte aftale mellem de kontraherende parters kompetente  

 luftfartsmyndigheder.
Artikel 18 Bilæggelse af tvister 1. Såfremt der mellem de kontraherende parter opstår nogen  

 tvist vedrørende fortolkningen eller anvendelsen af denne  

 overenskomst, skal de kontraherende parter i første instans  

 søge at bilægge den ved direkte forhandling, eller, om  

 nødvendigt, gennem diplomatiske kanaler.
2. Dersom det ikke lykkes de kontraherende parter at bilægge tvisten  

 ved forhandling, kan de enes om at henvise tvisten til afgørelse af en  

 voldgiftsmand, eller tvisten kan, efter anmodning fra en af de kontraherende  

 parter, indbringes til afgørelse for en voldgiftsdomstol  

 bestående af tre voldgiftsmænd, hvoraf hver kontraherende part  

 udpeger én, og den tredje vælges af de to således  

 udpegede.
Hver af de kontraherende parter skal udpege en voldgiftsmand inden  

 for et tidsrum af tres (60) dage fra den dato, hvor den ene kontraherende  

 part ad diplomatiske kanaler har modtaget en anmodning fra den anden part om  

 tvistens afgørelse ved en sådan voldgiftsdomstol, og den tredje  

 voldgiftsmand skal udpeges indenfor et tidsrum af yderligere tres (60) dage.  

 Hvis en af de kontraherende parter undlader at udpege en voldgiftsmand  

 indenfor det angivne tidsrum, eller hvis den tredje voldgiftsmand ikke  

 udpeges indenfor det angivne tidsrum, kan en af de kontraherende parter  

 anmode præsidenten for Rådet i Organisationen for International  

 Civil Luftfart om at udpege en eller flere voldgiftsmænd, alt efter  

 hvad tilfældet påkræver.
I alle tilfælde skal den  

 tredje voldgiftsmand være statsborger i et tredje land, og skal fungere  

 som formand for voldgiftsdomstolen, og skal bestemme stedet, hvor  

 voldgiftssagen skal afholdes.
Hvis præsidenten finder, at han er  

 statsborger i et land, som ikke kan betragtes som neutralt i relation til  

 tvisten, skal den længst siddende vice-præsident, som ikke  

 på dette område er diskvalificeret, foretage udnævnelsen.  

 Voldgiftsdomstolen skal nå sin afgørelse ved stemmeflerhed.
3. Hver kontraherende part skal bære udgifterne for den  

 voldgiftsmand, som den har udnævnt, såvel som dens  

 repræsentation ved voldgiftsproceduren.
Formandens og alle andre  

 udgifter skal bæres ligeligt af de kontraherende parter.
 4. De kontraherende parter forpligter sig til at efterkomme enhver  

 kendelse afsagt i medfør af denne artikels stk. 2.
 5. Hvis, og så længe som, en af de kontraherende parter  

 undlader at efterkomme nogen afgørelse i medfør af denne  

 artikels stk. 2, kan den anden kontraherende part begrænse,  

 tilbageholde eller tilbagekalde enhver rettighed eller ethvert privilegium,  

 som den har tilstået i medfør af denne overenskomst til den  

 kontraherende part som er i overtrædelse, eller til et udpeget  

 luftfartsselskab som er i overtrædelse.
Artikel 19 Registrering Denne overenskomst og dens tillæg, samt enhver senere ændring  

 heri, skal af de kontraherende parter tilsendes Organisationen for  

 International Civil Luftfart.
Artikel 20 Opsigelse 1. Den nærværende overenskomst er gældende for en  

 ubegrænset periode.
2. Hver kontraherende part kan når som helst give skriftlig  

 meddelelse til den anden kontraherende part om sit ønske om at bringe  

 denne overenskomst til ophør; sådan meddelelse skal samtidigt  

 videregives til Organisationen for International Civil Luftfart.
I så  

 fald ophører overenskomsten tolv (12) måneder efter datoen for  

 den anden kontraherende parts modtagelse af meddelelsen, medmindre  

 meddelelsen om opsigelse bliver trukket tilbage inden udløbet af denne  

 tidsfrist.
Såfremt den anden kontraherende part undlader at anerkende  

 modtagelsen, anses opsigelsen for at være modtaget fjorten (14) dage  

 efter, at Organisationen for International Civil Luftfart har modtaget  

 meddelelsen.
Artikel 21 Ikrafttræden Denne overenskomst træder i kraft på den seneste dag, hvor en  

 af de kontraherende parter ved note har underrettet den anden part om, at  

 dens forfatningsmæssige krav eller love for denne overenskomsts  

 ikrafttræden er opfyldt.
 Ved sin ikrafttrædelse skal denne overenskomst træde i stedet  

 for Luftfartsoverenskomsten mellem Folkerepublikken Rumænien og  

 Kongeriget Danmark, undertegnet i Bukarest den 25. juni 1958.
 Til bekræftelse heraf har undertegnede, som af deres  

 respektive regeringer er behørigt bemyndiget, underskrevet denne  

 overenskomst.
Udfærdiget i Oslo den 26. oktober 1998, i to eksemplarer på  

 dansk, rumænsk og engelsk, hver tekst med samme gyldighed.
I ethvert  

 tilfælde af fortolkningsdivergens lægges den engelske tekst til  

 grund.
FOR KONGERIGET DANMARKS REGERING Ib Andreasen FOR RUMÆNIENS REGERING Aleodor Marian Francu TILLÆG A 1. Ruter, som skal drives af det/de af Kongeriget Danmarks regering  

 udpegede luftfartsselskab eller luftfartsselskaber, i begge retninger:
Kolonne 1 Kolonne 2 Pladser i Danmark Pladser i Rumænien 2. Intet vil forhindre et af en kontraherende part udpeget  

 luftfartsselskab i at betjene mellemliggende og/eller hinsides liggende  

 pladser, forudsat at ingen femtefrihedsrettigheder udøves mellem disse  

 pladser og den anden kontraherende parts statsterritorium.
 3. Udøvelsen af femtefrihedsrettighed ville forudsætte  

 overenskomst derom mellem de kontraherende parters kompetente  

 luftfartsmyndigheder.
 4. Under udførelsen eller udbudet af bemyndiget flyvning på  

 de aftalte ruter, kan et af en kontraherende part udpeget luftfartsselskab  

 indgå samarbejdsordninger vedrørende markedsføring,  

 såsom fordeling af sæder (»blocked-space«) eller flyvninger med  

 fælles kode (»code-sharing«), med et luftfartsselskab eller  

 luftfartsselskaber fra hver af de kontraherende parter.
 De ovenfor anførte bestemmelser er, imidlertid, underkastet den  

 betingelse, at alle luftfartsselskaber i sådanne ordninger a) besidder  

 de underliggende trafikrettigheder, og b) opfylder de krav som finder  

 anvendelse på sådanne ordninger.
TILLÆG B 1. Ruter, som skal drives af det/de af Rumæniens regering udpegede  

 luftfartsselskab eller luftfartsselskaber, i begge retninger:
Kolonne 1 Kolonne 2 Pladser i Rumænien Pladser i Danmark 2. Intet vil forhindre et af en kontraherende part udpeget  

 luftfartsselskab i at betjene mellemliggende og/eller hinsides liggende  

 pladser, forudsat at ingen femtefrihedsrettigheder udøves mellem disse  

 pladser og den anden kontraherende parts statsterritorium.
 3. Udøvelsen af femtefrihedsrettighed ville forudsætte  

 overenskomst derom mellem de kontraherende parters kompetente  

 luftfartsmyndigheder.
 4. Under udførelsen eller udbudet af bemyndiget flyvning på  

 de aftalte ruter, kan et af en kontraherende part udpeget luftfartsselskab  

 indgå samarbejdsordninger vedrørende markedsføring,  

 såsom fordeling af sæder (»blocked-space«) eller flyvninger med  

 fælles kode (»code-sharing«), med et luftfartsselskab eller  

 luftfartsselskaber fra hver af de kontraherende parter.
 De ovenfor anførte bestemmelser er, imidlertid, underkastet den  

 betingelse, at alle luftfartsselskaber i sådanne ordninger a) besidder  

 de underliggende trafikrettigheder, og b) opfylder de krav som finder  

 anvendelse på sådanne ordninger.
MEMORANDUM OF UNDERSTANDING  

 MELLEM  

 KONGERIGET DANMARKS REGERING  

 OG RUMÆNIENS REGERING  

 VEDRØRENDE SAMARBEJDET MELLEM DE SKANDINAVISKE LANDE ANGÅENDE  

 SCANDINAVIAN   

 AIRLINES SYSTEM (SAS) Under henvisning til artikel 3 af den i dag undertegnede Overenskomst om  

 Lufttrafik (»Overenskomsten«) mellem Kongeriget Danmarks Regering og  

 Rumæniens Regering, angående udpegningen af SAS Danmark  

 A/S, har parterne indgået aftale om den følgende  

 forståelse:
1. Uagtet bestemmelserne i overenskomstens artikel 3 og 4 kan SAS  

 Danmark A/S, som samarbejder med SAS Norge ASA og SAS Sverige  

 AB(publ) under betegnelsen Scandinavian Airlines System (SAS),  

 drive trafik i medfør af overenskomsten, med luftfartøjer,  

 besætninger og udstyr tilhørende det ene af de to andre  

 luftfartsselskaber eller dem begge.
Under driften af trafikken under  

 betegnelsen SAS, må trafikken ikke drives af SAS Danmark  

 A/S som et særskilt firma.
 2. I det omfang SAS Danmark A/S benytter luftfartøjer,  

 besætninger og udstyr tilhørende de andre luftfartsselskaber,  

 som deltager i Scandinavian Airlines System (SAS), finder  

 overenskomstens bestemmelser anvendelse på sådanne  

 luftfartøjer, besætninger og udstyr på samme måde,  

 som hvis de var luftfartøjer, besætninger og udstyr  

 tilhørende SAS Danmark A/S, og de kompetente danske myndigheder  

 og SAS Danmark A/S påtager sig det fulde ansvar herfor i henhold til  

 overenskomsten.
 Dette Memorandum of Understanding træder i kraft på den  

 seneste dato, på hvilken en af de kontraherende parter har underrettet  

 den anden part, at dens forfatningsmæssige krav eller love for dette  

 Memorandum of Understandings ikrafttræden er blevet opfyldt.
 Udfærdiget i Oslo den 26. oktober 1998 i to eksemplarer på  

 engelsk.
FOR KONGERIGET DANMARKS REGERING Ib Andreasen FOR RUMÆNIENS REGERING Aleodor Marian Francu Overenskomsten trådte i medfør af artikel 21 i kraft den 31.  

 januar 2000.
 Ved ikrafttrædelsen ophørte i medfør af artikel 21  

 luftfartsoverenskomsten af 25. januar 1958 med Rumænien, jf. bkg. 58 af  

 13. november 1959, Lovtidende C, med at være gældende.
