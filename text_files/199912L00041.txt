Fremsat den 13. oktober 1999 af justitsministeren (Frank  

 Jensen) Forslag til Lov om ændring af straffeloven (Udvidet brug af samfundstjeneste og betingede domme med  

 vilkår om alkoholistbehandling for spirituskørsel) § 1 I straffeloven, jf. lovbekendtgørelse nr. 648 af 12. august 1997,  

 som ændret ved § 3 i lov nr. 403 af 26. juni 1998, § 3 i lov  

 nr. 473 af 1. juli 1998 og lov nr. 141 af 17. marts 1999, foretages  

 følgende ændringer:
 1. I § 57, stk. 1, indsættes efter nr.  

 4 som nyt nummer:
 »5)	underkaster sig en struktureret, kontrolleret alkoholistbehandling  

 af mindst et års varighed,«.
 Nr. 5-8 bliver herefter nr. 6-9.
 2. § 57, stk. 1, nr. 8, der bliver nr. 9, affattes  

 således:
»9)	efter kommunens afgørelse undergives foranstaltninger efter  

 § 40 i lov om social service, eventuelt af nærmere angiven art, og  

 efterkommer de forskrifter, kommunen meddeler den  

 pågældende.« 3. I § 57, stk. 2, ændres »nr. 1-7« til:  

 »nr. 1-8«.
 4. I § 61, stk. 2, nr. 2, indsættes efter  

 »lovovertrædelser«: »eller alene for det nye forhold«.
 5. I § 63, stk. 1, 1. pkt., ændres »mindst  

 40« til: »mindst 30«.
 6. § 63, stk. 3, affattes således:
»Stk. 3. I dommen fastsættes en prøvetid på  

 højst 2 år.
Det kan i dommen bestemmes, at prøvetiden  

 ophører, når længstetiden for arbejdsforpligtelsens  

 opfyldelse er udløbet.« 7. I § 63, stk. 4, indsættes som 3. pkt.:
»Tilsynet ophører, og eventuelle vilkår efter § 57  

 bortfalder, når længstetiden for arbejdspligtens opfyldelse er  

 udløbet, medmindre andet er bestemt i dommen.« 8. I § 66, stk. 2, 2. pkt., ændres  

 »§ 63, stk. 3« til: »§ 63, stk. 4«.
§ 2 Loven træder i kraft den 1. juli 2000.
§ 3 Loven gælder ikke for Færøerne og Grønland.  

 Loven kan dog ved kgl. anordning helt eller delvis sættes i kraft for  

 Færøerne med de afvigelser, som de særlige  

 færøske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.	Indledning		3 2.	Spirituskørsel og kørsel i  

 frakendelsestiden		5 2.1.	Færdselslovens regler	 5 2.1.1.	Promillegrænser	 5 2.1.2.	Strafferammen for spirituskørsel	 5 2.1.3.	Strafferammen for spirituskørsel i brugsstjålet  

 køretøj	 5 2.1.4.	Førerretsfrakendelse ved  

 spirituskørsel	 5 2.1.5.	Strafferammen for kørsel i  

 frakendelsestiden	 5 2.2.	Straffastsættelsen for spirituskørsel  

 mv.	 5 2.2.1.	Promillekørsel med 0,51-0,80 promille	 5 2.2.2.	Spirituskørsel med over 0,80 promille og eventuelt  

 samtidig kørsel i frakendelsestiden		6 2.2.2.1.	Domstolenes sanktionsfastsættelse		6 2.2.2.2.	Bødens fastsættelse		7 2.2.3.	Inddrivelse af og forvandlingsstraf for  

 bøder		7 2.2.4.	Spiritusdommes gentagelsesvirkning ved ny  

 spirituskørsel		7 2.2.5.	Anvendelsen af betinget dom		7 2.2.6.	Strafudmåling ved spirituskørsel med alvorlig  

 personskade		8 2.2.7.	Strafudmåling ved spirituskørsel i  

 brugsstjålet køretøj		8 2.2.8.	Kørsel i frakendelsestiden uden samtidig  

 spirituskørsel		8 2.2.9.	Den administrative benådningsordning		9 2.3.	Generhvervelse af førerretten før frakendelsestidens  

 udløb		9 2.4.	Udviklingen i antal spiritusdomme siden 1981		9 2.5.	Samfundstjeneste		10 3.	Justitsministeriets overvejelser		10 3.1.	Indledning		10 3.2.	Betingede domme for spirituskørsel		10 3.2.1.	Indledning		10 3.2.2.	Betinget dom med vilkår om struktureret, kontrolleret  

 alkoholistbehandling som alternativ til kortere ubetinget frihedsstraf for  

 spirituskørsel		11 3.2.3.	Betinget dom med vilkår om samfundstjeneste som alternativ  

 til kortere ubetinget frihedsstraf for spirituskørsel		11 3.2.3.1.	Anvendelse af samfundstjenestedom for  

 spirituskørsel		11 3.2.3.2.	Fastsættelse af antal  

 samfundstjenestetimer		12 3.2.4.	Personundersøgelser i sager om  

 spirituskørsel		14 3.2.5.	Bøde i tillæg til betinget dom for  

 spirituskørsel		14 3.2.6.	Fastsættelse af prøvetiden for betinget dom for  

 spirituskørsel		15 3.2.6.1.	Prøvetiden for dom til  

 alkoholistbehandling		15 3.2.6.2.	Prøvetiden for dom til samfundstjeneste		15 3.2.7.	Gentagen spirituskørsel efter betinget dom for  

 spirituskørsel		16 3.2.8.	Ny kriminalitet i prøvetiden ved betinget dom for  

 spirituskørsel		16 3.2.8.1.	Ny kriminalitet i prøvetiden ved dom til  

 alkoholistbehandling		16 3.2.8.2.	Ny kriminalitet i prøvetiden ved dom til  

 samfundstjeneste		16 3.2.9.	Brud på vilkår for betinget dom for  

 spirituskørsel		17 3.2.9.1.	Brud på vilkår for dom til  

 alkoholistbehandling		17 3.2.9.2.	Brud på vilkår for dom til  

 samfundstjeneste		17 3.2.10.	Tillægsbødens opretholdelse eller bortfald ved ny  

 kriminalitet eller vilkårsbrud		17 3.2.11.	Manglende betaling af den idømte  

 tillægsbøde		18 3.3.	Betinget dom med vilkår om samfundstjeneste som alternativ  

 til kortere ubetinget frihedsstraf for andet end  

 spirituskørsel		18 3.3.1.	Indledning		18 3.3.2.	Samfundstjenestedom ved andre  

 færdselslovsovertrædelser		18 3.3.3.	Generelt øget anvendelse af  

 samfundstjenestedomme		18 3.3.3.1.	Berigelseskriminalitet		18 3.3.3.2.	Anden kriminalitet (varsomhedsområdet)		18 4.	Straffelovrådets udtalelse		19 5.	Forslagets økonomiske og administrative  

 konsekvenser		19 6.	Hørte myndigheder mv.		20 Bilag 1:	Lovforslaget sammenholdt med gældende  

 formulering		23 Bilag 2:	Sammenhæng mellem den udmålte frihedsstraf og  

 antal samfundstjenestetimer		26 Bilag 3:	Straffelovrådets udtalelse		29 Bilag 4:	Den administrative benådningsordning		31 Bilag 5:	Samfundstjenesteordningen		33 1. Indledning Formålet med lovforslaget er at indføre  

 mulighed for at idømme samfundstjeneste i stedet for kortere  

 ubetingede frihedsstraffe for navnlig spirituskørsel eller  

 promillekørsel (i dette lovforslag som hovedregel under ét  

 betegnet som spirituskørsel). Der lægges således op til,  

 at spirituskørsel, som i dag afgøres med ubetinget frihedsstraf  

 imellem 10 og 60 dage, i stedet straffes med en betinget dom med vilkår  

 om bl.a. samfundstjeneste.
Med henblik på at kunne anvende  

 samfundstjeneste i stedet for også de helt kortvarige frihedsstraffe  

 foreslås mindstetimetallet for samfundstjeneste nedsat fra 40 til 30  

 timer.
Justitsministeriet tiltræder i den forbindelse de  

 synspunkter om strafpositionerne ved samfundstjeneste på dette  

 område, som Straffelovrådet er fremkommet med.
Ved de mindst  

 alvorlige tilfælde af spirituskørsel eller kørsel i  

 frakendelsestiden, der omfattes af nyordningen, og hvor der i dag  

 udmåles f.eks. 10-14 dages hæfte, finder Straffelovrådet,  

 at et timeantal svarende til det nye mindstetimetal på 30 timer kunne  

 være passende.
Ved tilfælde af spirituskørsel, eventuelt i  

 kombination med kørsel i frakendelsestiden, der i dag afgøres  

 med hæfte eller fængsel i f.eks. 40-50 dage, ville det være  

 naturligt at strafpositionen blev samfundstjeneste i 60 timer.
I  

 området mellem disse strafpositioner finder Straffelovrådet, at  

 straffen eksempelvis kunne udmåles til 40 timers samfundstjeneste.
Foruden den idømte samfundstjeneste  

 forudsættes idømt en tillægsbøde svarende til  

 bøderne for mindre grove tilfælde af spirituskørsel.
Ved  

 betinget dom for spirituskørsel med over 0,80 promille foreslås  

 bødeniveauet at være 1.000 kr. pr. 25.000 kr. årlig  

 bruttoindtægt, dog minimum 1.000 kr.
Dette svarer til  

 bødeniveauet ved spirituskørsel over 0,80 promille, som ikke  

 medfører frihedsstraf.
Ved betinget dom for promillekørsel i  

 intervallet 0,51 til 0,80 promille foreslås bøden fastsat til  

 5.000 kr., hvis der ikke foreligger skærpende omstændigheder, og  

 8.000 kr., hvis der foreligger skærpende omstændigheder.
Dette  

 svarer til bødeniveauet på dette område.
Er der i tilknytning til spirituskørslen forvoldt  

 alvorlig personskade, således at straffelovens § 241 om uagtsomt  

 manddrab eller § 249 om uagtsomt betydelig legemsbeskadigelse også  

 er overtrådt, bør betinget dom med vilkår om  

 samfundstjeneste som udgangspunkt ikke anvendes.
Det samme gælder, hvis  

 spirituskørslen er sket i en brugsstjålet vogn, eller hvor  

 spirituskørslen er sket i prøvetiden for en tidligere betinget  

 dom med vilkår om samfundstjeneste for spirituskørsel.
Spirituskørsel i kombination med kørsel i  

 frakendelsestiden - uden for prøvetiden - skal efter forslaget  

 også kunne afgøres med samfundstjeneste.
På den baggrund  

 foreslås det tillige, at kørsel i frakendelsestiden uden  

 samtidig spirituskørsel, der efter gældende praksis  

 medfører en kortere ubetinget frihedsstraf, også kan  

 afgøres på denne måde.
Efter tilsvarende principper som  

 ved samfundstjeneste for spirituskørsel forudsættes udmålt  

 en tillægsbøde, ligesom der bør udvises tilbageholdenhed  

 over for anvendelse af samfundstjeneste ved kørsel i  

 frakendelsestiden, der har ført til alvorlig personskade, eller som er  

 begået i et brugsstjålet køretøj.
Efter den nugældende ordning kan bilister, der er  

 idømt en ubetinget frihedsstraf for spirituskørsel på op  

 til 60 dage, benådes efter at have gennemført en struktureret,  

 kontrolleret alkoholistbehandling.
Ordningen indebærer et 1-årigt  

 behandlingsforløb og yderligere en 1-årig tilsynsperiode.  

 Desuden skal der som betingelse for benådning betales en  

 indtægtsbestemt bøde, som udgør halvdelen af den  

 bøde, der som nævnt ovenfor fastsættes for  

 spirituskørsel.
Denne behandlingsordning foreslås opretholdt,  

 men således at den administrative benådning af principielle  

 grunde afløses af en ordning, hvor domstolene idømmer en  

 betinget dom med vilkår om den nævnte alkoholistbehandling, en  

 efterfølgende 1-årig prøvetid og betaling af en  

 tillægsbøde svarende til halvdelen af bøden for  

 spirituskørsel.
 Også ved denne behandlingsordning gælder, at  

 forvoldelse af alvorlig personskade (dvs. overtrædelse af straffelovens  

 § 241 eller § 249 i tilknytning til spirituskørslen),  

 spirituskørsel i brugsstjålet køretøj og  

 spirituskørsel i prøvetiden for en betinget dom for  

 spirituskørsel som udgangspunkt udelukker betinget dom med  

 vilkår om alkoholistbehandling.
Som eksempel på nyordningens anvendelse kan  

 nævnes en bilist, der kører spirituskørsel for  

 første gang med en promille på 2,20 uden skærpende  

 omstændigheder.
Den pågældendes årsindkomst er  

 250.000 kr.
Efter gældende retspraksis bliver bilisten idømt 14  

 dages hæfte.
Undergiver bilisten sig den nævnte  

 behandlingsordning, kan den pågældende administrativt  

 benådes bl.a. mod betaling af en bøde på 5.000 kr.
Efter nyordningen kan sagen afgøres med en betinget  

 dom med vilkår om samfundstjeneste i 30 timer og en  

 tillægsbøde på 10.000 kr.
Er bilisten alkoholist, kan der  

 idømmes betinget dom med det ovennævnte vilkår om  

 alkoholistbehandling og 5.000 kr. i tillægsbøde.
 De angivne principper for nyordningen med betingede domme  

 med vilkår om samfundstjeneste eller alkoholistbehandling udelukker  

 ikke, at en konkret, individuel vurdering kan føre til, at også  

 spirituskørsel, der falder uden for disse rammer for ordningen, og som  

 ellers ville medføre ubetinget frihedsstraf, kan afgøres med  

 samfundstjeneste eller alkoholistbehandling, hvis det i det enkelte  

 tilfælde findes forsvarligt.
Endvidere lægges der op til en øget  

 anvendelse af samfundstjeneste på det eksisterende  

 anvendelsesområde.
Den ovennævnte nedsættelse af  

 mindstetimetallet for samfundstjeneste fra 40 til 30 timer muliggør,  

 at samfundstjeneste i nogle tilfælde kan anvendes i stedet for kortere  

 frihedsstraffe.
Endvidere vil anklagemyndigheden blive instrueret om at  

 iværksætte personundersøgelse med henblik på  

 samfundstjeneste i samtlige de sager, hvor berigelseskriminalitet  

 skønnes at kunne medføre ubetinget frihedsstraf for en person,  

 som ikke tidligere er idømt ubetinget frihedsstraf.
Anklagemyndigheden  

 vil desuden blive instrueret om generelt at være særlig  

 opmærksom på muligheden for at anvende samfundstjeneste.
Justitsministeriet er opmærksom på, at  

 anvisninger i lovforslagets bemærkninger af området for  

 anvendelsen af nyordningen med samfundstjeneste i spiritussager samt  

 betingede domme med vilkår om struktureret, kontrolleret  

 alkoholistbehandling kan give anledning til overvejelser af mere principiel  

 karakter.
En sådan angivelse er imidlertid tidligere anvendt - bl.a.  

 ved lovforslag om samfundstjeneste.
Samtidig er det vanskeligt at pege  

 på andre måder, hvorpå lovgiver kan fastlægge  

 nyordningens indhold med den ønskelige klarhed.
Tilsvarende  

 spørgsmål rejser sig med hensyn til forslagets anvisninger  

 vedrørende omregningen mellem ubetinget frihedsstraf og  

 samfundstjeneste.
Her taler det betydelige sagsantal på området  

 og det forhold, at straffen i dag i vid udstrækning udmåles  

 takstmæssigt, imidlertid yderligere for en relativt præcis  

 angivelse i lovforslagets bemærkninger af det af lovgiver tilsigtede  

 strafniveau.
Se endvidere nedenfor pkt. 3.2.3.2.
 Som nævnt under pkt. 4 har disse  

 spørgsmål været forelagt Straffelovrådet, og  

 forslaget følger rådets udtalelse.
Fra høringen over lovudkastet kan nævnes, at  

 Dommerforeningen har givet udtryk for, at foreningen er enig i, at det kunne  

 give anledning til principielle betænkeligheder, at lovforslagets  

 bemærkninger indeholder præcise anvisninger, som ikke  

 fremgår af lovteksten, om området for den nye sanktionspraksis og  

 dennes nærmere indhold.
Da forslaget imidlertid angår et stort  

 antal sager af ofte ensartet indhold, og da det er af væsentlig  

 betydning, at praksis fra starten ligger nogenlunde fast, har  

 Dommerforeningen ikke bemærkninger til, at man i dette tilfælde  

 har anvendt fremgangsmåden.
2. Spirituskørsel og kørsel i frakendelsestiden 2.1. Færdselslovens regler 2.1.1. Promillegrænser I færdselslovens § 53 bruges betegnelsen  

 »spirituskørsel« bl.a. om kørsel med en alkoholkoncentration i  

 blodet på over 1,20 promille og betegnelsen »promillekørsel« om  

 kørsel med en alkoholkoncentration i blodet på over 0,50, men  

 ikke over 1,20 promille.
Ved lov nr. 468 af 10. juni 1997 og lov nr. 73 af 4.  

 februar 1998 blev den hidtidige laveste promillegrænse på 0,80  

 promille med virkning fra den 1. marts 1998 nedsat til 0,50 promille.
2.1.2. Strafferammen for spirituskørsel Straffen for spiritus- og promillekørsel  

 fremgår af færdselslovens § 117, stk. 1-3, som senest  

 er ændret ved lov nr. 258 af 27. maj 1981 og lov nr. 468 af 10. juni  

 1997 (sidstnævnte ændring er ikke sat i kraft). Straffen for  

 promillekørsel er bøde, der dog i gentagelsestilfælde kan  

 stige til hæfte eller fængsel i indtil 1 år.  

 Spirituskørsel straffes med bøde.
Har alkoholkoncentrationen i  

 blodet oversteget 2,00 promille, eller foreligger der andre skærpende  

 omstændigheder, er straffen hæfte eller fængsel indtil 1  

 år.
Ved gentagelsestilfælde sigtes til, om den  

 pågældende tidligere er blevet dømt for et tilfælde  

 af spiritus- eller promillekørsel.
Gentagelsesvirkningen er  

 tidsbegrænset og bortfalder derfor efter et vist tidsrum, hvorefter en  

 ny kørsel uanset fortilfældet bedømmes som et  

 førstegangstilfælde.
Se nærmere om praksis i pkt.  

 2.2.4.
2.1.3. Strafferammen for spirituskørsel i brugsstjålet  

 køretøj Ved lov nr. 468 af 10. juni 1997 blev pr. 1. juli 1997  

 indføjet et nyt stk. 4 i færdselslovens § 117. Efter  

 denne bestemmelse straffes spiritus- og promillekørsel, der  

 foregår ved uberettiget brug af et motorkøretøj eller  

 lignende, jf. straffelovens § 293, stk. 1, med bøde,  

 hæfte eller fængsel indtil 1 år.
Herudover straffes selve  

 brugstyveriet efter straffelovens § 293, stk. 1, der kan  

 medføre bøde, hæfte eller fængsel indtil 1  

 år.
2.1.4. Førerretsfrakendelse ved spirituskørsel Det fremgår af færdselslovens § 125, at  

 der skal ske førerretsfrakendelse ved spirituskørsel.  

 Frakendelsen sker ubetinget.
Under særlig formildende  

 omstændigheder kan frakendelse dog ske betinget.
Ved  

 promillekørsel med en promille på over 0,80 sker  

 førerretsfrakendelse efter færdselslovens § 126.  

 Frakendelsen sker som udgangspunkt betinget.
I gentagelsestilfælde sker  

 frakendelsen dog som udgangspunkt ubetinget.
Ved promillekørsel med en  

 promille på under 0,81 er der ikke hjemmel til at frakende  

 førerretten.
Efter færdselslovens § 127 sker ubetinget  

 frakendelse for et tidsrum af mellem 6 måneder og 10 år eller for  

 bestandig.
Ved spirituskørsel med en promille på over 2,00 sker  

 den ubetingede frakendelse dog for et tidsrum af mindst 2 år og 6  

 måneder.
Af færdselslovens § 128 fremgår, at en  

 betinget frakendelse sker på vilkår, at den  

 pågældende i en prøvetid på 3 år fra endelig  

 dom ikke fører motordrevet køretøj under sådanne  

 omstændigheder, at førerretten skal frakendes.
Under  

 særlige omstændigheder kan der fastsættes en  

 prøvetid på indtil 5 år.
Har førerretten været frakendt ubetinget, kan  

 retten efter frakendelsestidens udløb kun generhverves, såfremt  

 en kontrollerende køreprøve bestås, jf.  

 færdselslovens § 60, stk. 2. Har førerretten  

 været frakendt ubetinget som følge af spirituskørsel,  

 skal den pågældende forinden denne køreprøve have  

 modtaget fornyet køreundervisning.
Denne ordning er endnu ikke sat i  

 kraft.
 Er førerretten frakendt betinget, skal  

 føreren aflægge en kontrollerende køreprøve, jf.  

 færdselslovens § 60, stk. 3. Hvis køreprøven  

 ikke bestås, inddrages førerretten.
 Om generhvervelse af førerretten før  

 frakendelsestidens udløb henvises til pkt. 2.3.
2.1.5. Strafferammen for kørsel i frakendelsestiden Færdselslovens § 117, stk. 6 (tidligere  

 § 117, stk. 5, som ændret ved lov nr. 468 af 10. juni 1997),  

 hvis indhold senest er ændret ved lov nr. 396 af 13. juni 1990,  

 fastsætter straffen for kørsel i frakendelsestiden til  

 bøde.
I gentagelsestilfælde kan straffen stige til hæfte  

 eller fængsel indtil 1 år.
 2.2. Straffastsættelsen for spirituskørsel mv.
2.2.1. Promillekørsel med 0,51-0,80 promille Som nævnt i pkt. 2.1.1. blev den hidtidige laveste  

 promillegrænse i færdselslovens § 53, stk. 3, på  

 0,80 promille ved lov nr. 468 af 10. juni 1997 og lov nr. 73 af 4. februar  

 1998 med virkning fra den 1. marts 1998 nedsat til 0,50 promille.
For så vidt angår straffastsættelsen for  

 promillekørsel i intervallet 0,51-0,80 promille fremgår det af  

 bemærkningerne til lovforslaget, at sanktionen i  

 førstegangstilfælde vil være bøde, jf. § 117,  

 stk. 3, og at en fast bødestørrelse på 4.000 kr. som  

 udgangspunkt må anses for passende.
De gældende regler for  

 gentagelsesvirkning for straffen skal ligeledes finde anvendelse.
 I lovforslaget er sanktionerne opstillet i følgende  

 skematiske form:
Promille 0,51-0,80 Straf uden skærpende omstændigheder med skærpende omstændigheder 1. gangstilfælde Bøde på 4.000 kr.
 Bøde på 5.000 kr.
2. gangstilfælde Bøde på 5.000 kr.
 Bøde på 8.000 kr.
3. gangstilfælde 10 dages hæfte 14 dages hæfte 4. gangstilfælde 14 dages hæfte 20 dages hæfte Lovforslagets bemærkninger indeholder ikke  

 sanktionsforslag i tilfælde, hvor promillekørslen er sket i  

 frakendelsestiden.
2.2.2. Spirituskørsel med over 0,80 promille og eventuelt  

 samtidig kørsel i frakendelsestiden 2.2.2.1. Domstolenes sanktionsfastsættelse Domstolenes sanktionsfastsættelse for spiritus- og  

 promillekørsel med over 0,80 promille er præget af det  

 betydelige sagsantal på området og kan derfor i vid  

 udstrækning betegnes som skematisk, navnlig i første-, anden- og  

 tredjegangstilfælde.
 Som altovervejende hovedregel finder  

 sanktionsfastsættelsen sted på grundlag af følgende  

 oplysninger:
promillens størrelse, førstegangstilfælde eller gentagelsestilfælde, antallet af kørsler til samtidig påkendelse, med eller uden skærpende omstændigheder og indtægtens størrelse, hvis sagen befinder sig i  

 bødeområdet for spirituskørsel og promillekørsel  

 med over 0,80 promille.
 Ved skærpende omstændigheder forstås  

 efter praksis, at der i forbindelse med spirituskørslen har  

 været kørselsfejl eller lignende, som ud fra en isoleret  

 betragtning ville medføre betinget eller eventuelt ubetinget  

 førerretsfrakendelse på grund af kørsel under  

 tilsidesættelse af væsentlige hensyn til  

 færdselssikkerheden (»groft uforsvarlig kørsel«).
Præsidenterne for Østre og Vestre Landsret  

 udsendte den 22. juni 1981 en cirkulæreskrivelse om  

 sanktionsfastsættelse efter den 1. juli 1981 i sager om spiritus- og  

 promillekørsel.
Cirkulæreskrivelsen indeholder følgende  

 retningslinier for sanktionsfastsættelsen i første- og  

 andengangstilfælde med og uden skærpende  

 omstændigheder:
Promille Hæftestraf 1. gangstilfælde 2. gangstilfælde uden skærpende  

 omstændigheder med skærpende  

 omstændigheder uden skærpende  

 omstændigheder med skærpende  

 omstændigheder 0,81-1,20 bøde bøde 10 dage 14 dage 1,21-1,50 bøde bøde 10 dage 14 dage 1,51-2,00 bøde 14 dage 14 dage 20 dage 2,01-2,50 14 dage 20 dage 20 dage 30 dage 2,51 - 20 dage 30 dage 30 dage 40 dage Er kørslen sket i frakendelsestiden,  

 forhøjes straffen med 10 dages hæfte.
Ifølge cirkulæret er minimumsstraffen i  

 tredjegangstilfælde 30 dages hæfte.
Er kørslen sket i  

 frakendelsestiden, er minimumsstraffen dog 30 dages fængsel.  

 Straffastsættelsen er i øvrigt uafhængig af promillens  

 størrelse både ved de tidligere og den nu foreliggende  

 kørsel, dog forhøjes straffen til 40 dages frihedsstraf,  

 når promillen har oversteget 2,50.
 Sanktionsfastsættelsen i fjerdegangstilfælde  

 eller mere er ikke omfattet af landsretspræsidenternes  

 cirkulæreskrivelse af 22. juni 1981.
 Følgende strafpositioner kan dog forsigtigt udledes  

 af retspraksis:
Straf 4. gangstilfælde 40 dages fængsel 5. gangstilfælde 60 dages fængsel 6. gangstilfælde 3 måneders fængsel 7. gangstilfælde 4 måneders fængsel 8. gangstilfælde eller mere 6 måneders fængsel Lov nr. 468 af 10. juni 1997 og lov nr. 73 af 4. februar  

 1998 kriminaliserede kørsel med 0,51-0,80 promille.  

 Bemærkningerne til lovforslaget nævner ikke den situation, hvor  

 den aktuelle kørsel er sket med over 0,80 promille, mens tidligere  

 kørsler er sket i intervallet 0,51-0,80 promille.
2.2.2.2. Bødens fastsættelse Som det fremgår af pkt. 2.2.2.1., idømmes  

 bøde ved førstegangstilfælde uden skærpende  

 omstændigheder med 0,81-2,00 promille og ved  

 førstegangstilfælde med skærpende omstændigheder med  

 0,81-1,50 promille.
Bødens beregning er den samme i hele dette  

 bødeområde.
Retningslinier for bødefastsættelsen i det  

 nævnte bødeområde er fastsat ved cirkulæreskrivelse  

 af 15. oktober 1976 fra Præsidenten for Vestre Landsret.
Efter disse  

 retningslinier fastsættes bøden til 1.000 kr. pr. 25.000 kr.  

 årlig bruttoindtægt, således at bøden så vidt  

 muligt kommer til at svare til en månedsløn efter skat for  

 personer med sædvanligt fradrag, dog minimum 1.000 kr.
 Maksimumsbøden er formentlig i  

 størrelsesordenen omkring 40.000 kr. selv ved indkomster på over  

 1.000.000 kr.
2.2.3. Inddrivelse af og forvandlingsstraf for bøder Retten kan i medfør af straffelovens § 52,  

 stk. 1, fastsætte en frist af indtil 3 måneder til  

 bødens betaling.
Det er almindeligt, at politiet i medfør af  

 § 52, stk. 2, tillader afdragsvis betaling.
Hvis bøden ikke  

 betales frivilligt, kan politiet i medfør af § 52, stk. 4,  

 inddrive bøden ved udpantning og ved lønindeholdelse, medmindre  

 politiet skønner, at inddrivelse ikke er mulig eller væsentligt  

 vil forringe den pågældendes levevilkår, jf. § 52,  

 stk. 3.
 Efter ordlyden af straffelovens § 53 træder en  

 forvandlingsstraf i bødens sted, hvis denne ikke indgår.  

 Bøder, der er idømt eller vedtaget for en domstol, afsones som  

 udgangspunkt efter reglerne om straf af hæfte, jf. straffelovens  

 § 54. Retten træffer samtidig med bødens fastsættelse  

 afgørelse om arten af forvandlingsstraffen samt om dens varighed.
 Ved cirkulæreskrivelse af 5. oktober 1990 har  

 landsretspræsidenterne tilkendegivet følgende positioner for  

 bødeforvandlingsstraffe:
Bøde Forvandlingsstraf 1.000-3.999 kr.
6 dages hæfte 4.000-5.999 kr.
8 dages hæfte 6.000-19.999 kr.
10 dages hæfte 20.000-39.999 kr.
14 dages hæfte 40.000-69.999 kr.
20 dages hæfte Ved lov nr. 369 af 18. maj 1994 om ændring af  

 straffeloven og retsplejeloven blev inddrivelsen af bøder og  

 sagsomkostninger styrket, således at politiet - som det nu  

 fremgår af straffelovens § 52, stk. 4 - kan inddrive disse  

 offentlige tilgodehavender ved indeholdelse i løn mv.
Det  

 fremgår af bemærkningerne til lovforslaget, at formålet  

 blandt andet var at begrænse afsoning af ubetalte bøder.
Kriminalforsorgens retningslinier for eventuel afsoning af  

 bødeforvandlingsstraf betyder, at bøder kun afsones helt  

 undtagelsesvis.
Hvis det ikke er muligt at inddrive en bøde, som ikke  

 frivilligt betales eller afdrages, og den dømte ikke skønnes at  

 have betalingsevne, vil bøden som udgangspunkt bortfalde ved  

 forældelsens indtræden.
2.2.4. Spiritusdommes gentagelsesvirkning ved ny  

 spirituskørsel For så vidt angår strafudmålingen har en  

 tidligere dom for spiritus- eller promillekørsel gentagelsesvirkning,  

 såfremt den nye kørsel har fundet sted inden for 5 år fra  

 endelig dom.
Dog har en tidligere dom for promillekørsel i  

 førstegangstilfælde kun gentagelsesvirkning i 3 år fra  

 endelig dom.
2.2.5. Anvendelsen af betinget dom Hvis retten finder det upåkrævet, at straf  

 kommer til fuldbyrdelse, følger det af straffelovens § 56,  

 stk. 1, at det i dommen kan bestemmes, at straffastsættelsen  

 udsættes og bortfalder efter en prøvetid.
Såfremt det  

 må anses for mere formålstjenligt, kan retten fastsætte  

 straffen og bestemme, at fuldbyrdelsen udsættes og bortfalder ved  

 udløbet af prøvetiden, jf. § 56, stk. 2. Efter  

 bestemmelsen i § 56, stk. 3, betinges udsættelsen af, at den  

 dømte ikke i prøvetiden begår strafbart forhold og i  

 øvrigt overholder de vilkår, som måtte være fastsat.  

 Prøvetiden fastsættes af retten og kan i almindelighed ikke  

 overstige 3 år.
Under særlige omstændigheder kan dog  

 fastsættes en prøvetid på indtil 5 år.
Generelt anvendes betinget frihedsstraf restriktivt i  

 spiritussager.
I 1997 blev eksempelvis kun 24 ud af i alt 2.635 domme til  

 frihedsstraf for spirituskørsel gjort betingede.
 Efter praksis kan de betingede domme for  

 spirituskørsel henføres til nogle få, relativt  

 velafgrænsede tilfældegrupper, eksempelvis ved kortvarige og  

 ufarlige kørsler eller kørsel i nødstilfælde, ung  

 eller høj alder, svær tilskadekomst af føreren eller  

 pårørende, fysiske eller psykiske handicap eller alvorlige  

 alkoholproblemer.
 Til illustration af domstolenes anvendelse af betinget dom  

 for spirituskørsel kan nævnes nogle eksempler.
 Ved Vestre Landsrets dom af 24. oktober 1979 (Ugeskrift  

 for Retsvæsen 1980, s. 236) blev en frihedsstraf af fængsel i  

 60 dage under hensyn til den dømtes meget alvorlige tilskadekomst  

 gjort betinget.
Ved Vestre Landsrets dom af 7. februar 1985 (Ugeskrift  

 for Retsvæsen 1985, s. 650) blev en 18-årig idømt  

 fængsel i 3 måneder.
Den dømte havde under  

 spirituskørslen mistet herredømmet over bilen.
Straffen blev  

 gjort betinget under hensyn til, at den dømtes søster omkom ved  

 færdselsuheldet.
Ved Østre Landsrets dom af 1. oktober 1992  

 (Ugeskrift for Retsvæsen 1993, s. 174) blev en 33-årig  

 kvinde med alkoholproblemer dømt for spirituskørsel for  

 første gang.
En frihedsstraf af hæfte i 20 dage blev under  

 hensyn til den dømtes bestræbelser for at komme ud af misbruget  

 gjort betinget med vilkår blandt andet om behandling mod  

 alkoholmisbrug.
Herudover idømtes den pågældende en  

 tillægsbøde på 4.000 kr.
2.2.6. Strafudmåling ved spirituskørsel med alvorlig  

 personskade Uagtsomt manddrab straffes efter straffelovens § 241  

 med bøde, hæfte eller fængsel indtil 4 måneder eller  

 under skærpende omstændigheder med fængsel indtil 4  

 år.
Bestemmelsen suppleres af straffelovens § 249 om uagtsom  

 betydelig legemsbeskadigelse, hvor strafferammen er den samme.
Når der ved kørsel i spirituspåvirket  

 tilstand tillige er grundlag for domfældelse efter straffelovens  

 § 249 om uagtsom betydelig legemsbeskadigelse eller § 241 om  

 uagtsomt manddrab, kommer overtrædelsen af straffeloven til at  

 fremstå som det centrale ved sanktionsfastsættelsen, i hvert fald  

 i førstegangstilfælde, mens promillens størrelse  

 træder i baggrunden.
Udmålingen af straf er således ikke  

 så differentieret som ved pådømmelse af en isoleret  

 spirituskørsel.
Udgangspunktet for straffastsættelsen i  

 spiritussager, hvor der sker uagtsomt manddrab, er 6-8 måneders  

 ubetinget fængsel, jf.
Højesterets dom af 8. maj 1996  

 (Ugeskrift for Retsvæsen 1996, s. 1017 ).
 I grovere tilfælde, herunder hvis der er tale om  

 gentagelse, viser praksis tendens til en væsentlig skærpelse.
Straffen i spiritussager, hvor der sker uagtsom betydelig  

 legemsbeskadigelse, har overvejende været hæfte i 30 dage.
For  

 meget alvorlige overtrædelser, eksempelvis hvor flere kørsler  

 med overtrædelse af straffelovens § 249 kommer til samtidig  

 pådømmelse, skærpes straffen til fængsel i f.eks. 3  

 måneder.
2.2.7. Strafudmåling ved spirituskørsel i  

 brugsstjålet køretøj Brugstyveri straffes efter straffelovens § 293 med  

 bøde, hæfte eller fængsel indtil 1 år.
Under  

 skærpende omstændigheder, navnlig når tingen ikke bringes  

 tilbage efter brugen, kan straffen stige til fængsel i 2 år.  

 Isoleret førstegangsbrugstyveri af en bil straffes normalt med en  

 bøde på 3.000 kr.
Gentagelsestilfælde har ofte  

 medført frihedsstraf.
I kombination med spirituskørsel, der  

 medfører frihedsstraf, har brugstyveri normalt ikke medført en  

 forhøjelse af straffen for spirituskørslen.
Brugstyveri i  

 kombination med spirituskørsel, der alene medfører  

 bødestraf, har derimod almindeligvis medført en  

 forhøjelse af bøden.
Som nævnt i pkt. 2.1.3. blev der ved lov nr. 468 af  

 10. juni 1997 indføjet et nyt stk. 4 i færdselslovens  

 § 117. Efter denne bestemmelse straffes spirituskørsel i  

 brugsstjålet køretøj med bøde, hæfte eller  

 fængsel indtil 1 år.
Det fremgår af bemærkningerne  

 til lovforslaget, at denne særlige (udvidede) strafferamme for  

 spirituskørsel i et brugsstjålet køretøj havde til  

 formål at tilskynde domstolene til en skærpelse af strafniveauet  

 for derigennem at modvirke den generelle risiko, der kan være forbundet  

 med denne form for kriminalitet.
Lovforslaget lægger op til, at der i  

 visse tilfælde skal ske en skærpelse af straffen til næste  

 position.
Foruden fastsættelse af straf efter færdselsloven for  

 spirituskørsel samt eventuelt endvidere for kørsel uden  

 kørekort skal det indgå i strafudmålingen, at der tillige  

 skal fastsættes en straf efter straffelovens § 293, stk. 1,  

 for brugstyveri.
2.2.8. Kørsel i frakendelsestiden uden samtidig  

 spirituskørsel Som nævnt i pkt. 2.1.5. straffes kørsel i  

 frakendelsestiden efter færdselsloven med bøde i  

 førstegangstilfælde og i gentagelsestilfælde med  

 hæfte eller fængsel indtil 1 år.
 Ifølge forarbejderne til lov nr. 396 af 13. juni  

 1990, som ændrede færdselslovens § 117, stk. 5, skal  

 bøden i førstegangstilfælde svare til en måneds  

 nettoløn, dog mindst 1.000 kr., dvs. efter de samme retningslinier,  

 som anvendes ved udmåling af bøder for spirituskørsel og  

 promillekørsel med over 0,80 promille, jf. nærmere pkt.  

 2.2.2.2.
I gentagelsestilfælde udmåler domstolene  

 kortere ubetingede frihedsstraffe.
Således er straffen for en enkelt  

 kørsel som første gentagelse i almindelighed hæfte i 14  

 dage.
2.2.9. Den administrative benådningsordning Som nævnt under pkt. 1 har spritbilister med et  

 behandlingskrævende alkoholmisbrug mulighed for at opnå  

 benådning for en ubetinget frihedsstraf mod at undergive sig behandling  

 mod alkoholmisbrug.
Bilag 4 indeholder en nærmere beskrivelse af denne  

 administrative benådningsordning.
2.3. Generhvervelse af førerretten før frakendelsestidens  

 udløb Beslægtet med den administrative  

 benådningsordning for straffen for spirituskørsel er ordningen i  

 færdselslovens § 132, stk. 2, om generhvervelse af  

 førerretten før frakendelsestidens udløb.
Efter denne  

 bestemmelse, som har fået sin nuværende affattelse ved lov nr.  

 468 af 10. juni 1997, kan spørgsmålet om generhvervelse af  

 førerretten indbringes for domstolene, når halvdelen af  

 frakendelsestiden, dog mindst halvandet år, er forløbet.  

 Såfremt førerretten er frakendt for bestandig, kan  

 spørgsmålet om generhvervelse tidligst indbringes for  

 domstolene, når 5 år af frakendelsestiden er forløbet.  

 Generhvervelse af førerretten kan kun ske, såfremt den  

 pågældende i mindst 1 år forud for sagens indbringelse for  

 retten har overholdt en kontrolleret behandling mod misbrug af alkohol.
Den  

 behandling mod alkoholmisbrug, som denne ordning hviler på,  

 korresponderer således med benådningsordningen for straffen.  

 Endvidere gælder for muligheden for generhvervelse af  

 førerretten som for benådning, at ordningen bygger på  

 princippet om frivillighed med hensyn til at gennemgå  

 alkoholistbehandlingen.
2.4. Udviklingen i antal spiritusdomme siden 1981 Ved en ændring af færdselsloven pr. 1. juli  

 1981 (lov nr. 258 af 27. maj 1981) blev straffen for spirituskørsel  

 nedsat.
Således blev sanktionen for en række overtrædelser,  

 der før blev udmålt til en frihedsstraf, ændret til  

 bøde.
F.eks. udløste en promille på over 1,20 i  

 førstegangstilfælde før 1981 dom til frihedsstraf, mens  

 det efter 1. juli 1981 kræver en promille på over 2,00.
 Siden 1981 har der været følgende udvikling i  

 antallet af afgørelser for spiritus- og promillekørsel,  

 færdselsuheld med spiritus og uagtsomt manddrab mv. ved  

 færdselsuheld:
Årstal Spiritus- og  

 promillekørsel Færdselsuheld med  

 spiritus Uagtsomt manddrab mv. ved  

 færdselsuheld* (antal afgørelser) (antal afgørelser) (antal afgørelser) 1981 11.648 3.415 378 1982 12.533 3.392 360 1983 12.328 3.308 361 1984 11.758 3.207 338 1985 10.594 3.351 371 1986 10.585 3.347 379 1987 10.759 3.114 367 1988 11.019 3.100 409 1989 11.464 2.973 353 1990 11.434 2.720 398 1991 10.630 2.252 310 1992 10.483 2.144 332 1993 9.322 2.300 263 1994 8.800 2.034 303 1995 8.101 2.018 336 1996 7.818 1.938 278 1997 7.565 2.016 276 * Uanset om der er tale om spirituskørsel eller  

 ej.
 Som det fremgår, har antallet af  

 afgørelser i samtlige tre kategorier været markant faldende.
Af de i 1997 i alt 7.565 afgørelser  

 vedrørende spiritus- og promillekørsel (uden  

 færdselsuheld) var 2.635 domme til frihedsstraf, heraf var 2.611  

 ubetingede og 24 betingede.
Hertil kommer 681 sager med ubetingede domme for  

 spirituskørsel med færdselsuheld.
2.5. Samfundstjeneste Siden 1982 er samfundstjeneste anvendt her i landet som  

 alternativ til ubetinget frihedsstraffe.
Bilag 5 indeholder en nærmere  

 redegørelse for samfundstjenesteordningens udvikling og gældende  

 praksis vedrørende ordningens anvendelse.
3. Justitsministeriets overvejelser 3.1. Indledning Muligheden for at idømme betinget dom med  

 vilkår om samfundstjeneste er et vigtigt alternativ til ubetinget  

 frihedsstraf.
Ved en dom med vilkår om samfundstjeneste skal en  

 lovovertræder, der ellers ville være blevet idømt en  

 ubetinget frihedsstraf, normalt ikke indsættes til afsoning.
Reglerne  

 om samfundstjeneste gør det muligt at idømme en følelig  

 sanktion, der tilkendegiver en afstandtagen til kriminaliteten.
Samtidig  

 undgår lovovertræderen de negative personlige og sociale  

 konsekvenser, som et fængselsophold uundgåeligt har.
Fængselsophold betragtes utvivlsomt af de fleste som  

 mere indgribende end samfundstjeneste.
Den længstetid, som  

 fastsættes til afvikling af arbejdspligten, vil imidlertid ofte  

 være længere end den forskyldte frihedsstraf, og samfundstjeneste  

 kan af den grund betragtes som en tidsmæssigt mere langstrakt  

 sanktion.
3.2. Betingede domme for spirituskørsel 3.2.1. Indledning I bilag 5 er refereret tidligere overvejelser om  

 anvendelse af samfundstjeneste ved spirituskørsel.
Som det  

 fremgår, er det i høj grad administrative og  

 kapacitetsmæssige overvejelser - og ikke primært principielle  

 betænkeligheder - der har ført til tilbageholdenhed over for  

 anvendelse af samfundstjeneste ved denne kriminalitetstype.
 Justitsministeriet finder, at der nu bør  

 indføres mulighed for anvendelse af samfundstjeneste i stedet for  

 kortere ubetingede frihedsstraffe for navnlig spirituskørsel.
Det er imidlertid ikke hensigtsmæssigt, hvis  

 spritbilister med et behandlingskrævende alkoholmisbrug idømmes  

 betingede domme med vilkår om samfundstjeneste.
Denne persongruppes  

 mulighed for alkoholistbehandling i stedet for frihedsstraf bør  

 opretholdes.
Derfor foreslås den eksisterende ordning, hvor  

 spritbilister, der er idømt en ubetinget frihedsstraf, benådes  

 efter at have gennemført en struktureret, kontrolleret  

 alkoholistbehandling, samtidig afløst af en ordning, hvor domstolene  

 idømmer en betinget dom med vilkår om sådan  

 alkoholistbehandling.
 Uanset om der i den betingede dom fastsættes  

 vilkår om samfundstjeneste eller alkoholistbehandling, vil der  

 være tale om en mærkbar reaktion.
Hertil kommer, at valget mellem en betinget dom med  

 vilkår om alkoholistbehandling, en betinget dom med vilkår om  

 samfundstjeneste eller - ved grovere overtrædelser - en ubetinget dom  

 efter hidtidig reaktionspraksis desuden vil blive baseret på en  

 individuel vurdering af den pågældendes personlige forhold.
Dette  

 vil i sig selv have en specialpræventiv effekt.
 For at undgå skævvridning i forhold til de  

 bødebelagte områder af spirituskørsel, bør de  

 betingede domme efter Justitsministeriets opfattelse desuden kombineres med  

 en tillægsbøde.
 Der vil således fortsat samlet være tale om en  

 ganske følelig sanktion for spirituskørsel.
I øvrigt synes den generelle nedkriminalisering af  

 spirituskørsel i 1981 ikke at have ført til en svækkelse  

 af den almenpræventive effekt.
Der henvises til statistikken i pkt.  

 2.4. Det bemærkes i den forbindelse, at den obligatoriske  

 førerretsfrakendelse ved spirituskørsel med en promille  

 på over 0,80 formentlig har en ikke ubetydelig almenpræventiv  

 værdi.
Samtidig er kontrolintensiteten af stor betydning for  

 forebyggelsen af lovovertrædelser på dette område.
Efter Justitsministeriets opfattelse bør  

 samfundstjeneste fortsat primært anvendes ved pådømmelse  

 af kriminalitet, der ikke har ført til alvorlig personskade.  

 Anvendelse af betingede domme med vilkår om samfundstjeneste eller  

 alkoholistbehandling bør derfor rettes mod de tilfælde af  

 spirituskørsel, som ikke har medført alvorlig personskade  

 på andre.
Ved alvorlig personskade forstås i denne forbindelse  

 forhold som omhandlet i straffelovens § 241 om uagtsomt manddrab og  

 § 249 om uagtsom betydelig legemsbeskadigelse, jf. herom pkt. 2.2.6.
Det er erfaringen, at der er højere risiko for  

 uheld, herunder uheld med personskade, når spirituskørsel  

 foregår i en brugsstjålet bil, idet der i disse tilfælde  

 ofte er tale om en mere uforsigtig kørsel, hvor formålet med  

 kørslen ikke nødvendigvis er transport.
Brugstyveri har fra  

 starten været en del af kerneområdet for samfundstjeneste, jf.  

 bilag 5, pkt. 1.2. Uanset dette bør den generelle risiko, som er  

 forbundet med spirituskørsel i brugsstjålet  

 køretøj - og som var baggrunden for den under pkt. 2.2.7.  

 beskrevne strafskærpelse - betyde, at anvendelsen af betingede domme  

 med vilkår om samfundstjeneste eller alkoholistbehandling ikke rettes  

 mod disse tilfælde af spirituskørsel.
Såfremt det efter en  

 konkret, individuel vurdering findes forsvarligt, kan kombinationsdom  

 eventuelt anvendes.
I givet fald vil der til den betingede del af  

 frihedsstraffen kunne knyttes vilkår om samfundstjeneste eller  

 alkoholistbehandling.
I pkt. 2.2.5. er nævnt eksempler på, at  

 domstolenes har idømt betingede domme for spirituskørsel i  

 nogle tilfælde, hvor der foreligger helt særlige forhold.
Det er  

 ikke hensigten med nærværende lovforslag at foreslå denne  

 type betingede domme afløst af betingede domme med andre vilkår  

 end de hidtil fastsatte, bortset fra de tilfælde, hvor den betingede  

 dom er begrundet i den dømtes behandlingskrævende  

 alkoholmisbrug.
I disse tilfælde vil det være naturligt fremover  

 at idømme betingede domme med det i pkt. 3.2.2. foreslåede nye  

 vilkår om struktureret, kontrolleret alkoholistbehandling.
3.2.2. Betinget dom med vilkår om struktureret, kontrolleret  

 alkoholistbehandling som alternativ til kortere ubetinget frihedsstraf for  

 spirituskørsel Af bilag 4 fremgår, at der hvert år er ca.  

 1.000 nye deltagere i det administrative strafalternativ med et struktureret,  

 kontrolleret alkoholafvænningsforløb og efterfølgende  

 benådning, og at gennemførelsesprocenten er over 75.
 Efter Justitsministeriets opfattelse peger dette på,  

 at der er et stort potentiale for betingede domme med vilkår om en  

 struktureret, kontrolleret alkoholistbehandling.
 Samtidig er det af principielle grunde rigtigst, at den  

 eksisterende administrative ordning med alkoholistbehandlingsforløb og  

 efterfølgende benådning ændres, således at  

 afgørelse om denne sanktion træffes af domstolene i form af  

 betingede domme med vilkår om en struktureret, kontrolleret  

 alkoholistbehandling.
 Det foreslås derfor, at spritbilister med et  

 dokumenteret behandlingskrævende alkoholmisbrug, der for  

 spirituskørsel uden alvorlig personskade på andre efter praksis  

 vil blive idømt ubetinget frihedsstraf på højst 60 dage,  

 som hovedregel i stedet idømmes en betinget dom med vilkår om en  

 struktureret, kontrolleret alkoholistbehandling.
 Lovforslaget indebærer således, at der  

 indføjes en ny bestemmelse i § 57, stk. 1, hvorefter retten  

 som vilkår for udsættelse af straffuldbyrdelse kan  

 fastsætte, at den dømte underkaster sig en struktureret,  

 kontrolleret alkoholistbehandling af mindst et års varighed.
Det er hensigten, at Justitsministeriet vil  

 fastsætte nærmere retningslinier for en sådan struktureret,  

 kontrolleret alkoholistbehandling.
Disse retningslinier vil i det  

 væsentlige svare til retningslinierne i den administrative  

 benådningsordning, jf. bilag 4. At behandlingen skal være  

 kontrolleret indebærer, at den også skal være  

 kontrollerbar.
Kriminalforsorgens afdeling skal vurdere, om et  

 behandlingsindhold opfylder dette krav.
Som beskrevet skal den foreslåede ordning som  

 udgangspunkt - ligesom den administrative ordning - omfatte personer, der har  

 et behandlingskrævende alkoholmisbrug, og som for spirituskørsel  

 uden alvorlig personskade på andre ellers efter praksis ville blive  

 idømt ubetinget frihedsstraf på højst 60 dage.
Ved  

 alvorlig personskade sigtes i denne forbindelse til overtrædelse af  

 straffelovens § 241 om uagtsomt manddrab eller § 249 om uagtsom  

 betydelig legemsbeskadigelse, jf. pkt. 2.2.6. Som anført i pkt. 3.2.1.  

 bør betinget dom som udgangspunkt heller ikke anvendes, hvis  

 spirituskørsel er foregået i et brugsstjålet  

 køretøj.
 Det bør dog ikke være udelukket i  

 særlige tilfælde at anvende betinget dom eller kombinationsdom  

 med vilkår om struktureret, kontrolleret alkoholistbehandling af mindst  

 et års varighed i stedet for ubetingede frihedsstraffe for  

 spirituskørsel, der falder uden for det beskrevne område, hvis  

 dette efter en konkret, individuel vurdering findes forsvarligt.
Ved det foreliggende lovforslag tilsigtes ingen  

 ændring i reglerne eller praksis om frakendelse eller generhvervelse af  

 førerret i sager om spirituskørsel.
Der tilsigtes således  

 heller ingen ændring i forhold til den under pkt. 2.3. beskrevne  

 ordning vedrørende generhvervelse af førerretten før  

 frakendelsestidens udløb i tilfælde hvor en kontrolleret  

 behandling mod misbrug af alkohol er overholdt.
I tilfælde, hvor  

 betinget dom med vilkår om struktureret, kontrolleret  

 alkoholistbehandling ikke skønnes at kunne finde anvendelse, er dette  

 således ikke til hinder for, at generhvervelse af førerretten  

 før frakendelsestidens udløb kan ske, hvis den  

 pågældende opfylder færdselslovens betingelser herfor.
3.2.3. Betinget dom med vilkår om samfundstjeneste som alternativ  

 til kortere ubetinget frihedsstraf for spirituskørsel 3.2.3.1. Anvendelse af samfundstjenestedom for spirituskørsel Som anført under pkt. 3.1. og pkt. 3.2.1. finder  

 Justitsministeriet, at der er en række fordele knyttet til anvendelse  

 af samfundstjeneste for spirituskørsel.
Den risiko for ulighed ved  

 sanktionsfastsættelsen for disse talrige, ensartede forbrydelser, som  

 Straffelovrådets flertal tidligere har peget på (se herom bilag  

 5, pkt. 2.2.), taler for, at samfundstjeneste for spirituskørsel som  

 udgangspunkt begrænses til at erstatte frihedsstraffe op til en bestemt  

 straflængde, og at sager i dette område til gengæld som  

 hovedregel afgøres ved betingede domme enten med vilkår om  

 struktureret, kontrolleret alkoholistbehandling af mindst et års  

 varighed eller med vilkår om samfundstjeneste.
 I det lovudkast, som blev sendt til høring i maj  

 1999, foreslog Justitsministeriet, at betingede domme med vilkår om  

 samfundstjeneste skulle anvendes over for spritbilister, der efter  

 gældende praksis idømmes en ubetinget frihedsstraf på  

 højst 50 dage for spirituskørsel uden alvorlig personskade, og  

 som ikke idømmes betinget dom med vilkår om alkoholistbehandling  

 (jf. ovenfor pkt. 3.2.2.). Både efter den gældende administrative  

 benådningsordning og den foreslåede ordning med betingede domme  

 med vilkår om alkoholistbehandling er den øvre grænse 60  

 dages frihedsstraf.
 I høringssvarene fra bl.a. Østre Landsret og  

 Rigsadvokaten er der peget på, at den øvre grænse for  

 anvendelse af betingede domme med vilkår om struktureret, kontrolleret  

 alkoholistbehandling og betingede domme med vilkår om samfundstjeneste  

 bør være ens for at skabe parallelitet mellem de to former for  

 betingede domme.
 Justitsministeriet er enig heri og foreslår, at  

 samfundstjenesteordningen også omfatter de - ret fåtallige -  

 tilfælde af spirituskørsel uden alvorlig personskade, eventuelt  

 i kombination med kørsel i frakendelsestiden, som efter gældende  

 retspraksis vil føre til en frihedsstraf på højst 60  

 dage.
Som beskrevet i bilag 5, pkt. 6, består der en  

 sammenhæng mellem antallet af samfundstjenestetimer og antal dage i den  

 udmålte frihedsstraf.
Anvendelse af samfundstjeneste i stedet for de  

 helt kortvarige ubetingede frihedsstraffe for spirituskørsel vil  

 derfor efter Justitsministeriets vurdering kræve en nedsættelse  

 af det generelle minimum for arbejdspligten til under 40 timer.
Lovforslaget indebærer derfor, at straffelovens  

 § 63, stk. 1, ændres, således at retten som  

 vilkår for udsættelse af frihedsstraf kan bestemme, at den  

 dømte skal udføre samfundstjeneste i mindst 30 timer - mod  

 tidligere mindst 40 timer.
Med et lavere timeantal end 30 vil det efter  

 kriminalforsorgens vurdering være vanskeligt at tilrettelægge  

 arbejdets udførelse på rimelig måde.
Samtidig har  

 Straffelovrådet tilsluttet sig dette mindstetimetal.
Som beskrevet skal den foreslåede ordning som  

 udgangspunkt omfatte personer, der ikke kan idømmes en betinget dom  

 med vilkår om alkoholistbehandling, og som for spirituskørsel  

 uden alvorlig personskade på andre ellers efter praksis ville blive  

 idømt ubetinget frihedsstraf på højst 60 dage.
Ved  

 alvorlig personskade sigtes i denne forbindelse til overtrædelse af  

 straffelovens § 241 om uagtsomt manddrab eller § 249 om uagtsom  

 betydelig legemsbeskadigelse, jf. pkt. 2.2.6. Som anført i pkt. 3.2.1.  

 bør betinget dom som udgangspunkt heller ikke anvendes, hvis  

 spirituskørsel er foregået i et brugsstjålet  

 køretøj.
 En konkret, individuel vurdering kan dog føre til,  

 at også spirituskørsel, der falder uden for dette  

 kerneområde for nyordningen, kan afgøres med samfundstjeneste,  

 hvis dette i det enkelte tilfælde findes forsvarligt.
 Der er under høringen over lovudkastet fra bl.a.  

 Østre og Vestre Landsret peget på, at det bør afklares,  

 om tiltalte ved at stille sig negativ over for samfundstjeneste skal kunne  

 vælge i stedet at blive idømt frihedsstraf.
Under forsøgsordningen fra 1982 var det en  

 forudsætning for at idømme samfundstjeneste, at tiltalte gav  

 samtykke hertil.
Ved lovfæstelsen i 1992 blev samtykkekravet  

 ophævet og erstattet af et krav om, at tiltalte skal være »egnet«  

 til samfundstjeneste, jf. straffelovens § 62, stk. 1. Det  

 indgår i egnethedsvurderingen, om tiltalte er indstillet på at  

 udføre samfundstjeneste.
Det vil således normalt være en  

 forudsætning for at idømme samfundstjeneste, at den tiltalte er  

 indforstået hermed, fordi dommen ellers ikke kan gennemføres i  

 praksis.
Som det fremgår af 1992-lovændringen, er der  

 ikke tale om, at tiltalte kan vælge mellem en dom til samfundstjeneste  

 og frihedsstraf.
I forbindelse med udvidelsen af anvendelsesområdet for  

 samfundstjeneste til også at omfatte visse former for  

 spirituskørsel kan der være anledning til at fremhæve  

 dette.
Omvendt vil det næppe være formålstjenligt at  

 idømme en spritbilist samfundstjeneste, hvis den  

 pågældende - efter at være vejledt om, hvad en dom til  

 samfundstjeneste indebærer - både under  

 personundersøgelsen (jf. nedenfor pkt. 3.2.4) og i retten  

 direkte modsætter sig at blive idømt  

 samfundstjeneste.
3.2.3.2. Fastsættelse af antal samfundstjenestetimer Fordelene ved ensartethed i domstolenes  

 udmålingspraksis i de mange ligeartede sager om spirituskørsel  

 taler for, at domstolene ved idømmelse af samfundstjeneste i stedet  

 for en ubetinget frihedsstraf anvender en fast omregningsfaktor fra antallet  

 af dage i frihedsstraffen til antallet af samfundstjenestetimer.
En  

 sådan fast omregningsfaktor vil samtidig kunne sikre en vis  

 differentiering i antal samfundstjenestetimer i de foreliggende  

 tilfælde, hvor der udmåles helt korte frihedsstraffe.
 Som det fremgår af pkt. 2.2.2.1. er de  

 nugældende strafpositioner for udmålingen af ubetinget  

 frihedsstraf for spirituskørsel og kørsel i frakendelsestiden  

 ganske nuancerede.
I sin udtalelse om et lovudkast fra Justitsministeriet  

 vedrørende nyordningen (bilag 3) har Straffelovrådet imidlertid  

 bl.a. udtalt, at det er ufornødent at lade den nugældende meget  

 nuancerede og detaljerede praksis for udmåling af ubetingede  

 frihedsstraffe for spirituskørsel og kørsel i frakendelsestiden  

 afspejle sig i en tilsvarende detaljeret udmåling af timetallet for  

 arbejdspligten ved betingede domme med vilkår om samfundstjeneste for  

 disse lovovertrædelser.
En beskeden forskel i arbejdspligtens omfang  

 vil ikke i særlig grad kunne afspejle forskelle i det strafbare  

 forholds grovhed eller kunne begrundes i hensynet til reaktionens  

 følelighed.
Samtidig indebærer det af Straffelovrådet  

 anbefalede mindstetimetal på 30 timer, jf. pkt. 3.2.3.1., at der under  

 alle omstændigheder sker en relativ skærpelse af straffen for de  

 mindst alvorlige tilfælde af spirituskørsel, der afgøres  

 med samfundstjeneste, i forhold til de groveste tilfælde af  

 spirituskørsel, hvor denne sanktion anvendes.
På den baggrund finder Straffelovrådet derfor,  

 at der på det område, som nyordningen retter sig mod, bør  

 anvendes færre positioner for udmålingen af samfundstjenestetiden  

 end foreslået i bemærkningerne til Justitsministeriets lovudkast,  

 formentlig ikke over tre positioner.
Ved de mindst alvorlige tilfælde  

 af spirituskørsel eller kørsel i frakendelsestiden, der  

 omfattes af nyordningen, f.eks. 10-14 dages hæfte, ville et timeantal  

 svarende til mindstetimetallet på 30 timer kunne være passende.  

 Ved tilfælde af spirituskørsel, eventuelt i kombination med  

 kørsel i frakendelsestiden, der i dag afgøres med hæfte  

 eller fængsel i f.eks. 40-50 dage, ville det være naturligt, at  

 strafpositionen blev samfundstjeneste i 60 timer for at korrespondere med  

 niveauet for udmåling af samfundstjeneste ved længere  

 frihedsstraffe.
Imellem disse yderpunkter er der et mellemområde, hvor  

 der kunne rejses spørgsmål om anvendelse af en eller flere  

 strafpositioner.
Som nævnt finder Straffelovrådet det ikke  

 hensigtsmæssigt, at der anvendes mere end i alt tre strafpositioner,  

 således at straffen i dette mellemområde eksempelvis kunne  

 udmåles til 40 timers samfundstjeneste.
 Straffelovrådet finder det ikke  

 påkrævet, at der angives strafpositioner for de - ret  

 fåtallige - tilfælde af spirituskørsel, eventuelt i  

 kombination med kørsel i frakendelsestiden, som efter gældende  

 retspraksis vil føre til en frihedsstraf på 60 dage eller  

 derover.
 Justitsministeriet kan tilslutte sig  

 Straffelovrådets synspunkter vedrørende antallet af  

 strafpositioner for udmålingen af samfundstjeneste på det  

 område, som nyordningen retter sig imod, og for de niveauer for  

 udmålingen af samfundstjenestetimetallet, som Straffelovrådet har  

 peget på.
De foreslåede positioner for udmålingen af  

 antallet af samfundstjenestetimer dækker, som det fremgår, over  

 tilfældegrupper af meget varierende grovhed.
De er således  

 vejledende, og der kan i det konkrete tilfælde afhængigt af  

 sagens omstændigheder være anledning til at fastsætte et  

 afvigende timeantal.
Tilfælde af spirituskørsel, eventuelt i  

 kombination med kørsel i frakendelsestiden, som efter gældende  

 retspraksis vil føre til en frihedsstraf på mere end 60 dage,  

 vil ofte have en sådan grovhed, herunder så mange tidligere  

 tilfælde af spirituskørsel med gentagelsesvirkning, at  

 samfundstjeneste ikke bør finde anvendelse.
Der er imidlertid intet  

 til hinder for, at også sådanne tilfælde afgøres med  

 samfundstjeneste, hvis det efter en konkret, individuel vurdering findes  

 forsvarligt at idømme en betinget dom eller kombinationsdom med  

 vilkår om samfundstjeneste i stedet for den ubetingede frihedsstraf for  

 spirituskørsel.
For så vidt angår praksis for  

 udmåling af samfundstjenestetimer ved længerevarende straffe  

 henvises til bilag 2.
 Som nævnt under pkt. 1 er Justitsministeriet  

 opmærksom på, at angivelsen af retningslinier for nyordningen og  

 herunder for overgangen mellem frihedsstraf og samfundstjeneste kan give  

 anledning til overvejelser af mere principiel karakter.
I forbindelse med behandlingen af et lovforslag om bl.a.  

 ændring af våbenloven og straffeloven (vedtaget som lov nr. 350  

 af 23. maj 1997) besvarede Justitsministeriet et spørgsmål om  

 bl.a. regulering af strafudmålingen i bemærkningerne til et  

 lovforslag.
Justitsministeriet tilkendegav som sin principielle opfattelse,  

 at lovgivningsmagten i almindelighed ikke bør give præcise  

 anvisninger på det forudsatte strafudmålingsniveau og i hvert  

 fald ikke lægge op til, at der i konkrete tilfælde ikke kan ske  

 fravigelse af den tilsigtede ændring i overensstemmelse med  

 sædvanlige strafudmålingsprincipper.
Justitsministeriet fandt  

 imidlertid samtidig, at lovgivningsmagten - også i forhold til  

 grundlovens § 3 - er berettiget til, hvis der er særlig  

 begrundelse herfor, at give mere detaljerede retningslinier til domstolene om  

 de ændringer i straffastsættelsen, som ønskes  

 gennemført på bestemte områder.
Dette kunne navnlig  

 være tilfældet på områder, hvor samfundsudviklingen  

 efter regeringens og Folketingets opfattelse har nødvendiggjort  

 særlige og mere omfattende ændringer.
Til støtte for en  

 sådan lovgivning kan på visse områder endvidere tale, at  

 straffene for de pågældende overtrædelser efter hidtidig  

 praksis og i overensstemmelse med sædvanlige principper er udmålt  

 mere takstmæssigt (både med hensyn til  

 bødestørrelser og frihedsstraffens længde).
I den foreliggende sammenhæng er det  

 Justitsministeriets opfattelse, at angivelsen af nyordningens tilsigtede  

 anvendelsesområde og herunder strafomregningen støttes af, at  

 domstolenes sanktionsfastsættelse - som beskrevet i pkt. 2.2.2.1. - er  

 præget af det betydelige sagsantal på området, og at  

 straffene efter praksis i vid udstrækning udmåles  

 takstmæssigt.
Samtidig er der tale om en væsentlig ændring  

 af en fast sanktionspraksis.
Der er også grund til at fremhæve,  

 at de angivne anvisninger ikke er til hinder for, at den vurdering, som  

 domstolene nødvendigvis må foretage ud fra den enkelte sags  

 konkrete omstændigheder, vil kunne føre til en anden  

 fastsættelse af antallet af samfundstjenestetimer.
Som nævnt  

 under pkt. 4 har disse spørgsmål været forelagt  

 Straffelovrådet, og forslaget følger rådets udtalelse.  

 Endvidere kan der henvises til Dommerforeningens høringsudtalelse, som  

 er gengivet sidst i pkt. 1.
3.2.4. Personundersøgelser i sager om spirituskørsel Anvendelsen af betinget dom i stedet for ubetinget  

 frihedsstraf i sager om spirituskørsel vil i almindelighed  

 forudsætte en personundersøgelse, jf. nærmere bilag 5,  

 pkt. 5.1., hvad enten der til den betingede dom knyttes et vilkår om  

 alkoholistbehandling eller om samfundstjeneste.
Erfaringen viser, at den persongruppe, som kører  

 spirituskørsel, ikke generelt er så socialt og kriminelt  

 belastet som andre kriminelle.
Det er på den baggrund  

 Justitsministeriets opfattelse, at personundersøgelser i disse enklere  

 sager ikke i alle tilfælde behøver at omfatte samtlige de i  

 § 808, stk. 2, nævnte forhold.
Personundersøgelserne  

 bør fokusere på en afklaring af, hvorvidt den sigtede har et  

 behandlingskrævende alkoholmisbrug og derfor vil være egnet til  

 en betinget dom med vilkår om en struktureret, kontrolleret  

 alkoholistbehandling af minimum et års varighed, og om den sigtede  

 vurderes som egnet til en betinget dom med vilkår om  

 samfundstjeneste.
Efter Justitsministeriets opfattelse bør der  

 fremover foretages personundersøgelse i samtlige de sager om  

 spirituskørsel, som er omfattet af målgruppen for betinget dom  

 med vilkår om alkoholistbehandling eller samfundstjeneste.
I de  

 tilfælde, hvor kriminalforsorgen skønner det forsvarligt, kan  

 omfanget af disse personundersøgelser begrænses og  

 målrettes som beskrevet.
 Justitsministeriet (Rigsadvokaten) vil instruere  

 anklagemyndigheden om at iværksætte personundersøgelser i  

 samtlige sager, som er omfattet af den beskrevne målgruppe.
3.2.5. Bøde i tillæg til betinget dom for  

 spirituskørsel For at undgå skævvridning i forhold til de  

 bødebelagte områder af spirituskørsel, bør de  

 betingede domme med vilkår om struktureret, kontrolleret  

 alkoholistbehandling eller samfundstjeneste efter Justitsministeriets  

 opfattelse kombineres med en tillægsbøde.
Der er allerede i dag  

 hjemmel til at idømme sådanne tillægsbøder.
Det  

 fremgår således af straffelovens § 58, stk. 2, at der i  

 forbindelse med en betinget dom kan idømmes bøde, selv om  

 sådan straf ikke er hjemlet for den pågældende  

 lovovertrædelse.
Denne bestemmelse finder tilsvarende anvendelse for  

 betingede domme med vilkår om samfundstjeneste, jf. straffelovens  

 § 64.
 Tillægsbøder, som idømmes i  

 kombination med betingede domme med vilkår om samfundstjeneste,  

 bør udmåles efter de principper, som i øvrigt finder  

 anvendelse ved fastsættelse af bøde i mildere tilfælde af  

 spirituskørsel.
Tillægsbøder, som idømmes i  

 kombination med betingede domme med vilkår om struktureret,  

 kontrolleret alkoholistbehandling, bør også udmåles efter  

 disse principper.
For at øge den enkeltes motivation til at  

 indgå i et behandlingsforløb bør bøden dog  

 fastsættes til halvdelen heraf.
Denne bøde vil således  

 svare til den bøde, der i dag udmåles af kriminalforsorgen som  

 forudsætning for en betinget benådning efter gennemført  

 alkoholistbehandling, jf. bilag 4, pkt. 3.
Justitsministeriet foreslår derfor, at  

 tillægsbøden i tilfælde af gentagen promillekørsel  

 i intervallet 0,51-0,80 promille fastsættes som den højeste  

 bøde, der udmåles for mildere tilfælde af  

 promillekørsel i dette interval (dvs. svarende til den bøde,  

 som idømmes ved 2. gangstilfælde), hvis den betingede doms  

 vilkår er samfundstjeneste.
Der henvises nærmere til pkt. 2.2.1.  

 Hvis den betingede doms vilkår er alkoholistbehandling, foreslås  

 bøden fastsat til halvdelen heraf.
Ved idømmelse af betinget  

 dom for promillekørsel i intervallet 0,51-0,80 promille foreslås  

 den hele bøde (ved samfundstjeneste) således fastsat til 5.000  

 kr., hvis der ikke foreligger skærpende omstændigheder, og 8.000  

 kr., hvis der foreligger skærpende omstændigheder.
Den halve  

 bøde (ved alkoholistbehandling) forudsættes fastsat til 2.500  

 kr., hvis der ikke foreligger skærpende omstændigheder, og 4.000  

 kr., hvis der foreligger skærpende omstændigheder.
I tilfælde af spirituskørsel og  

 promillekørsel med over 0,80 promille foreslår  

 Justitsministeriet, at tillægsbøden fastsættes som den  

 bøde, der udmåles for mildere tilfælde af  

 spirituskørsel i dette interval, hvis den betingede doms vilkår  

 er samfundstjeneste.
Der henvises nærmere til pkt. 2.2.2.2. Hvis den  

 betingede doms vilkår er alkoholistbehandling, foreslås  

 bøden fastsat til halvdelen heraf.
Ved idømmelse af betinget  

 dom for spirituskørsel med over 0,80 promille foreslås den hele  

 bøde (ved samfundstjeneste) således fastsat til 1.000 kr. pr.  

 25.000 kr. årlig bruttoindtægt, dog minimum 1.000 kr.
Den halve  

 bøde (ved alkoholistbehandling) foreslås fastsat til 500 kr. pr.  

 25.000 kr. årlig bruttoindtægt, dog minimum 500 kr.
3.2.6. Fastsættelse af prøvetiden for betinget dom for  

 spirituskørsel 3.2.6.1. Prøvetiden for dom til alkoholistbehandling I en betinget dom er udsættelsen af frihedsstraffen  

 blandt andet betinget af, at den dømte ikke i en prøvetid  

 begår strafbart forhold, jf. straffelovens § 56, stk. 3.  

 Prøvetiden fastsættes af retten og kan i almindelighed ikke  

 overstige 3 år.
Der anvendes kun sjældent længere  

 prøvetid end 2 år.
 Den prøvetid, som vil blive fastsat ved betingede  

 domme med vilkår om alkoholistbehandling, forudsættes på  

 den baggrund at ville svare til de 2 år, der i dag er udgør den  

 samlede prøvetid (1 års udsættelse med  

 strafudståelse og herefter 1 års prøvetid for betinget  

 benådning) i den administrative benådningsordning, jf. bilag 4,  

 pkt. 2 og 3.
3.2.6.2. Prøvetiden for dom til samfundstjeneste Som beskrevet i bilag 5, pkt. 5.2., betinges  

 udsættelsen af frihedsstraffen i en dom til samfundstjeneste blandt  

 andet af, at den dømte ikke i en prøvetid begår strafbart  

 forhold.
Ud over at fastsætte den længstetid, inden for hvilken  

 den fastsatte arbejdspligt skal opfyldes, fastsætter retten i dommen en  

 prøvetid på højst 2 år.
Prøvetiden  

 ophører dog - medmindre andet er bestemt i dommen - når  

 længstetiden for arbejdspligtens opfyldelse er udløbet.
Den længstetid, inden for hvilken den fastsatte  

 arbejdspligt skal opfyldes, vil normalt være proportional med antallet  

 af samfundstjenestetimer, idet afviklingsmulighederne på de  

 arbejdssteder, som er tilgængelige, dog vil være afgørende  

 for længstetiden.
Som beskrevet ophører prøvetiden -  

 medmindre andet er bestemt i dommen - når længstetiden er  

 udløbet.
Som beskrevet i pkt. 3.2.6.1. må den  

 prøvetid, som vil blive fastsat ved betingede domme med vilkår  

 om alkoholistbehandling, forventes at blive 2 år.
Efter  

 Justitsministeriets opfattelse vil det kunne føre til en  

 uhensigtsmæssig skævhed mellem betingede domme med vilkår  

 om alkoholistbehandling og betingede domme med vilkår om  

 samfundstjeneste, hvis prøvetiden i samfundstjenestedomme for  

 spirituskørsel fastsættes væsentligt lavere end  

 prøvetiden i betingede domme med vilkår om alkoholistbehandling.  

 Justitsministeriet havde anført i det lovudkast, som blev sendt til  

 høring i maj 1999, at det derfor i det konkrete tilfælde kunne  

 overvejes at benytte muligheden for undtagelsesvis i samfundstjenestedommen  

 at bestemme, at prøvetiden ikke ophører ved længstetidens  

 udløb.
I høringssvarene fra Østre og Vestre  

 Landsret er der peget på, at der bør skabes et mere sikkert  

 lovgrundlag for en praksis, hvorefter prøvetiden fastsættes til  

 2 år uanset længstetidens udløb.
Efter den gældende  

 bestemmelse i straffelovens § 63, stk. 3, 2. pkt., ophører  

 prøvetiden således som hovedregel, når længstetiden  

 for arbejdspligtens opfyldelse er udløbet.
Størstedelen af samfundstjenestedommene må i  

 fremtiden forventes at vedrøre spirituskørsel.
Det  

 foreslås derfor, at straffelovens § 63, stk. 3, 2. pkt.,  

 affattes således, at prøvetiden - uanset at længstetiden  

 for arbejdspligtens opfyldelse er udløbet - som udgangspunkt ikke  

 ophører før det tidspunkt, som retten i medfør af  

 § 63, stk. 3, 1. pkt., har fastsat i dommen.
Af hensyn til parallellitet med behandlingsordningen (jf.  

 ovenfor pkt. 3.2.6.1.) og til en ensartet retsanvendelse forudsættes  

 det, at prøvetiden ved dom til samfundstjeneste for  

 spirituskørsel fastsættes til 2 år, medmindre ganske  

 særlige omstændigheder gør sig gældende.
For at  

 opretholde muligheden for at lade prøvetiden ophøre, når  

 længstetiden for arbejdspligtens opfyldelse er udløbet,  

 foreslås det, at retten konkret kan bestemme dette i dommen.
Adgangen  

 til at lade prøvetiden ophøre, når længstetiden for  

 arbejdspligtens opfyldelse er udløbet, må navnlig - og  

 hér som hovedregel - forventes anvendt ved samfundstjenestedomme inden  

 for det nuværende anvendelsesområde for samfundstjeneste.
Efter den gældende bestemmelse i straffelovens  

 § 63, stk. 4, 1. pkt., undergives den samfundstjenestedømte  

 tilsyn i prøvetiden.
Efter 2. pkt. kan retten endvidere, hvis det  

 findes formålstjeneligt, fastsætte vilkår som nævnt i  

 § 57 (særvilkår). Det er imidlertid ikke hensigten med det  

 ovennævnte forslag om, at den ved dommen fastsatte prøvetid  

 opretholdes uanset længstetidens udløb, at dette også skal  

 medføre, at den dømte i alle tilfælde undergives tilsyn  

 og eventuelt også særvilkår, efter at længstetiden  

 for arbejdspligten er udløbet.
I almindelighed er der ikke anledning  

 til at opretholde tilsynet og eventuelle særvilkår, efter at  

 arbejdspligten er opfyldt.
Der bør dog være mulighed for efter  

 en konkret vurdering undtagelsesvis at bestemme, at den dømte skal  

 være undergivet tilsyn og eventuelt også særvilkår i  

 hele prøvetiden.
Som en konsekvens af den ovenfor foreslåede  

 ændring af § 63, stk. 3, 2. pkt., foreslås derfor en  

 ændring af straffelovens § 63, stk. 4, således at tilsynet  

 ophører, og eventuelle særvilkår bortfalder, når  

 længstetiden for arbejdspligtens opfyldelse er udløbet,  

 medmindre andet er bestemt i dommen.
3.2.7. Gentagen spirituskørsel efter betinget dom for  

 spirituskørsel Ved lovforslaget forudsættes det, at betinget dom  

 for spirituskørsel ikke - medmindre der foreligger helt særlige  

 omstændigheder - anvendes i de tilfælde, hvor den  

 pågældende endnu ikke har udstået prøvetiden for en  

 tidligere betinget dom for spirituskørsel.
Derimod bør anvendelse af betinget dom for  

 spirituskørsel efter Justitsministeriets opfattelse ikke være  

 udelukket i tilfælde, hvor den pågældende tidligere har  

 modtaget en betinget dom med vilkår om samfundstjeneste eller  

 alkoholistbehandling for spirituskørsel - også for  

 tilfælde af spirituskørsel, som tillægges  

 gentagelsesvirkning ved strafudmåling for den aktuelle  

 spirituskørsel.
Ved vurderingen af, om den pågældende er  

 egnet til en betinget dom, må imidlertid indgå dels antallet af  

 tidligere betingede domme for tilfælde af spirituskørsel, som  

 tillægges gentagelsesvirkning ved strafudmåling for den aktuelle  

 spirituskørsel, dels den tid, der er forløbet fra disse  

 forhold.
Ved mere end to tidligere betingede domme bør der udvises  

 varsomhed med på ny at idømme betinget straf med vilkår om  

 samfundstjeneste eller alkoholistbehandling.
 Ved kørsel i frakendelsestiden uden for  

 prøvetiden i kombination med spirituskørsel forudsættes  

 betinget dom også at kunne finde anvendelse.
3.2.8. Ny kriminalitet i prøvetiden for betinget dom for  

 spirituskørsel 3.2.8.1. Ny kriminalitet i prøvetiden ved dom til  

 alkoholistbehandling Begår den dømte nyt strafbart forhold i  

 prøvetiden for en betinget dom med vilkår om  

 alkoholistbehandling, og foretages der inden dennes udløb  

 rettergangsskridt, hvorved han sigtes for forholdet, fastsætter retten  

 en ubetinget straf eller anden retsfølge for dette forhold og den  

 tidligere pådømte lovovertrædelse, jf. straffelovens  

 § 61, stk. 2. Når omstændighederne taler derfor, kan  

 retten i stedet idømme ubetinget straf alene for det nye forhold,  

 eventuelt i forbindelse med en ændring af vilkårene for den  

 betingede dom, eller afsige ny betinget dom vedrørende begge  

 lovovertrædelser.
Som nævnt i pkt. 3.2.7. bør betinget dom for  

 spirituskørsel efter Justitsministeriets opfattelse ikke anvendes i de  

 tilfælde, hvor den pågældende endnu ikke har udstået  

 prøvetiden for en tidligere betinget dom for spirituskørsel,  

 medmindre der foreligger helt særlige omstændigheder.
Derimod  

 forudsættes betinget dom at kunne anvendes ved kørsel i  

 frakendelsestiden (uden for prøvetiden) i kombination med  

 spirituskørsel.
Et særligt - og teknisk præget -  

 spørgsmål opstår, hvor en person i prøvetiden for  

 en tidligere straffedom vedrørende uligeartet kriminalitet  

 kører spirituskørsel, som efter den foreslåede ordning  

 isoleret set ville medføre betinget dom med vilkår om  

 alkoholistbehandling.
Den gældende bestemmelse i straffelovens  

 § 61, stk. 2, nr. 1 og 2, hjemler mulighed for i disse  

 tilfælde at idømme ubetinget straf alene for det nye forhold  

 eller at afsige ny betinget dom vedrørende begge  

 lovovertrædelser.
Derimod er der ikke i straffeloven udtrykkelig  

 hjemmel til at idømme betinget dom på vilkår af  

 alkoholistbehandling for det nye forhold af spirituskørsel samtidig  

 med, at den tidligere betingede dom for uligeartet kriminalitet opretholdes.  

 Selv om hovedreglen ved idømmelse af betinget straf i disse  

 tilfælde fortsat bør være en fælles betinget dom,  

 kan der i særlige tilfælde være behov for at kunne  

 idømme betinget dom med vilkår om alkoholistbehandling alene for  

 det nye forhold.
For at muliggøre denne kombination af sanktioner i  

 særlige tilfælde ved uligeartet kriminalitet foreslås  

 § 61, stk. 2, ændret.
3.2.8.2. Ny kriminalitet i prøvetiden ved dom til  

 samfundstjeneste Begår den dømte nyt strafbart forhold i  

 prøvetiden for en samfundstjenestedom, og foretages der inden dennes  

 udløb rettergangsskridt, hvorved han sigtes for forholdet,  

 fastsætter retten en ubetinget straf eller anden retsfølge for  

 dette forhold og den tidligere pådømte lovovertrædelse,  

 jf. bilag 5, pkt. 5.4. Ved fastsættelsen af straf tages der hensyn til  

 omfanget af den samfundstjeneste, som den dømte har udført.  

 Når omstændighederne taler derfor, kan retten i stedet  

 idømme ubetinget straf alene for det nye forhold, eventuelt i  

 forbindelse med en ændring af vilkårene for den betingede dom,  

 eller afsige ny betinget dom vedrørende begge  

 lovovertrædelser.
Som nævnt i pkt. 3.2.7. bør betinget dom for  

 spirituskørsel efter Justitsministeriets opfattelse ikke anvendes i de  

 tilfælde, hvor den pågældende endnu ikke har udstået  

 prøvetiden for en tidligere betinget dom for spirituskørsel,  

 medmindre der foreligger helt særlige omstændigheder.
Derimod  

 forudsættes nyordningen med samfundstjeneste at kunne finde anvendelse  

 ved kørsel i frakendelsestiden i kombination med  

 spirituskørsel.
Et særligt spørgsmål opstår som  

 nævnt, hvor en person i prøvetiden for en tidligere straffedom  

 vedrørende uligeartet kriminalitet kører spirituskørsel,  

 som efter den foreslåede ordning isoleret set ville medføre  

 betinget dom med vilkår om samfundstjeneste.
Den gældende  

 bestemmelse i straffelovens § 61, stk. 2, nr. 1 og 2, hjemler  

 mulighed for i disse tilfælde at idømme ubetinget straf alene  

 for det nye forhold eller at afsige ny betinget dom vedrørende begge  

 lovovertrædelser.
Derimod er der ikke i straffeloven udtrykkelig  

 hjemmel til at idømme betinget dom på vilkår af  

 samfundstjeneste for det nye forhold af spirituskørsel samtidig med,  

 at den tidligere betingede dom for uligeartet kriminalitet opretholdes.
Som  

 nævnt bør det fortsat været hovedreglen ved  

 idømmelse af betinget straf i disse tilfælde, at der  

 fastsættes en fælles straf.
I særlige tilfælde kan  

 der imidlertid være behov for at kunne idømme betinget dom med  

 vilkår om samfundstjeneste alene for det nye forhold.
For at  

 muliggøre denne kombination af sanktioner i særlige  

 tilfælde ved uligeartet kriminalitet foreslås § 61,  

 stk. 2, ændret.
3.2.9. Brud på vilkår for betinget dom for  

 spirituskørsel 3.2.9.1. Brud på vilkår for dom til alkoholistbehandling Konsekvenserne af manglende overholdelse af  

 alkoholistbehandlingen eller brud på andre vilkår for den  

 betingede dom afgøres af retten, der i medfør af straffelovens  

 § 60, stk. 1, enten kan tildele en advarsel, ændre  

 vilkårene og forlænge prøvetiden, fastsætte straf  

 eller anden retsfølge for den begåede lovovertrædelse  

 eller - hvis straffen allerede er fastsat i forbindelse med den betingede dom  

 - træffe afgørelse om fuldbyrdelse af denne straf.
I  

 overensstemmelse med princippet i straffelovens § 61 er det forudsat, at  

 rettergangsskridt er foretaget inden prøvetidens udløb.
3.2.9.2. Brud på vilkår for dom til samfundstjeneste Hvis den dømte overtræder vilkåret om  

 samfundstjeneste eller andet vilkår, kan retten - som beskrevet i bilag  

 5, pkt. 5.3. - enten træffe afgørelse om ubetinget frihedsstraf  

 eller kombineret betinget og ubetinget frihedsstraf for den begåede  

 lovovertrædelse eller bestemme, at den betingede dom skal opretholdes,  

 eventuelt i forbindelse med en forlængelse af længstetiden for  

 samfundstjeneste og af prøvetiden.
Ved fastsættelsen af straf - som følge af  

 vilkårsbrud - skal der tages hensyn til omfanget af den  

 samfundstjeneste, som den dømte har udført.
En straf, som  

 allerede er fastsat i forbindelse med den betingede dom, kan  

 nedsættes.
3.2.10. Tillægsbødens opretholdelse eller bortfald ved ny  

 kriminalitet eller vilkårsbrud Hvis retten i tilfælde af ny kriminalitet eller  

 vilkårsbrud som beskrevet i pkt. 3.2.8. og pkt. 3.2.9. fastsætter  

 en ubetinget straf, opstår det særlige spørgsmål, om  

 denne ubetingede straf skal omfatte den ubetingede del af den tidligere straf  

 - dvs. tillægsbøden, som således bortfalder - eller kun  

 den betingede del, således at tillægsbøden  

 opretholdes.
 I den strafferetlige teori er det antaget, at det  

 formentlig er mest hensigtsmæssigt kun at inddrage den betingede del af  

 straffen, hvad enten den ubetingede del er udstået eller ej, hvilket -  

 i tilfælde hvor den ubetingede del er en tillægsbøde -  

 betyder, hvad enten bøden er betalt eller ej.
 Retspraksis indeholder eksempler såvel på  

 anvendelse af denne »nettometode« som på anvendelse af en  

 »bruttometode«, hvor den nye ubetingede straf også indeholder og dermed  

 erstatter den ubetingede del af den tidligere straf.
Justitsministeriet anførte i bemærkningerne  

 til det lovudkast, som blev sendt til høring i maj 1999, at  

 spørgsmålet efter Justitsministeriets opfattelse burde  

 afgøres under hensyn til den enkelte sags konkrete  

 omstændigheder.
Det var tilføjet, at hensynet til ensartetheden  

 i sanktioneringen talte - uanset om bøden var betalt - som  

 udgangspunkt for at anvende et nettoprincip.
I høringssvar fra bl.a. Østre Landsret er  

 det anført, at hensynet til en ensartet retsanvendelse på dette  

 område taler afgørende for, at spørgsmålet  

 afgøres ens i alle tilfælde.
Landsretten finder derfor, at det  

 bør fremgå af loven eller i hvert fald af bemærkningerne,  

 om bøden skal bortfalde eller opretholdes i de anførte  

 tilfælde.
Justitsministeriet er enig heri.
Ved en vedtagelse af  

 lovforslaget forudsættes det derfor, at der i praksis som  

 altovervejende hovedregel anvendes et nettoprincip, dvs., at  

 tillægsbøden opretholdes, uanset om den er betalt eller ej.
3.2.11. Manglende betaling af den idømte  

 tillægsbøde Samtidig med fastsættelsen af en  

 tillægsbøde i kombination med en betinget dom for  

 spirituskørsel vil retten træffe afgørelse om arten af  

 forvandlingsstraffen samt om dens varighed.
Der henvises nærmere til  

 pkt. 2.2.3., hvor retningslinierne for eventuel afsoning af  

 bødeforvandlingsstraf tillige er beskrevet.
Disse retningslinier - som også vil omfatte  

 tillægsbøder, der idømmes i kombination med en betinget  

 dom for spirituskørsel, jf. pkt. 3.2.5. - betyder, at  

 tillægsbøderne kun helt undtagelsesvis vil skulle afsones.
Hvis  

 det ikke er muligt at inddrive en sådan tillægsbøde, som  

 ikke frivilligt betales eller afdrages, og den dømte ikke  

 skønnes at have betalingsevne, vil bøden som udgangspunkt  

 bortfalde ved forældelsens indtræden.
3.3. Betinget dom med vilkår om samfundstjeneste som alternativ  

 til kortere ubetinget frihedsstraf for andet end spirituskørsel 3.3.1. Indledning Efter Justitsministeriets opfattelse er det  

 ønskeligt, at samfundstjeneste generelt anvendes i højere grad.  

 Herudover vil den foreslåede nedsættelse af minimum for antal  

 samfundstjenestetimer åbne mulighed for, at domstolene også ved  

 andre kriminalitetstyper end spirituskørsel i nogle tilfælde vil  

 kunne anvende samfundstjeneste i stedet for kortere ubetingede  

 frihedsstraffe.
3.3.2. Samfundstjenestedom ved andre  

 færdselslovsovertrædelser Anvendelse af samfundstjeneste for spirituskørsel  

 gør det nærliggende tillige at overveje anvendelse af  

 samfundstjeneste ved andre færdselslovsovertrædelser, der i dag  

 vil medføre en kortere ubetinget frihedsstraf, men hvor der efter  

 forslaget idømmes samfundstjeneste, hvis forholdet bedømmes  

 sammen med spirituskørsel.
Kerneområdet vil være kørsel i  

 frakendelsestiden uden samtidig spirituskørsel, der som beskrevet i  

 pkt. 2.2.8. efter gældende praksis i gentagelsestilfælde  

 fører til en kortere ubetinget frihedsstraf.
Efter forslaget skal  

 kørsel i frakendelsestiden - men uden for prøvetiden - i  

 kombination med spirituskørsel afgøres med samfundstjeneste,  

 jf. pkt. 3.2.7. og 3.2.8. På den baggrund bør også korte  

 ubetingede frihedsstraffe for kørsel i frakendelsestiden kunne  

 afgøres på denne måde.
 For at undgå skævvridning i forhold til  

 førstegangstilfælde af kørsel i frakendelsestiden, der  

 straffes med en bøde svarende til en måneds nettoløn, jf.  

 nærmere pkt. 2.2.8., bør en betinget dom med vilkår om  

 samfundstjeneste for gentagen kørsel i frakendelsestiden efter  

 Justitsministeriets opfattelse kombineres med en tillægsbøde  

 udmålt efter de samme principper.
 Som ved anvendelse af samfundstjeneste for  

 spirituskørsel bør der udvises tilbageholdenhed overfor  

 anvendelse af samfundstjenestedomme ved kørsel i frakendelsestiden,  

 der har ført til alvorlig personskade, eller som er begået i  

 brugsstjålet køretøj.
 Ved anvendelse af samfundstjeneste ved kørsel i  

 frakendelsestiden vil den i pkt. 3.2.3.2. opstillede vejledende  

 omregningsmodel mellem frihedsstraffens længde og antal  

 samfundstjenestetimer efter Justitsministeriets opfattelse være  

 anvendelig.
3.3.3. Generelt øget anvendelse af samfundstjenestedomme 3.3.3.1. Berigelseskriminalitet For så vidt angår berigelseskriminalitet, der  

 er kerneområdet for anvendelse af samfundstjeneste, er en øget  

 anvendelse af samfundstjeneste i stedet for kortere ubetingede frihedsstraffe  

 en særlig nærliggende mulighed.
 Det forudsættes herved, at samfundstjeneste fortsat  

 ikke anvendes, hvor en betinget dom uden samfundstjenestevilkår i dag  

 skønnes tilstrækkelig.
 I samtlige de sager, hvor berigelseskriminalitet  

 skønnes at kunne medføre ubetinget frihedsstraf af en person,  

 som ikke tidligere er idømt ubetinget frihedsstraf, bør der  

 efter Justitsministeriets opfattelse fremover foretages  

 personundersøgelse med henblik på en vurdering af den  

 pågældendes egnethed til samfundstjeneste.
 Justitsministeriet (Rigsadvokaten) vil instruere  

 anklagemyndigheden om at iværksætte sådanne obligatoriske  

 personundersøgelser, og sikre, at anklagemyndigheden i øvrigt  

 er særligt opmærksom på muligheden for at anvende  

 samfundstjeneste og herunder på den øgede mulighed, som  

 følger af den foreslåede nedsættelse af mindstetimetallet  

 for arbejdspligten.
3.3.3.2. Anden kriminalitet (varsomhedsområdet) Den praksis, der har dannet sig, hvorefter  

 samfundstjenestens absolutte kerneområde er berigelseskriminalitet  

 bortset fra røveri, bør efter Justitsministeriets opfattelse  

 fortsættes.
Samfundstjeneste ved kriminalitet som f.eks. vold,  

 røveri, narkotikasager og sædelighedsforbrydelser bør  

 stadig anvendes med varsomhed.
Samfundstjeneste i disse sager  

 (»varsomhedsområdet« eller »undtagelsesområdet«) bør  

 fortsat kun anvendes, hvis det efter en konkret, individuel vurdering findes  

 forsvarligt.
4. Straffelovrådets udtalelse Straffelovrådet har efter anmodning fra  

 Justitsministeriet gennemgået og drøftet et udkast til et  

 lovforslag vedrørende nyordningen.
Straffelovrådet kan tilslutte  

 sig forslaget om at indføre mulighed for at anvende betingede domme  

 med vilkår om samfundstjeneste i stedet for ubetinget frihedsstraf ved  

 spirituskørsel.
Rådet er endvidere enig i, at den gældende  

 ordning, hvor bilister, der er idømt en ubetinget frihedsstraf for  

 spirituskørsel, benådes efter at have gennemført en  

 struktureret, kontrolleret alkoholistbehandling, af principielle grunde  

 bør afløses af en ordning, hvor denne sanktion idømmes  

 af domstolene.
 Straffelovrådet har ikke bemærkninger til det  

 tilsigtede anvendelsesområde for nyordningen med betingede domme for  

 spirituskørsel mv. eller til de foreslåede principper for  

 udmålingen af tillægsbøder.
 Endelig kan rådet tiltræde, at  

 samfundstjeneste søges anvendt i øget omfang ved  

 berigelseskriminalitet.
Som det fremgår af pkt. 1 og pkt. 3.2.3.2. har  

 Straffelovrådet nærmere kommenteret  

 strafudmålingspositionerne for samfundstjenestetiden.
Disse synspunkter  

 har dannet grundlaget for Justitsministeriets formulering af lovforslagets  

 bemærkninger vedrørende dette spørgsmål.
 Straffelovrådets udtalelse af april 1999 er optaget  

 som bilag 3 til lovforslaget.
5. Forslagets økonomiske og administrative konsekvenser Lovforslagets målgruppe for idømmelse af  

 betinget dom enten med vilkår om struktureret, kontrolleret  

 alkoholistbehandling eller med vilkår om samfundstjeneste er som  

 beskrevet i pkt. 3.2.2. og pkt. 3.2.3. spritbilister, der efter  

 gældende praksis idømmes en ubetinget frihedsstraf på  

 højst 60 dage.
Af »Kriminalstatistik 1997« (Danmarks Statistik)  

 fremgår, at der dette år i ca. 4.000 sager blev idømt en  

 ubetinget frihedsstraf på op til 60 dage for overtrædelse af  

 færdselsloven.
Som beskrevet i bilag 4, er der hvert år ca. 1.000  

 nye deltagere i det administrative strafalternativ med alkoholistbehandling  

 og efterfølgende benådning.
Potentialet for betingede domme med  

 vilkår om struktureret, kontrolleret alkoholistbehandling må  

 antages at svare nogenlunde hertil.
Det kan dog ikke udelukkes, at muligheden  

 for samfundstjeneste vil svække den enkeltes motivation til at  

 indgå i et alkoholistbehandlingsforløb af mindst et års  

 varighed.
Det er erfaringen, at gennemsnitligt ca. 60 pct. vurderes  

 som egnede til at modtage en betinget dom med vilkår om  

 samfundstjeneste.
Det er kriminalforsorgens vurdering, at denne andel vil  

 være højere for lovforslagets målgruppe, idet der er tale  

 om en erfaringsmæssigt velfungerende gruppe, og da det er overskueligt  

 at overholde et vilkår om forholdsvis få timers samfundstjeneste  

 og dermed forholdsvis kort afviklingsperiode.
Såfremt blot 70 pct. af  

 de resterende personer i målgruppen forudsættes at være  

 egnede til samfundstjeneste, vil potentialet for betingede domme med  

 vilkår om samfundstjeneste for spirituskørsel være omkring  

 2.000.
 Hertil kommer de samfundstjenestedomme for andre  

 kriminalitetstyper, der - som beskrevet i pkt. 3.3. - kan være en  

 konsekvens af den foreslåede nedsættelse af minimum for antal  

 samfundstjenestetimer, og som følger af den tilsigtede øgede  

 brug af samfundstjeneste på det eksisterende område.
I forbindelse med den i 1998 indgåede  

 flerårsaftale for kriminalforsorgen er der taget højde for den  

 aktivitetsforskydning, som vil være en konsekvens af en øget  

 anvendelse af samfundstjeneste.
Der er således i flerårsaftalen  

 fra og med år 2001 afsat midler til finansiering af den  

 aktivitetsstigning i kriminalforsorgen i frihed, som vil være en  

 følge af en øget anvendelse af samfundstjeneste.
Samtidig er  

 der ved fastlæggelsen af kriminalforsorgens afsoningskapacitet taget  

 højde for den øgede brug af dette alternativ til  

 frihedsstraf.
 Forslaget om tillægsbøde ved betinget dom med  

 vilkår om samfundstjeneste vil medføre merindtægter.  

 Skønnet herover er behæftet med usikkerhed, men må antages  

 at ville udgøre ca. 10 mio. kr. i år 2000, såfremt den  

 foreslåede benådningsordning gennemføres, jf.  

 bemærkningerne til § 2, og ca. 13 mio. kr. årligt de  

 følgende år.
Lovforslaget skønnes i øvrigt ikke at have  

 økonomiske konsekvenser af betydning for staten.
Lovforslaget  

 skønnes heller ikke at have administrative konsekvenser for  

 staten.
Endvidere skønnes lovforslaget ikke at have hverken  

 økonomiske og administrative konsekvenser for kommuner, amtskommuner  

 eller erhvervslivet eller administrative konsekvenser for borgerne.
Endelig  

 skønnes lovforslaget ikke hverken at have miljømæssige  

 konsekvenser eller at indeholde EU-retlige aspekter.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og   

 amtskommuner 13 mio. kr.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter 6. Hørte myndigheder mv.
 Lovforslaget har været sendt til høring  

 hos:
 Præsidenterne for Østre og Vestre Landsret,  

 præsidenterne for Københavns Byret og for retterne i  

 Århus, Odense, Ålborg og Roskilde, Den Danske Dommerforening,  

 Dommerfuldmægtigforeningen, Rigsadvokaten, Rigspolitichefen,  

 Politidirektøren i København, Foreningen af Politimestre i  

 Danmark, Politifuldmægtigforeningen, Politiforbundet i Danmark,  

 kriminalforsorgens afdelinger, Dansk Fængselsforbund,  

 Kriminalforsorgsforeningen, HK Landsklubben Kriminalforsorgen, Foreningen af  

 Fængselsinspektører og Vicefængselsinspektører,  

 Advokatrådet og Det Danske Center for Menneskerettigheder.
Bemærkninger til lovforslagets enkelte  

 bestemmelser Til § 1 Til nr. 1 (§ 57, stk. 1, nr. 5) Efter den gældende administrative ordning har  

 spritbilister med et behandlingskrævende alkoholmisbrug, der er  

 idømt en ubetinget frihedsstraf på højst 60 dage,  

 mulighed for at blive benådet efter at have gennemført en  

 struktureret, kontrolleret alkoholistbehandling.
Denne ordning foreslås  

 afløst af en ordning, hvor domstolene idømmer en betinget dom  

 med vilkår om sådan alkoholistbehandling.
Det foreslås  

 derfor, at der indføjes en ny bestemmelse i § 57, stk. 1,  

 nr. 5, hvorefter retten som vilkår for udsættelse af frihedsstraf  

 kan fastsætte, at den dømte underkaster sig en struktureret,  

 kontrolleret alkoholistbehandling af mindst et års varighed.
 Der henvises i øvrigt til pkt. 3.2.2. i de  

 almindelige bemærkninger.
Til nr. 2 (straffelovens § 57, stk. 1, nr. 9) Der er tale om en konsekvensændring som følge  

 af, at den tidligere børne- og ungdomsforsorgs opgaver i dag  

 henhører under kommunen.
Efter § 40 i lov om social service, jf.  

 lovbekendtgørelse nr. 581 af 6. august 1998 med senere  

 ændringer, kan kommunen træffe afgørelse om en række  

 nærmere angivne foranstaltninger, når det må anses for at  

 være af væsentlig betydning af hensyn til et barns eller en ungs  

 særlige behov for støtte.
For tiltalefrafald med vilkår  

 findes en lignende bestemmelse i retsplejelovens § 722, stk. 1, nr.  

 2.
Til nr. 3 (§ 57, stk. 2) Ændringen er en konsekvens af lovforslagets  

 § 1, nr. 1.
Til nr. 4 (§ 61, stk. 2, nr. 2) Det følger af straffelovens § 61, stk. 2,  

 at en betinget domfældt, som i prøvetiden begår nyt  

 strafbart forhold, kan mødes med en ubetinget straf eller anden  

 retsfølge for dette forhold og den tidligere pådømte  

 lovovertrædelse.
Når omstændighederne taler derfor, kan  

 retten imidlertid i stedet idømme ubetinget straf alene for det nye  

 forhold, eventuelt i forbindelse med en ændring af vilkårene i  

 den tidligere betingede dom, eller afsige ny betinget dom vedrørende  

 begge lovovertrædelser.
Derimod er der ikke i straffeloven udtrykkelig  

 hjemmel til at afgøre det nye forhold med en betinget dom samtidig  

 med, at den tidligere betingede dom opretholdes uændret.
Ved  

 indførelsen af betingede domme med vilkår om  

 alkoholistbehandling eller samfundstjeneste kan denne ordning give anledning  

 til uhensigtsmæssigheder ved uligeartet kriminalitet.
Som et eksempel  

 kan nævnes en person, som for tyveri idømmes en betinget  

 frihedsstraf på 6 måneders fængsel med prøvetid i to  

 år.
Begår den pågældende i prøvetiden  

 spirituskørsel, som isoleret set ville blive anset med hæfte i  

 20 dage, betinget på vilkår af alkoholistbehandling eller  

 samfundstjeneste, vil sammenkædningen med den løbende betingede  

 dom indebære, at der måtte fastsættes en fælles  

 betinget straf af alkoholistbehandling eller samfundstjeneste med timetal  

 svarende til begge lovovertrædelser.
For at skabe sikker hjemmel for,  

 at der i et sådant tilfælde kan idømmes  

 alkoholistbehandling eller samfundstjeneste svarende til det isolerede  

 tilfælde af spirituskørsel samtidig med, at den tidligere  

 betingede dom for tyveri opretholdes, foreslås § 61, stk. 2,  

 ændret.
Det forudsættes imidlertid, at den nugældende  

 ordning, hvor ny betinget dom fastsættes for begge  

 lovovertrædelser, fortsat vil være hovedreglen, og at adgangen  

 til at afsige ny betinget dom alene vedrørende det nye forhold  

 således alene anvendes i særlige tilfælde, hvor det i lyset  

 af den uligeartede kriminalitets art skønnes særligt  

 påkrævet, f.eks. ved betinget dom for nyt strafbart forhold, der  

 omfattes af lovforslaget.
Til nr. 5 (§ 63, stk. 1) Betingede domme med vilkår om samfundstjeneste  

 anvendes ikke i dag ved spirituskørsel.
Dette foreslås  

 ændret, således at spritbilister (der ikke idømmes en  

 betinget dom med vilkår om alkoholistbehandling) fremover bliver  

 idømt en betinget dom med vilkår om samfundstjeneste.
Idet der  

 består en sammenhæng mellem antallet af samfundstjenestetimer og  

 antal dage i den forskyldte straf, vil anvendelse af samfundstjeneste i  

 stedet for de kortere ubetingede frihedsstraffe for spirituskørsel  

 gøre det naturligt at nedsætte det generelle minimum for  

 arbejdspligten til under 40 timer.
Det foreslås derfor, at  

 straffelovens § 63, stk. 1, ændres, således at retten  

 som vilkår for udsættelse af frihedsstraf kan bestemme, at den  

 dømte skal udføre samfundstjeneste i mindst 30 timer - mod  

 tidligere mindst 40 timer.
 Der henvises i øvrigt til pkt. 3.2.3.1. i de  

 almindelige bemærkninger.
Til nr. 6 (§ 63, stk. 3) Det foreslås, at prøvetiden ved en betinget  

 dom med vilkår om samfundstjeneste som udgangspunkt ikke ophører  

 før det tidspunkt, som retten efter 1. pkt. har fastsat for  

 prøvetidens udløb.
Efter 2. pkt. kan retten i dommen konkret  

 bestemme, at prøvetiden skal ophøre, når  

 længstetiden for arbejdsforpligtelsens opfyldelse er udløbet.  

 Denne adgang til at lade prøvetiden ophøre, når  

 længstetiden for arbejdsforpligtelsens opfyldelse er udløbet,  

 må navnlig forventes anvendt ved samfundstjenestedomme inden for det  

 nuværende anvendelsesområde for samfundstjeneste, det vil navnlig  

 sige i sager om berigelseskriminalitet.
 Der henvises i øvrigt til pkt. 3.2.6.2. i de  

 almindelige bemærkninger.
Til § 1, nr. 7 (§ 63, stk. 4) Ændringen er en konsekvens af lovforslagets § 1, nr.  

 6.
Det foreslås, at samfundstjenestedømte som  

 udgangspunkt alene undergives tilsyn og eventuelt også vilkår  

 efter § 57 (særvilkår), indtil længstetiden for  

 arbejdspligtens opfyldelse er udløbet.
Der er dog efter forslaget  

 mulighed for efter en konkret vurdering at bestemme, at dømte skal  

 være undergivet tilsyn og eventuelt også særvilkår i  

 hele prøvetiden.
 Der henvises i øvrigt til pkt. 3.2.6.2. i de  

 almindelige bemærkninger.
Til nr. 8 (§ 66, stk. 2) Ændringen er en konsekvens af, at der ved lov nr.  

 274 af 15. april 1997 blev indsat et nyt stk. 1 i § 63,  

 således at § 63, stk. 3, blev til § 63, stk. 4.
Til § 2 Det foreslås, at loven træder i kraft den 1.  

 juli 2000. Lovændringen får virkning for alle sager, der ikke er  

 endeligt afgjort ved lovens ikrafttræden, jf. straffelovens § 3,  

 stk. 1, og § 4, stk. 1.
Sager, der er pådømt i byretten før  

 lovens ikrafttræden, og som pådømmes i landsretten efter  

 lovens ikrafttræden, vil således skulle endeligt afgøres  

 efter nye regler, som ikke var gældende ved første  

 pådømmelse.
Dette vil kunne føre til, at spiritusdomme i  

 en periode omkring ikrafttrædelsestidspunktet vil blive anket i  

 højere grad end normalt.
For at afbøde denne virkning vil  

 cirkulæret om den administrative benådning af spritbilister blive  

 opretholdt i en periode efter lovens ikrafttræden.
Endvidere vil der ud  

 fra lighedshensyn blive gennemført en særlig (administrativ)  

 overgangsordning, som indebærer mulighed for benådning af  

 personer, som inden lovens ikrafttræden er idømt ubetinget  

 frihedsstraf på op til 60 dage for spirituskørsel, og som endnu  

 ikke har påbegyndt afsoning, på vilkår af udførelse  

 af samfundstjeneste.
Til § 3 Bestemmelsen fastsætter lovens territoriale  

 gyldighedsområde.
Den indebærer, at loven ikke gælder for  

 Færøerne og Grønland.
Bestemmelserne kan dog ved kongelig  

 anordning sættes i kraft for Færøerne.
For Grønland  

 gælder en særlig kriminallov, og der er derfor ikke hjemmel til  

 at sætte loven i kraft for Grønland.
Bilag 1 Lovforslaget sammenholdt med gældende  

 formulering Gældende formulering Lovforslaget § 1 I straffeloven, jf. lovbekendtgørelse nr. 648 af 12. august 1997,  

 som ændret ved § 3 i lov nr. 403 af 26. juni 1998, § 3 i lov  

 nr. 473 af 1. juli 1998 og lov nr. 141 af 17. marts 1999, foretages  

 følgende ændringer:
§ 57. Retten kan som vilkår for udsættelsen  

 bestemme, at den dømte i hele prøvetiden eller en del af denne  

 skal undergives tilsyn.
Endvidere kan retten fastsætte andre  

 vilkår, som findes formålstjenlige, herunder at den  

 dømte 1. I § 57, stk. 1, indsættes efter nr.  

 4 som nyt nummer:
 »5)	underkaster sig en struktureret, kontrolleret alkoholistbehandling  

 af mindst et års varighed,«.
 Nr. 5-8 bliver herefter nr. 6-9.
1)	--- 2)	--- 3)	--- 4)	--- 5)	--- 6)	--- 7)	--- 8)	efter bestemmelse af børne og ungdomsforsorgens myndigheder  

 undergives børne- og ungdomsforsorg, eventuelt af nærmere  

 angivet art, og efterkommer de forskrifter, forsorgsmyndigheden meddeler  

 ham.
 2. § 57, stk. 1, nr. 8, der bliver nr. 9, affattes  

 således:
»9)	efter kommunens afgørelse undergives foranstaltninger efter  

 § 40 i lov om social service, eventuelt af nærmere angiven art, og  

 efter kommer de forskrifter, kommunen meddeler den  

 pågældende.« Stk. 2. Justitsministeriet fastsætter nærmere  

 regler om gennemførelsen af tilsyn og de i stk. 1, nr. 1-7,  

 nævnte vilkår.
§ 61. --- 3. I § 57, stk. 2, ændres »nr. 1-7« til:  

 »nr. 1-8«.
Stk. 2. Begår den dømte nyt strafbart forhold i  

 prøvetiden, og foretages der inden dennes udløb  

 rettergangsskridt, hvorved han sigtes for forholdet, fastsætter retten  

 en ubetinget straf eller anden retsfølge for dette forhold og den  

 tidligere pådømte lovovertrædelse.
Herved finder  

 bestemmelserne i § 88, stk. 2-5, tilsvarende anvendelse.
Når  

 omstændighederne taler derfor, kan retten i stedet 1)	idømme ubetinget straf alene for det nye forhold, eventuelt i  

 forbindelse med en ændring af vilkårene i den betingede dom,  

 eller 2)	afsige ny betinget dom vedrørende begge  

 lovovertrædelser i overensstemmelse med reglerne i dette eller det  

 følgende kapitel.
 4. I § 61, stk. 2, nr. 2, indsættes efter  

 »lovovertrædelser«: »eller alene for det nye forhold«.
§ 63. Som vilkår for udsættelsen af frihedsstraf  

 bestemmes, at den dømte skal udføre ulønnet  

 samfundstjeneste i mindst 40 og højst 240 timer.
Den fastsatte  

 arbejdspligt skal opfyldes inden for en længstetid, der udmåles i  

 forhold til antallet af arbejdstimer.
 Stk. 2. Den i medfør af stk. 1 fastsatte  

 længstetid kan af tilsynsmyndigheden forlænges, hvis  

 særlige grunde taler derfor, dog ikke ud over prøvetiden.  

 Tilsynsmyndighedens afgørelse om forlængelse af  

 længstetiden indbringes efter anmodning fra den dømte for  

 retten.
 5. I § 63, stk. 1, 1. pkt., ændres »mindst  

 40« til : »mindst 30«.
Stk. 3. I dommen fastsættes en prøvetid på  

 højst 2 år.
Prøvetiden ophører dog, når  

 længstetiden for arbejdspligtens opfyldelse er udløbet,  

 medmindre andet er bestemt i dommen.
 6. § 63, stk. 3, affattes således:
Stk. 3. I dommen fastsættes en prøvetid på  

 højst 2 år.
Det kan i dommen bestemmes, at prøvetiden  

 ophører, når længstetiden for arbejdsforpligtelsens  

 opfyldelse er udløbet.
Stk. 4. Den dømte undergives tilsyn i  

 prøvetiden.
Retten kan endvidere, hvis det findes  

 formålstjeneligt, fastsætte vilkår som nævnt i §  

 57.
 7. I § 63, stk. 4, indsættes som 3. pkt.:
»Tilsynet ophører, og eventuelle vilkår efter § 57  

 bortfalder, når længstetiden for arbejdspligtens opfyldelse er  

 udløbet, medmindre andet er bestemt i dommen.« § 66. --- Stk. 2. Ved fastsættelse af ubetinget straf efter  

 stk. 1, nr. 1, kan § 58, stk. 1, anvendes.
En betinget  

 delstraf efter denne bestemmelse træder da i stedet for dommen til  

 samfundstjeneste, og hertil kan knyttes de i medfør af § 63,  

 stk. 3, fastsatte vilkår.
Uanset disse bestemmelser kan der i  

 forbindelse med fortsat samfundstjeneste idømmes en ubetinget  

 frihedsstraf på indtil 3 måneder.
Stk. 3-4. --- 8. I § 66, stk. 2, 2. pkt, ændres  

 »§ 63, stk. 3« til: »§ 63, stk. 4«.
Bilag 2 Sammenhæng mellem  

 den udmålte frihedsstraf og antal samfundstjenestetimer I Britta Kyvsgaards artikel "Samfundstjeneste i  

 empirisk belysning", offentliggjort i Juristen 1999.142ff, er det blandt  

 andet undersøgt, hvorvidt det proportionalitetsprincip, der i  

 øvrigt gør sig gældende ved strafudmåling,  

 også influerer på fastsættelsen af antal timer i  

 samfundstjeneste.
Undersøgelsen er baseret på domsmateriale  

 bestående af i alt 578 samfundstjenestedomme afsagt i 1996. Blandt  

 disse er straflængden fastsat i 490 domme.
Undersøgelsen er  

 foretaget på baggrund af disse 490 domme.
Undersøgelsen konkluderer, at der er en  

 sammenhæng mellem den forskyldte frihedsstraf og antal  

 samfundstjenestetimer.
Indenfor hvert niveau af udmålt frihedsstraf er  

 der dog stor variation i det fastsatte antal samfundstjenestetimer.
Forholdet  

 mellem det gennemsnitlige antal samfundstjenestetimer og den udmålte  

 frihedsstraf beskrives matematisk således: Antal timer i  

 samfundstjeneste = 53,4 + (0,356 x straflængden i antal dage).  

 Undersøgelsen udleder samtidig det mere enkle - men også mindre  

 præcise - udtryk, at den gennemsnitlige straflængde pr.  

 samfundstjenestetime udgør 1,6 dag, hvilket svarer til, at der for  

 hver dag i den udmålte frihedsstraf gennemsnitligt idømmes  

 samfundstjeneste i 0,6 time.
Disse 2 omregningsmodeller er primært baseret  

 på domme med udmålte frihedsstraffe på mellem 3  

 måneder og 1 år.
Modellerne kan derimod ikke anvendes til at  

 beskrive niveauet for samfundstjenestetimer ved frihedsstraffe på under  

 3 måneder.
 Til brug for overvejelserne i forbindelse med  

 nærværende lovforslag er foretaget en undersøgelse blandt  

 nogle af de ovennævnte 490 samfundstjenestedomme.
Således er frasorteret domme vedrørende  

 overtrædelse af beredskabslovens § 60, stk. 1, nr. 1, dvs.  

 nægtelse eller undladelse af militærtjeneste, idet den  

 næsten undtagelsesvise praksis med fastsættelse af en  

 arbejdspligt på 240 samfundstjenestetimer skyldes helt særlige  

 lighedsbetragtninger i forhold til de personer, som udfører  

 værnepligten.
I denne sagstype følges de almindelige  

 strafudmålingsprincipper med vægt blandt andet på  

 kriminalitetens grovhed således ikke.
 Herefter resterer 475 samfundstjenestedomme, der fordeler sig  

 således:
Dommens straflængde (den betingede del) Antal domme Gns. antal samfundstjenestetimer 20 dage 1 40,00 30 dage 12 51,57 40 dage 11 66,82 50 dage 2 60,00 60 dage 28 79,29 3 måneder (90 dage) 46 72,39 4 måneder (120 dage) 56 83,57 5 måneder (150 dage) 33 96,06 6 måneder (180 dage) 90 114,00 7 måneder (210 dage) 6 128,33 8 måneder (240 dage) 72 140,97 9 måneder (270 dage) 19 141,58 10 måneder (300 dage) 22 165,00 12 måneder (360 dage) 52 197,31 15 måneder (450 dage) 6 226,67 16 måneder (480 dage) 2 190,00 18 måneder (540 dage) 14 219,29 22 måneder (660 dage) 1 180,00 24 måneder (720 dage) 2 220,00 Total 475 Hvis de 475 domme kategoriseres, fordeler de sig  

 således:
Dommens straflængde (den betingede del) Antal domme Gns. antal samfundstjenestetimer Op til og med 60 dage 54 67,17 Fra 60 dage til og med 4 måneder 102 78,53 Fra 4 måneder til og med 6 måneder 123 109,19 Fra 6 måneder til og med 1 år 171 160,82 Mere end 1 år 25 217,20 Total 475 Disse to tabeller kan grafisk fremstilles således,  

 idet domme til frihedsstraf på over 1 år ikke er medtaget:
Punkt 3.2.3.2. i de almindelige bemærkninger til  

 lovforslaget indeholder et retningslinier for en differentieret omregning af  

 de laveste strafpositioner.
Dette eksempel er indtegnet i nedenstående  

 illustration, som i øvrigt er identisk med ovenstående:
Bilag 3 Straffelovrådets udtalelse Straffelovrådet har efter anmodning fra  

 Justitsministeriet gennemgået og drøftet et udkast til  

 lovforslag om ændring af straffeloven (udvidet brug af samfundstjeneste  

 og betingede domme med vilkår om alkoholistbehandling for  

 spirituskørsel).
Ved afgivelsen af udtalelsen har Straffelovrådet  

 haft følgende sammensætning: højesteretsdommer Jacques  

 Hermann (formand), rigsadvokat Henning Fode, professor, lic. jur.
Vagn Greve,  

 afdelingschef Torsten Hesselbjerg, politimester Claus Nørøxe,  

 advokat Jakob Lund Poulsen, direktør for Kriminalforsorgen William  

 Rentzmann og landsretspræsident Sven Ziegler.
 Ud over enkelte bemærkninger af teknisk karakter er  

 der i Straffelovrådet enighed om at udtale følgende  

 vedrørende lovudkastets generelle principper:
 1. Straffelovrådet kan tilslutte sig forslaget om at  

 indføre mulighed for anvendelse af betingede domme med vilkår om  

 samfundstjeneste i stedet for ubetinget frihedsstraf ved spiritus- og  

 promillekørsel mv.
 Endvidere er rådet enig i, at den gældende  

 ordning, hvor bilister, der er idømt en ubetinget frihedsstraf for  

 spirituskørsel, benådes efter at have gennemført en  

 struktureret, kontrolleret alkoholistbehandling, af principielle grunde  

 bør afløses af en ordning, hvor denne sanktion idømmes  

 af domstolene som vilkår for en betinget dom.
 Straffelovrådet har ikke bemærkninger til det  

 tilsigtede anvendelsesområde for nyordningen med betingede domme for  

 spirituskørsel mv. eller til de foreslåede principper for  

 udmålingen af tillægsbøder.
 Endelig kan rådet tiltræde, at  

 samfundstjeneste søges anvendt i øget omfang ved  

 berigelseskriminalitet.
2. I lovudkastet foreslås det, at mindstetimetallet for  

 arbejdspligten ved samfundstjeneste nedsættes fra 40 til 20 timer.  

 Straffelovrådet er opmærksom på mindretallets udtalelse i  

 betænkning nr. 1211/1990 og på de synspunkter, herunder hensynet  

 til at skabe den størst mulige rummelighed og fleksibilitet i  

 sanktionssystemet, der kunne tale for en sådan nedsættelse af  

 mindstetimetallet.
Heroverfor står imidlertid, at kriminalforsorgen har  

 oplyst, at det vil være vanskeligt at tilrettelægge  

 samfundstjenestens udførelse på en rimelig måde med et  

 så lavt timeantal som 20. Endvidere taler hensynet til sanktionens  

 følelighed og balancen i forhold til ordningen med betingede domme  

 på vilkår af struktureret, kontrolleret alkoholistbehandling for,  

 at mindstetimetallet for nyordningen ikke sættes for lavt.
Endelig er  

 der næppe noget særligt behov for på  

 berigelseskriminalitetens område at lade helt korte ubetingede  

 frihedsstraffe afløse af samfundstjeneste med et så lavt  

 timeantal som 20. På denne baggrund er der i Straffelovrådet  

 enighed om, at mindstetimetallet for samfundstjeneste ikke bør  

 fastsættes lavere end 30 timer.
 3. Justitsministeriets lovudkast indeholder en detaljeret anvisning  

 på omregningen mellem frihedsstraf og samfundstjeneste som nedenfor  

 angivet:
10 dages hæfte - 20 timers samfundstjeneste 14 dages hæfte - 25 timers samfundstjeneste 20 dages hæfte - 30 timers samfundstjeneste 24 dages hæfte - 36 timers samfundstjeneste 30 dages hæfte/fængsel - 45 timers samfundstjeneste 40 dages hæfte/fængsel - 60 timers samfundstjeneste 50 dages hæfte/fængsel - 70 timers samfundstjeneste 60 dages hæfte/fængsel - 80 timers samfundstjeneste Omregningen baserer sig på de eksisterende  

 strafpositioner for udmåling af frihedsstraf sammenholdt med en  

 omregningsfaktor, hvorefter der for hver dag i en udmålt frihedsstraf  

 idømmes samfundstjeneste i 1½ time, dog minimum 20 timer.
Ved  

 omregningen af de højeste strafpositioner på 50 og 60 dages  

 hæfte/fængsel er omregningsfaktoren imidlertid modereret noget  

 for at sikre en naturlig overgang til anvendelse af samfundstjeneste i stedet  

 for frihedsstraffe på mere end 60 dage.
Straffelovrådet finder imidlertid, at det er  

 ufornødent at lade den nugældende meget nuancerede og  

 detaljerede praksis for udmåling af ubetingede frihedsstraffe for  

 spirituskørsel og kørsel i frakendelsestiden afspejle sig i en  

 tilsvarende detaljeret udmåling af timetallet for arbejdspligten ved  

 betingede domme med vilkår om samfundstjeneste for disse  

 lovovertrædelser.
En beskeden forskel i arbejdspligtens omfang vil ikke  

 i særlig grad kunne afspejle forskelle i det strafbare forholds grovhed  

 eller kunne begrundes i hensynet til reaktionens følelighed.
Samtidig  

 indebærer det af Straffelovrådet anbefalede mindstetimetal  

 på 30 timer, jf. pkt. 2, at der under alle omstændigheder sker en  

 relativ skærpelse af straffen for de mindst alvorlige tilfælde af  

 spirituskørsel, der afgøres med samfundstjeneste, i forhold til  

 de groveste tilfælde af spirituskørsel, hvor denne sanktion  

 anvendes.
På den baggrund finder Straffelovrådet derfor,  

 at der på det område, som nyordningen retter sig mod, og hvor der  

 efter gældende praksis udmåles frihedsstraffe på mellem 10  

 og 50 dage, bør anvendes færre positioner for udmålingen  

 af samfundstjenestetiden end foreslået i bemærkningerne til  

 Justitsministeriets lovudkast, formentlig ikke over tre positioner.
Ved de  

 mindst alvorlige tilfælde af spirituskørsel eller kørsel  

 i frakendelsestiden, der omfattes af nyordningen, f.eks. 10-14 dages  

 hæfte, ville et timeantal svarende til mindstetimetallet på 30  

 timer kunne være passende.
Ved tilfælde af spirituskørsel,  

 eventuelt i kombination med kørsel i frakendelsestiden, der i dag  

 afgøres med hæfte eller fængsel i f.eks. 40-50 dage, ville  

 det være naturligt, at strafpositionen blev samfundstjeneste i 60 timer  

 for at korrespondere med niveauet for udmåling af samfundstjeneste ved  

 længere frihedsstraffe.
Imellem disse yderpunkter er der et  

 mellemområde, hvor der kunne rejses spørgsmål om  

 anvendelse af en eller flere strafpositioner.
Som nævnt finder  

 Straffelovrådet det ikke hensigtsmæssigt, at der anvendes mere  

 end i alt tre strafpositioner, således at straffen i dette  

 mellemområde eksempelvis kunne udmåles til 40 timers  

 samfundstjeneste.
 Straffelovrådet finder det ikke påkrævet  

 at der angives strafpositioner for de - ret fåtallige - tilfælde  

 af spirituskørsel, eventuelt i kombination med kørsel i  

 frakendelsestiden, som efter gældende retspraksis vil føre til  

 en frihedsstraf på 60 dage eller derover.
 4. Herudover har Straffelovrådet ikke fundet anledning til at  

 udtale sig om den relativt detaljerede angivelse i lovforslagets  

 bemærkninger af området for anvendelsen af nyordningen med  

 samfundstjeneste i sager om spirituskørsel samt betingede domme med  

 vilkår om struktureret, kontrolleret alkoholistbehandling og de  

 principper for nyordningens anvendelse, der i den forbindelse  

 foreslås.
 Straffelovrådet finder imidlertid anledning til at  

 bemærke, at der også på andre områder kan være  

 grund til at overveje at foretage en begrænsning i det betydelige antal  

 strafpositioner for lovovertrædelser, hvor  

 retshåndhævelsessynspunkter, herunder forskelle i de strafbare  

 forholds grovhed, næppe kan begrunde et så detaljeret  

 udmålingsmønster.
April 1999 Henning Fode Vagn Greve Jacques Hermann (formand) Torsten  

 Hesselbjerg Claus Nørøxe Jakob Lund Poulsen William  

 Rentzmann Sven Ziegler Bilag 4 Den administrative benådningsordning 1. Indledning Siden juli 1990 har spritbilister, som har et  

 behandlingskrævende alkoholmisbrug, haft mulighed for at undgå  

 afsoning af en ubetinget frihedsstraf mod at undergive sig behandling mod  

 alkoholmisbrug.
I den første forsøgsperiode omfattede ordningen  

 domme på frihedsstraf i 40 dage og derunder, men fra den 1. april 1994  

 har den øvre grænse været domme på frihedsstraf i  

 højst 60 dage.
Det er en betingelse for deltagelse i ordningen, at  

 dommen ikke omfatter personskade på andre.
 Benådningsordningen er reguleret ved  

 Justitsministeriets cirkulære af 14. marts 1994 om udsættelse med  

 afsoning af og benådning for frihedsstraffe på 60 dage og  

 derunder idømt for spiritus- eller promillekørsel.
2. Betingelser for strafudsættelse Politiet sender eller udleverer kriminalforsorgens  

 informationsskrivelse til alle, der idømmes frihedsstraffe på 60  

 dage eller derunder for spirituskørsel.
De pågældende kan  

 herefter ansøge kriminalforsorgen om deltagelse i ordningen.
 Ordningen omfatter som nævnt personer, der er  

 idømt frihedsstraf på 60 dage og derunder for spiritus- eller  

 promillekørsel (uden personskade på andre). Herudover er det en  

 betingelse, at den pågældende har et udtalt behov for behandling  

 mod misbrug af alkohol.
Der kan kun undtagelsesvis gives udsættelse i  

 tilfælde, hvor den ubetingede straf også omfatter andre forhold  

 end overtrædelse af færdselsloven.
Det kan dog forekomme, at  

 personer idømmes en betinget dom for anden kriminalitet, samtidig med  

 at der udmåles en særskilt og ubetinget straf for et eller flere  

 tilfælde af spirituskørsel.
Hvis ordningens øvrige  

 betingelser er opfyldt, vil den del af sanktionen, som vedrører  

 spirituskørslen, være omfattet af ordningen.
 De dømte, som opfylder de nævnte betingelser,  

 kan påregne udsættelse med strafudståelsen i normalt 1  

 år på betingelse af, at de i udsættelsesperioden ikke  

 begår strafbart forhold samt undergiver sig tilsyn af kriminalforsorgen  

 og særvilkår om kontrolleret behandling mod misbrug af  

 alkohol.
Den lokale afdeling af kriminalforsorgen afholder en  

 indledende/visiterende samtale med ansøgeren og tager herefter kontakt  

 til ambulatorium/behandlingsinstitution for aftaler om  

 behandlingsforløb og kontrol.
Herudover træffer den lokale  

 afdeling bestemmelse om tilsyn.
Alkoholistbehandlingen varetages i de fleste  

 tilfælde af offentlige eller offentligt støttede ambulante  

 institutioner, som f.eks. amtslige rådgivningscentre og  

 alkoholklinikker, men også i vidt omfang af egen læge.  

 Kriminalforsorgens afdelinger vurderer, om de lokale behandlingstilbud er  

 tilstrækkelig seriøse og kontrollerbare.
Som udgangspunkt  

 accepteres de offentligt anerkendte behandlingssteders valg af  

 behandlingsmetode og -indhold.
Af hensyn til kriminalforsorgens krav om  

 kontrol forudsættes, at der i hvert fald i behandlingens indledende  

 fase som minimum er tale om ugentlig kontakt mellem patient og  

 behandlingssted.
Behandlingssteder, der vil indgå aftaler om  

 underretning af kriminalforsorgen ved ethvert brud på  

 behandlingsaftalen, foretrækkes.
Omvendt kan behandlingssteder, som  

 hverken vil acceptere anmeldelses- eller oplysningspligt, ikke anvendes.
 I den 1-årige udsættelsesperiode har  

 kriminalforsorgen tilsyn med overholdelse af vilkårene og kontrollerer  

 i den forbindelse, at den dømte overholder behandlingsaftalen via  

 kontakt til behandlingsstedet og/eller personlige kontakter med den  

 dømte.
Hvis vilkårene overtrædes, kan tilladelsen til  

 strafudsættelse tilbagekaldes.
I mindre alvorlige tilfælde kan  

 udsættelsesperioden forlænges.
Ethvert strafbart forhold, der medfører  

 frihedsstraf, fører til, at udsættelsen tilbagekaldes.
Det samme  

 gælder (uanset straffen) kørsel i frakendelsestiden.
3. Betingelser for benådning Hvis udsættelsesperioden forløber  

 tilfredsstillende, vil en betinget benådning kunne påregnes  

 på vilkår af fortsat straffrit liv i yderligere 1 år samt  

 eventuelt fortsat tilsyn og vilkår om behandling mod misbrug af alkohol  

 i et nærmere angivet tidsrum.
Som forudsætning for den betingede  

 benådning skal der betales en indtægtsbestemt bøde, som  

 normalt udgør halvdelen af den bøde, der fastsættes for  

 spiritus- og promillekørsel.
Bøden skal som udgangspunkt  

 betales inden 3 måneder.
Efter betaling af den fastsatte bøde træffer  

 Justitsministeriet bestemmelse om betinget benådning.
Det er en  

 betingelse for at opnå benådning, at den pågældende  

 ikke begår ny kriminalitet i indtil 1 år efter at være  

 blevet betinget benådet.
Såfremt den pågældende  

 begår ny kriminalitet i prøvetiden, afgøres  

 retsvirkningerne heraf af domstolene efter straffelovens § 61 a.
4. Anvendelsen af det administrative strafalternativ Der er hvert år ca. 1.000 nye deltagere i ordningen.  

 Gennemførelsesprocenten ligger mellem 75 og 80.
I 1997 har 1.048 personer påbegyndt  

 alkoholistbehandling efter denne ordning.
I løbet af 1997 har 743  

 personer opnået betinget benådning efter tilfredsstillende  

 udsættelsesperiode og betaling af bøde.
Ved årsskiftet  

 1997/98 var 138 i færd med at betale bøden efter en  

 tilfredsstillende udsættelsesperiode.
I løbet af 1997 blev tilladelsen til  

 udsættelse af afsoning tilbagekaldt overfor 253 personer.
Heraf havde  

 41 gennemført et tilfredsstillende behandlingsforløb.
5. Resultater Der foreligger kun recidivundersøgelse  

 vedrørende deltagere i behandlingsordningen i perioden 1. juli 1990 -  

 31. december 1992. Undersøgelsen viser, at deltagerne i ordningen har  

 en lavere recidivhyppighed end undersøgelsens kontrolgruppe, jf.  

 »Spritbilister 1979-1994« (Danmarks Statistik).
 Der er ikke foretaget anden form for  

 effektundersøgelser af ordningen.
Bilag 5 Samfundstjenesteordningen 1. Forsøgsordningen i 1982 1.1. Indledning I august 1975 nedsatte Justitsministeriet en  

 arbejdsgruppe, der fik til opgave at pege på foranstaltninger, der  

 ville være egnede til at videreføre en udvikling hen imod  

 øget anvendelse af ikke- frihedsberøvende sanktioner.  

 Arbejdsgruppens opgave afsluttedes med afgivelsen af betænkning nr.  

 806/1977, »Alternativer til frihedsstraf - et debatoplæg«.
På baggrund af betænkningen nedsatte  

 Straffelovrådet i november 1979 en arbejdsgruppe, som skulle overveje  

 udformningen af en eventuel forsøgsordning med samfundstjeneste.
I  

 september 1980 afgav arbejdsgruppen en indstilling til Straffelovrådet  

 om forsøg med samfundstjeneste.
Straffelovrådet tiltrådte  

 i alt væsentligt de synspunkter, der havde fundet udtryk i  

 arbejdsgruppens indstilling, og anbefalede, at der blev iværksat en  

 forsøgsordning med samfundstjeneste efter retningslinierne i  

 arbejdsgruppens indstilling.
 I maj 1982 traf Folketinget beslutning om at  

 indføre samfundstjeneste som forsøgsordning.  

 Forsøgsordningen blev påbegyndt i København og  

 Nordjylland i 1982 og blev i 1985 udvidet til at omfatte hele landet.
1.2. Kriminalitetstyper Den arbejdsgruppe, som i september 1980 afgav indstilling  

 om en forsøgsordning, fremhævede, at denne reaktion navnlig  

 ville komme på tale over for »(yngre) kriminelle, som dømmes for  

 berigelseskriminalitet, dokumentfalsk og brugstyveri«.
Om personer, der dømmes for vold eller  

 hærværk, bemærkede arbejdsgruppen, at sådanne  

 personer »efter en individuel bedømmelse kan være egnede til  

 samfundstjeneste«.
På den anden side antog man, at en mere udstrakt  

 anvendelse af samfundstjeneste i disse tilfælde kunne medføre  

 uheldige reaktioner i offentligheden.
Man anbefalede derfor, at  

 samfundstjeneste blev anvendt »med en vis varsomhed« i sager om vold og  

 hærværk.
Endelig bemærkede arbejdsgruppen, at  

 samfundstjeneste ikke burde anvendes i sager om spirituskørsel.
Herom  

 hed det: »Der vil under forsøgsordningen ikke være kapacitet til  

 at fuldbyrde vilkår om samfundstjeneste, hvis vilkåret tages i  

 brug i det store antal sager inden for dette område«.
Arbejdsgruppen  

 fremhævede således et kapacitetsproblem, ikke en principiel  

 betragtning, men berørte ikke muligheden for at tage samfundstjeneste  

 i brug over for en begrænset del af dem, der dømmes til  

 frihedsstraf for spirituskørsel.
 Der fremkom ikke i Straffelovrådets udtalelse, i  

 justitsministerens bemærkninger til forslaget om folketingsbeslutning  

 eller i selve folketingsbeslutningen bemærkninger, der ændrede  

 eller supplerede det, der her er refereret fra arbejdsgruppens udtalelse.  

 Spørgsmålet blev heller ikke berørt, da der senere blev  

 vedtaget en forlængelse af forsøgsordningen og en udvidelse af  

 ordningen til at omfatte hele landet.
1.3. Arbejdspligtens omfang Fra forsøgsordningens ikrafttræden har  

 samfundstjenestens indhold bestået i, at der pålægges den  

 dømte en pligt til i sin fritid uden løn at udføre  

 samfundsnyttigt arbejde.
Samfundstjenestens omfang fastsættes som et  

 antal arbejdstimer, der angiver den domfældtes samlede  

 arbejdsforpligtelse, og samtidig varigheden af den periode, inden for hvilken  

 arbejdspligten skal være afviklet.
Timetallet var forudsat at skulle følge de  

 almindelige strafudmålingsprincipper med vægt blandt andet  

 på kriminalitetens grovhed.
Det var på den anden side ikke  

 tilsigtet, at der skulle iagttages et skematisk forhold mellem antallet af  

 arbejdstimer og størrelsen af den frihedsstraf, som var forskyldt og  

 eventuelt fastsat i den betingede dom.
For så vidt angår minimum og maksimum for  

 antallet af arbejdstimer bemærkede den arbejdsgruppe, som i september  

 1980 afgav indstilling om en forsøgsordning, blandt andet: »at  

 arbejdsforpligtelsens længde under forsøgsordningen ikke  

 bør fastsættes til under 40 timer.
Med et lavere antal vil det  

 næppe være muligt at tilrettelægge arbejdets  

 udførelse på rimelig måde«.
2. Lovfæstelsen i 1992 2.1. Indledning I december 1991 vedtog Folketinget enstemmigt gennem en  

 ændring af straffeloven (lov nr. 6 af 3. januar 1992) at lovfæste  

 regler om samfundstjeneste.
Loven trådte i kraft den 1. april 1992.  

 Reglerne byggede på Straffelovrådets betænkning nr.  

 1211/1990 om samfundstjeneste.
 Ved loven tilsigtede man ikke at gennemføre en  

 væsentlig anden praksis med hensyn til anvendelsen af samfundstjeneste  

 end den, der havde udviklet sig under forsøgsordningen.
Loven havde derimod til formål at markere  

 samfundstjenestens særlige stilling som en form for betinget dom, der i  

 kraft af arbejdsforpligtelsen adskiller sig fra andre betingede domme og  

 derfor burde have sit eget kapitel i straffeloven.
Endvidere havde loven til  

 formål udtrykkeligt at regulere nogle forhold, som hidtil havde beroet  

 på forudsætninger og retningslinier i forsøgsordningens  

 forarbejder, samt at skabe hjemmel for afvigelser i forhold til de  

 almindelige regler om betingede domme på punkter, hvor erfaringerne fra  

 forsøgsordningen talte derfor.
Der blev således fastsat regler  

 om fastsættelse af prøvetid og tilsynstid, om retsvirkninger af  

 vilkårsovertrædelser og om anvendelse af kombinationsdom.
I forbindelse med forslagets behandling tilkendegav  

 Folketingets Retsudvalg, at dom til samfundstjeneste - som i  

 forsøgsperioden - skulle anvendes i de tilfælde, hvor en  

 almindelig betinget dom ikke fandtes tilstrækkelig.
Med det forbehold,  

 at der eksisterede et grænseområde mellem betinget og ubetinget  

 dom, hvor det i væsentlig grad beror på et skøn, om dommen  

 vil falde ud til en betinget eller ubetinget dom, understregede udvalgets  

 flertal således, at der ikke måtte ske skred i praksis,  

 således at dom til samfundstjeneste over årene udviklede sig til  

 at blive en skærpelse af andre betingede domme.
 Reglerne om samfundstjeneste blev indført i  

 straffelovens kapitel 8, §§ 62-67.
2.2. Kriminalitetstyper Det fremgår af Straffelovrådets  

 betænkning nr. 1211/1990 om samfundstjeneste, at rådet i det  

 store hele tilsluttede sig den praksis, der havde udviklet sig.
Rådet  

 fandt ikke grundlag for at foreslå nye eller væsentligt  

 ændrede retningslinier for anvendelsen af samfundstjeneste i relation  

 til de forskellige kriminalitetstyper.
Rådet anså det som  

 selvfølgeligt, at tyveri og andre berigelsesforbrydelser (bortset fra  

 røveri) også i fremtiden ville udgøre langt de vigtigste  

 områder for samfundstjeneste.
Et flertal af Folketingets Retsudvalg fastslog, at den  

 praksis, der havde dannet sig under forsøgsperioden, hvorefter  

 samfundstjenestens absolutte kerneområde var berigelseskriminalitet,  

 burde fortsættes.
Brug af samfundstjeneste ved de grovere  

 kriminalitetstyper som f.eks. vold, røveri, narkotikasager og  

 sædelighedsforbrydelser (varsomhedsområdet) burde kun  

 undtagelsesvis finde sted og kun efter en nøje individuel  

 vurdering.
Forud for lovfæstelsen overvejede  

 Straffelovrådet blandt andet, om der under en fremtidig ordning burde  

 være mulighed for at idømme samfundstjeneste i visse sager om  

 spiritus- og promillekørsel.
Imod en sådan ordning talte  

 ifølge Straffelovrådet, at området for ubetinget  

 frihedsstraf allerede var blevet væsentligt begrænset i sager om  

 spiritus- og promillekørsel (ved nedkriminaliseringen pr. 1. juli  

 1981), og at det var et spørgsmål, om ikke strafanvendelsens  

 almenpræventive formål kunne blive svækket ved en  

 yderligere begrænsning gennem dom til samfundstjeneste.
Herudover  

 bemærkede rådet, at det måtte tages i betragtning, at  

 brugen af samfundstjeneste i udvalgte sager ville skabe en ulighed i  

 reaktionspraksis på et område, hvor det i almindelighed er anset  

 for en stor fordel, at der er en betydelig fasthed og ensartethed i  

 domstolenes praksis.
Endelig anså rådet det for tvivlsomt, om en  

 ordning med samfundstjeneste kunne gennemføres på en praktisk  

 tilfredsstillende måde, når sanktionen skulle træde i  

 stedet for korte frihedsstraffe, som kun kunne give grundlag for at  

 fastsætte et forholdsvis lavt antal arbejdstimer.
På den baggrund konkluderede Straffelovrådet,  

 at der ikke gennem bemærkninger til et lovforslag skulle lægges  

 op til en praksisændring i retning af samfundstjeneste for spiritus- og  

 promillekørsel.
Et mindretal af rådet fandt dog  

 tilstrækkeligt grundlag for, at der som led i behandlingen af et  

 lovforslag eller ved en senere lejlighed kunne træffes en  

 principbeslutning om, at anvendelsen af samfundstjeneste i stedet for  

 ubetinget frihedsstraf ved visse førstegangsovertrædelser ikke  

 skulle være udelukket.
 De nye regler om samfundstjeneste i straffelovens kapitel  

 8 udelukkede ikke udtrykkeligt anvendelsen af samfundstjeneste ved bestemte  

 kriminalitetstyper.
2.3. Arbejdspligtens omfang I betænkning nr. 1211/1990 anbefalede  

 Straffelovrådet, at en permanent ordning med samfundstjeneste fortsat  

 skulle følge den fremgangsmåde, at der i dommen blev fastsat et  

 antal timer som udtryk for den samlede arbejdspligt samt en længstetid  

 for afvikling af arbejdspligten.
 Om det mindste antal samfundstjenestetimer bemærkede  

 Straffelovrådet, at der var grund til at tro, at forarbejderne til  

 forsøgsordningen nogenlunde havde truffet det rette, når der  

 regnedes med et mindste timeantal på 40. Straffelovrådet havde  

 ingen afgørende betænkeligheder ved at sætte et minimum  

 på 40 timer og fandt, at angivelsen at dette tal måske kunne have  

 den fordel, at tallet i forbindelse med maksimum på særlig  

 anskuelig måde ville vise det spillerum, inden for hvilket der skulle  

 træffes konkrete valg, og som måtte ventes at blive udfyldt  

 på alle hovedtrin i overensstemmelse med en bedømmelse af  

 kriminalitetens karakter.
 Det mindretal i Straffelovrådet, som gav udtryk for  

 sympati over for anvendelse af samfundstjeneste i nærmere  

 afgrænsede sager om spirituskørsel, ville dog være  

 tilbøjelige til at fastsætte det generelle minimum for  

 arbejdspligten til 20 i stedet for til 40 timer.
 Den nye bestemmelse i straffelovens § 63,  

 stk. 1, fastsatte udmålingen af samfundstjeneste til mindst 40 og  

 højst 240 timer.
3. Lovændringen i 1997 3.1. Indledning I april 1997 vedtog Folketinget gennem en ændring af  

 straffeloven (lov nr. 274 af 15. april 1997) at styrke domstolenes mulighed  

 for at anvende samfundstjeneste.
Lovændringen trådte i kraft den  

 1. maj 1997.
 Ved lovændringen blev det i videre omfang muligt  

 sammen med en betinget dom med vilkår om samfundstjeneste at  

 idømme en kort ubetinget frihedsstraf eller bøde  

 (kombinationsdom). Det blev samtidig muligt at knytte flere former for  

 vilkår til en dom til samfundstjeneste, således at flere personer  

 kunne blive fundet egnede hertil.
3.2. Kriminalitetstyper Det var ikke hensigten med lovændringen  

 afgørende at ændre den praksis, der havde dannet sig, hvorefter  

 samfundstjenestens absolutte kerneområde var berigelseskriminalitet  

 bortset fra røveri.
Det var således hensigten, at samfundstjeneste ved  

 kriminalitet som f.eks. vold, røveri, narkotikasager og  

 sædelighedsforbrydelser, stadig burde anvendes med varsomhed.
Hvis det  

 efter en konkret, individuel vurdering blev fundet forsvarligt at  

 idømme en kombinationsdom, ville der dog fremover i videre omfang  

 kunne anvendes samfundstjeneste i disse sager (varsomhedsområdet).
 Der blev ikke ved lovændringen foretaget en  

 udtrykkelig begrænsning af anvendelsen af samfundstjeneste til visse  

 kriminalitetstyper.
3.3. Arbejdspligtens omfang Der blev ikke i forbindelse med lovændringen  

 foretaget en ændring af straffelovens § 63, stk. 1, som  

 fastsætter udmålingen af samfundstjeneste til mindst 40 og  

 højst 240 timer.
 Spørgsmålet om arbejdspligtens omfang blev  

 ikke berørt i Justitsministeriets bemærkninger til eller i  

 Retsudvalgets betænkning over lovforslaget.
4. Anvendelsen af dom til samfundstjeneste 4.1. Udviklingen i antal samfundstjenestedomme Siden forsøgsordningen med samfundstjeneste blev  

 indledt i 1982, har der været følgende udvikling i antallet af  

 domme til samfundstjeneste og i antallet af anmodninger om egnethedsvurdering  

 med henblik på samfundstjeneste:
Årstal Domme til samfundstjeneste Anmodninger om egnethedsvurdering 1982 9 27 1983 94 257 1984 103 273 1985 281 1.082 1986 291 1.160 1987 334 1.195 1988 377 1.247 1989 468 1.544 1990 462 1.484 1991 417 1.624 1992 571 2.243 1993 608 2.317 1994 479 2.060 1995 514 2.021 1996 606 2.292 1997 679 2.471 1998 767 2.846 Som det fremgår, steg antallet af domme til  

 samfundstjeneste i årene op til lovfæstelsen i 1992. Efter  

 lovfæstelsen er antallet først steget markant i 1992 og 1993,  

 siden faldet til noget over niveauet umiddelbart før  

 lovfæstelsen og endelig de seneste 4 år igen steget jævnt.  

 I første halvår af 1999 er der afsagt 469 domme med vilkår  

 om samfundstjeneste, hvilket tyder på, at stigningen  

 fortsætter.
 Også med hensyn til anmodninger om  

 egnethedsvurdering med henblik på samfundstjeneste steg antallet i de  

 to første år efter lovfæstelsen i 1992. I 1994 og 1995  

 faldt antallet af anmodninger imidlertid ret betydeligt for igen at stige i  

 årene 1996-1998.
4.2. Samfundstjenestedomme efter kriminalitetstype Udviklingen i den procentvise fordeling af domme til  

 samfundstjeneste efter kriminalitetstyper ser således ud:
Kriminalitet 88 89 90 91 92 93 94 95 96 97 98 Tyveri 39 37 28 33 42 34 28 30 31 31 27 Røveri 7 10 8 6 4 7 6 4 7 6 6 Berigelseskr. i øvrigt 33 35 42 39 42 42 49 47 44 42 41 Hærværk 2 1 1 2 0 0 0 2 1 1 1 Narkotika 6 4 6 5 4 6 8 6 4 4 7 Vold 7 8 10 8 4 5 5 4 5 8 10 Andet 6 5 5 7 4 5 3 6 7 7 8 I alt 100 100 100 100 100 99 99 99 99 99 100 5. De nugældende regler om dom til samfundstjeneste 5.1. Personundersøgelse forud for samfundstjenestedom Af retsplejelovens § 808, stk. 1, fremgår,  

 at der i straffesager skal tilvejebringes sådanne oplysninger om  

 sigtedes personlige forhold, som må antages at være af betydning  

 for sagens afgørelse vedrørende straffastsættelse eller  

 anvendelse af anden retsfølge end straf.
Af § 808, stk. 2,  

 fremgår, at en nærmere undersøgelse vedrørende  

 sigtedes personlige forhold, herunder navnlig hans tidligere og  

 nuværende forhold i hjem, skole og arbejde samt hans legemlige og  

 åndelige tilstand, i almindelig skal foretages, når der kan blive  

 spørgsmål om anvendelse af blandt andet betinget dom herunder  

 med vilkår om samfundstjeneste.
I Rigsadvokatens meddelelse nr. 4/1992 er fastsat  

 retningslinier til anklagemyndigheden for indhentelse af  

 personundersøgelser blandt andet i sager, hvor der opstår  

 spørgsmål om idømmelse af samfundstjeneste.
Det  

 fremhæves i disse retningslinier, at det er anklagemyndigheden, der  

 skal sørge for, at der indhentes en personundersøgelse i alle  

 tilfælde, hvor der efter retspraksis er mulighed for, at  

 afgørelsen kan falde ud til samfundstjeneste.
5.2. Idømmelse af samfundstjeneste Reglerne om samfundstjeneste findes i straffelovens  

 kapitel 8, §§ 62-67.
Hvis betinget dom ikke findes tilstrækkelig, kan  

 retten i medfør af § 62 afsige betinget dom med vilkår om  

 samfundstjeneste, hvis tiltalte findes egnet hertil.
Afgørelsen om  

 udsættelse af frihedsstraffen betinges af, at den dømte ikke i  

 en prøvetid begår strafbart forhold, og at den dømte  

 overholder de fastsatte vilkår.
Som vilkår for udsættelsen af frihedsstraf  

 bestemmes i medfør af § 63, at den dømte skal  

 udføre ulønnet samfundstjeneste i mindst 40 og højst 240  

 timer.
Den fastsatte arbejdspligt skal opfyldes inden for en  

 længstetid, der udmåles i forhold til antallet af arbejdstimer.
I  

 dommen fastsættes en prøvetid på højst 2 år.  

 Prøvetiden ophører dog, når længstetiden for  

 arbejdspligtens opfyldelse er udløbet, medmindre andet er bestemt i  

 dommen.
Den dømte undergives tilsyn i prøvetiden, og retten kan  

 - hvis det findes formålstjenligt - fastsætte de samme  

 vilkår, som i øvrigt kan fastsættes ved betingede  

 domme.
 I forbindelse med betinget dom med vilkår om  

 samfundstjeneste kan der idømmes ubetinget frihedsstraf på op  

 til 3 måneder eller bøde.
5.3. Brud på vilkår for samfundstjenestedom Hvis den dømte overtræder vilkåret om  

 samfundstjeneste eller andet vilkår, kan retten i medfør af  

 § 66, stk. 1, enten træffe afgørelse om ubetinget  

 frihedsstraf for den begåede lovovertrædelse eller bestemme, at  

 betinget dom skal opretholdes, eventuelt i forbindelse med en  

 forlængelse af længstetiden for samfundstjeneste og af  

 prøvetiden.
Det følger af § 66, stk. 2, at der ved  

 fastsættelse af ubetinget straf kan anvendes kombinationsdom,  

 således at højst 6 måneder af den forskyldte straf  

 fuldbyrdes, mens dommen i øvrigt gøres betinget.
I disse  

 tilfælde bortfalder vilkåret om samfundstjeneste.
I forbindelse  

 med fortsat samfundstjeneste kan der idømmes en ubetinget frihedsstraf  

 på indtil 3 måneder.
Ved fastsættelsen af straf - som følge af  

 vilkårsbrud - skal der i medfør af § 66, stk. 3, tages  

 hensyn til omfanget af den samfundstjeneste, som den dømte har  

 udført.
En straf, som allerede er fastsat i forbindelse med den  

 betingede dom, kan nedsættes.
5.4. Ny kriminalitet i prøvetiden for samfundstjenestedom Begår den dømte nyt strafbart forhold i  

 prøvetiden, og foretages der inden dennes udløb  

 rettergangsskridt, hvorved han sigtes for forholdet, fastsætter retten  

 en ubetinget straf eller anden retsfølge for dette forhold og den  

 tidligere pådømte lovovertrædelse, jf. § 67,  

 stk. 1, jf. § 61, stk. 2. Når omstændighederne  

 taler derfor, kan retten i stedet idømme ubetinget straf alene for det  

 nye forhold, eventuelt i forbindelse med en ændring af vilkårene  

 for den betingede dom, eller afsige ny betinget dom vedrørende begge  

 lovovertrædelser.
Ved fastsættelse af ubetinget straf kan anvendes  

 kombinationsdom, således at højst 6 måneder af den  

 forskyldte straf fuldbyrdes, mens dommen i øvrigt gøres  

 betinget.
Det følger af § 67, stk. 2, at vilkåret om  

 samfundstjeneste bortfalder i disse tilfælde, men at der i forbindelse  

 med fortsat samfundstjeneste kan idømmes en ubetinget frihedsstraf  

 på indtil 3 måneder.
Ved fastsættelsen af straf skal der i medfør  

 af § 67, stk. 3, jf. § 66, stk. 3, tages hensyn til  

 omfanget af den samfundstjeneste, som den dømte har udført.
En  

 straf, som allerede er fastsat i forbindelse med den betingede dom, kan  

 nedsættes.
6. Fastsættelsen af antallet af samfundstjenestetimer Af straffelovens § 63, stk. 1, fremgår som  

 nævnt, at samfundstjeneste fastsættes til mindst 40 og  

 højst 240 timer.
Der er ikke fastsat regler om omregning fra  

 frihedsstraffens længde til antal samfundstjenestetimer.
 Som nævnt i pkt. 1.3. var det allerede fra  

 forsøgsordningens start forudsat, at fastsættelsen af antal  

 samfundstjenestetimer skulle følge de almindelige  

 strafudmålingsprincipper med vægt blandt andet på  

 kriminalitetens grovhed, uden at der dog skulle iagttages et skematisk  

 forhold mellem antallet af arbejdstimer og størrelsen af den  

 frihedsstraf, som var forskyldt og eventuelt fastsat i den betingede dom.
Af bilag 2 fremgår, at det af en undersøgelse  

 baseret på ca. 500 samfundstjenestedomme fra 1996 kan udledes, at der  

 er en sammenhæng mellem antallet af samfundstjenestetimer og antal dage  

 i den udmålte frihedsstraf.
Undersøgelsen udleder 2 matematiske  

 omregningsmodeller for forholdet mellem det idømte antal timers  

 samfundstjeneste og straffens længde.
Disse omregningsmodeller er  

 primært baseret på domme i samfundstjenestens kerneområde,  

 dvs. frihedsstraffe på mellem 3 måneder og 1 år.
Modellerne  

 kan derimod ikke anvendes til at beskrive niveauet på området for  

 de helt kortvarige straffe.
Undersøgelsen omfatter da også kun  

 meget få afgørelser, hvor der er udmålt en kort  

 frihedsstraf.
