 Til brug ved den skatte- og afgiftsmæssige værdiansættelse af  

 sælgerpantebreve, jf. skattedepartementets cirkulære af 11. februar 1976,  

 skal man meddele, at den gennemsnitlige kurs pr. 1. januar 1981 for et  

 sælgerpantebrev med 9% nominel rente og amortiseret over 15 år efter  

 statsskattedirektoratets opfattelse vil være 53, svarende til en effektiv  

 rente på 23%. Pantebrevet forudsættes placeret inden for 75-80% af  

 ejendommens handelsværdi.
 Man har herved fulgt den af Københavns Fondsbørs den 1. juni 1980  

 gennemførte omlægning af beregningerne af de effektive obligationsrenter,  

 hvorefter der tages hensyn til rentes-renteeffekten inden for året.
 Det tilføjes, at den effektive rente i det foreliggende tilfælde efter den  

 hidtil anvendte metode på basis af halvårlige terminer uden korrektion for  

 rentes-renteeffekten inden for året vil være 22%.
 Den effektive rente for gode pantebreve, dvs. pantebreve placeret inden  

 for 60% af ejendomsværdien, pr. 1. januar 1981 vil kunne ansættes til  

 21-21,50% efter den nye metode.
 Det seneste cirkulære om kursudviklingen på sælgerpantebreve er  

 SD-cirkulære 1981-3 af 15. januar 1981.
