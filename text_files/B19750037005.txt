 I medfør af § 57a i færdselsloven, jfr. lovbekendtgørelse nr. 123 af 9.  

 marts 1973, fastsættes:
 § 1.  På steder, hvor adgangen til parkering er  

 tidsbegrænset, og hvor der ikke er opstillet parkometre, må kun parkeres  

 biler, som er forsynet med parkeringsskiver.
 § 2.  Parkeringsskiver skal være fremstillet af  

 plastic, plasticbehandlet pap eller andet lige så holdbart materiale.
Stk. 2.  De skal være udformet i overensstemmelse med  

 bilaget.
Tallene fra 13 til 24 kan dog undlades.
 Stk. 3.  Viser og urskive skal have forskellig farve.  

 Der må ikke findes påtryk inden for urskivens felt bortset fra, hvad der  

 følger af stk. 2.
 Stk. 4.  Ved parkering af udenlandsk registreret bil kan  

 anvendes parkeringsskive, der opfylder kravene i hjemlandet.
§ 3.  Påbegyndes parkeringen i en periode, hvor  

 adgangen til parkering er tidsbegrænset, skal parkeringsskivens viser  

 indstilles på tidspunktet for parkeringens begyndelse.
Begyndelsestidspunktet  

 angives som udløbet af det kvarter, inden for hvilket parkeringen fandt sted.
 Stk. 2.  Påbegyndes parkeringen før en periode med  

 tidsbegrænsning og fortsætter ind i denne, skal viseren indstilles på det  

 tidspunkt, da tidsbegrænsningen begynder.
 Stk. 3.  Såfremt der under et køretøjs parkering  

 indtræder en periode uden tidsbegrænsning, skal viseren senest ved periodens  

 udløb indstilles på det tidspunkt, hvorfra det på ny gælder en  

 tidsbegrænsning.
§ 4.  Parkeringsskiven skal anbringes umiddelbart  

 inden for forruden eller en af fordørernes ruder.
Ved parkering langs  

 fortovskant kan ruden på en fordør dog kun benyttes, hvis den vender mod  

 fortovet.
Gennemsigtige skiver, der klæbes på en rude, skal være anbragt  

 nederst til højre på forruden.
 Stk. 2.  På de i stk. 1 nævnte steder må ikke findes  

 andre parkeringsskiver end den, der benyttes ved parkeringen.
 Stk. 3.  Parkeringsskiven skal tydeligt kunne aflæses  

 udefra.
 § 5.  Parkeringsskivens indstilling må ikke ændres  

 under parkering på tidspunkter, hvor det er påbudt at anvende den.
§ 6.  Parkeringen skal bringes til ophør senest ved  

 udløbet af den parkeringsfrist, der gælder på stedet.
Fristen regnes fra det  

 tidspunkt, der skal være angivet på parkeringsskiven.
 § 7.  Bekendtgørelsen træder i kraft den 1. august  

 1975.
 Stk. 2.  Justitsministeriets bekendtgørelse nr. 634 af  

 12. december 1973 om parkeringsskiver ophæves samtidig.
 Justitsministeriet, den 16. juli 1975.
 Orla Møller.
/P.
Wiese.
 Bilag.
 Urskivens diameter skal være mindst 10 cm.
