 Spørgsmål om hjemmel til opkrævning af årsgebyr.
 Advokat K, København, har i skrivelser af 7. januar og 24. februar 1994  

 klaget over, at Erhvervs- og Selskabsstyrelsen i skrivelse af 20. december  

 1993 har bestemt, at alle i Erhvervs- og Selskabsstyrelsen registrerede  

 selskaber skal betale et årsgebyr i henhold til § 6, stk. 1, i bekendtgørelse  

 nr. 301 af 30. april 1992, hvorefter der for indsendelse og bekendtgørelse af  

 årsregnskaber m.v. betales et nærmere fastsat årligt gebyr, selvom  

 selskaberne ikke har eller har været forpligtet til at indsende årsregnskab.
 Sagens omstændigheder:
 I november måned 1993 modtog klageren Advokat K fra Hypotekbanken  

 giroopkrævninger på årsgebyrer til Erhvervs- og Selskabsstyrelsen på ialt kr.  

 124.100,- for en række selskaber, der alle var stiftet i 1993, men hvor  

 første regnskabsår i ingen af selskaberne var udløbet, hvorfor der heller  

 ikke var indsendt årsregnskab.
 Ved skrivelse af 2. december 1993 klagede Advokat K til Erhvervs- og  

 Selskabsstyrelsen over opkrævningen med henvisning til, at der efter hans  

 opfattelse hverken var hjemmel hetil i § 6 i bekendtgørelse nr. 301 af 30.  

 april 1992 om takster eller i aktieselskabslovens § 154, stk. 4, eller  

 anpartsselskabslovens § 124, stk. 2, som bekendtgørelsen var udstedt med  

 hjemmel i.
 Den påklagede afgørelse af 20. december 1993.
 I den påklagede afgørelse af 20. december 1993, der ikke indeholder  

 klagevejledning, skrev Erhvervs- og Selskabsstyrelsen:
»Årsgebyrerne blev indført den 30. april 1992 samtidig med, at der  

 skete en væsentlig nedsættelse af de gebyrer, der skal betales til styrelsen  

 i forbindelse med registreringsanmeldelser.
Det kan f.eks. nævnes, at  

 afgiften på 4 promille, der skulle betales af en kapitalforhøjelse faldt  

 bort, ligesom ændringsanmeldelser blev nedsat fra kr. 900,- til kr. 600,-.
 Tidligere har kun de virksomheder, der indsendte anmeldelser til styrelsen  

 betalt gebyrer, men da der til stadighed er en del arbejde med at  

 vedligeholde og drive registrene, fandt man det mere rimeligt, at alle  

 registrerede selskaber bidrager til driften (jf. ...for indsendelse og  

 offentliggørelse af årsregnskaber  m.v. ).
 Endelig bemærkes, at opkrævning på årsgebyrer udsendes en gang årligt, og  

 at gebyret ikke knytter sig til en bestemt regnskabsperiode.
De udsendte opkrævninger på årsgebyrer skal således betales.« Den skriftlige forberedelse af sagen i Erhvervsankenævnet.
Ved skrivelser af 7. januar og 24. februar 1994 klagede klageren over  

 afgørelsen til ankenævnet.
Erhvervs- og Selskabsstyrelsen har redegjort for  

 sagen i en udtalelse af 4. maj 1994, som klageren har kommenteret i et indlæg  

 af 24. juni 1994. Dette indlæg har styrelsen kommenteret i en supplerende  

 udtalelse af 15. august 1994, som klageren igen har kommenteret i et indlæg  

 af 6. september 1994. Ved skrivelse af 6. oktober 1994 fremkom Erhvervs- og  

 Selskabsstyrelsen med et sidste indlæg, som klageren er gjort bekendt med og  

 har haft lejlighed til at kommentere.
Den 7. oktober 1994 afsluttede  

 ankenævnet skriftvekslingen og tog sagen op til afgørelse.
 Klagen af 7. januar og 24. februar 1994.
Klageren har gjort gældende, at den af Erhvervs- og Selskabsstyrelsen  

 foretagne opkrævning er uberettiget, da den hverken har hjemmel i  

 aktieselskabslovens § 154, stk. 4, henholdsvis anpartsselskabslovens § 124,  

 stk. 4, eller i den i henhold til disse bestemmelser udstedte bekendtgørelse  

 nr. 301 af 30. april 1992. De nævnte bestemmelser indeholder alene  

 bemyndigelse til Erhvervs- og Selskabsstyrelsen til at fastsætte gebyrer for  

 de ydelser, som styrelsen, i kraft af selskabernes positive handlinger,  

 udfører.
Der ses derfor ikke efter klagerens opfattelse at være fornøden  

 lovhjemmel til at opkræve et fast årsgebyr f.eks. for selskaber, der ikke har  

 aflagt første årsregnskab.
Lovens forarbejder angiver heller ikke støtte  

 herfor.
Klageren har henvist til »Dansk Forvaltningsret«, 2. udg.  

 af Poul Andersen s. 390: »Uden særlig Hjemmel kan  

 Forvaltningsmyndighederne naturligvis ikke kræve Gebyrer for deres  

 Ekspeditioner, jfr.
Indmin.
Det medfører, at opkrævningen er sket i strid med  

 princippet om lovmæssig forvaltning.
Da de opkrævede gebyrer ikke modsvares  

 af en tilsvarende speciel modydelse fra Erhvervs- og Selskabsstyrelsen, er  

 gebyrerne - uanset benævnelsen - efter klagerens opfattelse reelt en skat,  

 jf. tillige Alf Ross, Statsforfatningsret, 3. udg. ved Ole Espersen, s. 838.  

 Klageren har også henvist til Justitsministeriets skrivelse af 18. marts  

 1986, der er citeret i Østre Landsrets dom af 12. februar 1993, samt til  

 Justitsministeriets skrivelse af den 23. januar 1987, citeret i samme dom.  

 Heraf fremgår det ifølge klageren klart, at »gebyr« er betaling for  

 en direkte modydelse, hvilket ikke er tilfældet i den foreliggende sag, idet  

 der ikke ses at foreligge en modydelse fra det offentlige ved opkrævning af  

 årsgebyret for nyregistrerede selskaber, der på opkrævningstidspunktet endnu  

 ikke har aflagt første årsregnskab.
Da den således pålagte skat ikke har  

 lovhjemmel, er opkrævningen efter klagerens opfattelse tillige sket i strid  

 med Grundlovens § 43. Under alle omstændigheder må det af love og  

 bekendtgørelsen klart fremgå, hvad der kan opkræves gebyr/skat for.  

 »M.v.« som anført i Aktieselskabslovens § 124, stk. 4, henholdsvis  

 Anpartsselskabslovens § 124, stk. 4, giver ikke et tilstrækkeligt klart  

 grundlag for at opkræve gebyr/skat i de her omhandlede selskaber.
Det fremgår  

 endvidere af Erhvervs- og Selskabsstyrelsens egen orientering pr. 1. maj 1992  

 i anledning af den udstedte bekendtgørelse, at »Særskilt anmeldelse om  

 ændring af regnskabsår, selskabsnavn, hjemsted eller revisor er omfattet af  

 et årligt gebyr på kr. 350 for aktieselskaber og kr. 200 for  

 anpartsselskaber.« Denne formulering må ifølge klageren forstås på linie  

 med det ovenfor nævnte.
Da de i denne sag omhandlede selskaber ikke har  

 modtaget ydelser fra styrelsen, er der derfor ikke noget grundlag for  

 opkrævning af gebyrer.
 Klageren har endelig henvist til eksempelvis Bernhard Gomard:  

 Aktieselskaber & Anpartsselskaber, 2. udg., 1992, s. 410.
 Erhvervs- og Selskabsstyrelsens udtalelse af 4. maj 1994 i anledning  

 af klagen.
 I udtalelsen udtalte styrelsen bl. a.:
 »Styrelsen er enig med advokaten i, at selve optagelsen i styrelsens  

 register er dækket af anmeldelsesgebyret og således ikke omfattet af  

 årsgebyret.
 Derimod er styrelsen uenig i advokatens påstand om, at styrelsen ikke har  

 hjemmel til at opkræve årsgebyr af registrerede selskaber, som ikke har  

 modtaget ydelser af den af advokaten anførte art fra styrelsen.
 De omhandlede årsgebyrer er opkrævet i henhold til § 6 i den dagældende  

 bekendtgørelse nr. 301 af 30. april 1992 om Erhvervs- og Selskabsstyrelsens  

 takster for aktie- og anpartsselskaber m.v. (nu § 6 i bekendtgørelse nr. 963  

 af 13. december 1993, som er uændret bortset fra en forhøjelse af årsgebyrets  

 størrelse).
 I bekendtgørelsen sondres der imellem to former for gebyrer:
1) ydelsesrelaterede gebyrer, som opkræves for hver enkelt ydelse (f.eks.  

 registrering af et nystiftet selskab), jf. §§ 1, 2, 3 og § 5, stk. 1, og 2) årsgebyrer, jf. § 6.
 De under 1) anførte ydelser er relativt meget administrationskrævende og  

 er derfor gebyrbelagt i forhold til den faktiske udnyttelse af dem.
 De under 2) anførte årsgebyrer bidrager til dækning af styrelsens samlede  

 administrationsomkostninger i forbindelse med nogle ydelser, som omtales  

 nærmere nedenfor.
 § 6 i bekendtgørelse nr. 301 af 30. april 1992 lyder således:
 »§ 6. For indsendelse og bekendtgørelse af årsregnskaber m.v. betales  

 et årligt gebyr på 350 kr., for anpartsselskaber dog 200 kr.
 Stk. 2. Anmeldelse om ændring af regnskabsår, revisor, navn, eller  

 hjemsted dækkes af det i stk. 1 nævnte gebyr.
Stk. 3. Gebyret forfalder ved modtagelsen af særskilt opkrævning.  

 Selskaber, der er under opløsning på det tidspunkt, hvor der udsendes  

 opkrævning, skal ikke betale gebyr.« Den nævnte bestemmelse blev udstedt med hjemmel i § 64, stk. 1, i  

 årsregnskabsloven, som affattet ved lovbekendtgørelse nr. 661 af 25.  

 september 1991, som havde følgende ordlyd:
»Industriministeren fastsætter bestemmelser om indsendelse og  

 offentliggørelse af årsregnskaber m.v. i henhold til denne lov.
For genparter  

 af årsregnskaber m.v. og for bekendtgørelse af modtagelse af årsregnskaber  

 betales afgift efter regler, der fastsættes af industriministeren.« Ved den dagældende bekendtgørelse nr. 146 af 16. marts 1988 (nu  

 bekendtgørelse nr. 690 af 25. august 1993) henlagde industriministeren  

 ovennævnte beføjelser til Erhvervs- og Selskabsstyrelsen.
 Hjemlen og grundlaget for det af Erhvervs- og Selskabsstyrelsen opkrævede  

 årsgebyr er efterfølgende blevet præciseret i lov nr. 122 af 18. februar 1994  

 om ændring af årsregnskabsloven m.fl. love, hvorefter der i § 64, stk. 1,  

 indsættes et 3. pkt., som lyder således:
»Industriministeren fastsætter regler om betaling af et årligt gebyr  

 for administration af årsregnskabsloven og den hermed forbundne  

 undersøgelsesvirksomhed, for administrationen af de selskabsretlige regler  

 vedrørende kapitaltab, aktionærlån m.v. samt for ikke særligt prissatte  

 ydelser.« I bemærkningerne til ovennævnte bestemmelse, jf. lovforslag nr.
L 83  

 fremsat den 24. november 1993 af industriministeren, Folketingstidende  

 1993-94, 1. samling, anføres følgende:
»Herudover foreslås det at præcisere hjemlen og grundlaget for  

 opkrævelsen af Erhvervs- og Selskabsstyrelsens årlige gebyr i et 3.  

 pkt. i § 64, stk. 1. Det årlige gebyr skal modsvare styrelsens  

 omkostninger ved administration af årsregnskabsloven og den hermed forbundne  

 undersøgelsesvirksomhed.
Ligeledes skal styrelsens omkostninger ved  

 administrationen af de selskabsretlige regler, hvis overtrædelse kan fremgå  

 af årsregnskabet, fx kapitaltab, aktionærlån m.v., dækkes.
Endelig skal det  

 årlige gebyr dække styrelsens registrering af ændringer, der ikke er prissat.  

 I øjeblikket: Ændringer i et selskabs navn, hjemsted, regnskabsår, revisor  

 eller adresse.« Styrelsen skal på denne baggrund bemærke, at det fremgår af advokat Ks  

 skrivelser - henholdsvis af 2. december 1993 til styrelsen og af 24. februar  

 1994 til Erhvervsankenævnet - at advokaten fejlagtigt er gået ud fra, at  

 bestemmelsen i § 6 i bekendtgørelse nr. 301 af 30. april 1992 om styrelsens  

 årsgebyrer er udstedt med hjemmel i henholdsvis aktieselskabslovens § 154,  

 stk. 4, og anpartsselskabslovens § 124, stk. 4. Hjemmelen for styrelsens  

 opkrævning af årsgebyrer findes imidlertid ikke i de af advokaten anførte  

 bestemmelser i selskabslovene, men derimod, som styrelsen ovenfor har  

 redegjort for, i årsregnskabslovens § 64, stk. 1, som der også er henvist til  

 i slutningen af bekendtgørelsens indledning.
Styrelsen understreger, at man, således som det også fremgår af citatet af  

 lovbemærkningerne, ved ændringen af årsregnskabslovens § 64, stk. 1, ved lov  

 nr. 122 af 18. februar 1994 alene foretog en præcisering af hjemmelsgrundlaget for opkrævningen af årsgebyrerne, idet  

 den før lovændringen gældende § 64, stk. 1, 2. punktum, antoges at indeholde  

 den fornødne hjemmel.
For at lette administrationen med opkrævning af årsgebyr har styrelsen  

 valgt, at alle selskaber, der er registreret og ikke under opløsning på  

 opkrævningsdagen - i 1993 den 11. november - skal betale gebyret, uanset hvor  

 lang tid, selskabet har været registreret, idet årsgebyret ikke knytter sig  

 til en bestemt regnskabsperiode.
Til gengæld skal selskaber, der er opløst på  

 opkrævningsdagen, ikke betale, selvom de har indsendt regnskab det pågældende  

 år.
 Styrelsen skal således fastholde, at styrelsen har haft hjemmel til at  

 opkræve årsgebyrer fra advokat Ks selskaber i henhold til § 6 i  

 bekendtgørelse nr. 301 af 30. april 1992, selvom regnskaberne endnu ikke var  

 indsendt, og at bekendtgørelse nr. 301 har fornøden hjemmel i  

 årsregnskabslovens § 64, stk. 1, nu 3. punktum.
 Advokat K gør i sin skrivelse af 24. februar 1994 til Erhvervsankenævnet  

 yderligere gældende, at styrelsens årsgebyrer udgør en »skat« i  

 grundlovens § 43's forstand, og at opkrævningen er sket uden lovhjemmel og  

 derfor tillige i strid med grundlovens § 43. Advokaten henviser herved bl.a.  

 til Østre Landsrets domme af 12. februar 1993 og Højesterets dom af 29. juni  

 1993 i »Gebyrsagerne«, refereret i Ugeskrift for Retsvæsen 1993,  

 side 757.
Under henvisning til det ovenfor anførte skal styrelsen bestride, at der  

 er tale om en »skat« i grundlovens forstand, eftersom gebyret  

 modsvares af en række konkrete modydelser fra styrelsen, såvel prisfastsatte  

 som ikke-prisfastsatte, som er til gavn for samtlige registrerede selskaber.  

 Styrelsen understreger, at denne opfattelse tillige har været lovgivers, som  

 må anses for accepteret ved Højesterets dom i UfR 1993, side 757. Højesteret  

 godkender netop, at gebyrer opkræves med henblik på dækning af myndigheders  

 administrationsomkostninger.
Det kan herved ikke tillægges nogen vægt, om  

 afgiften forfalder til betaling, før de administrative opgaver er udført.
Styrelsen skal herefter fastholde, at selskaberne har været forpligtet til  

 at betale det opkrævede årsgebyr.
Det kan ikke fritage et selskab fra pligten  

 til at betale årsgebyr, at selskabet et enkelt år har valgt ikke at gøre brug  

 af de ovenfor nævnte ikke-prissatte ydelser, idet selskabet som registreret i  

 styrelsens register må være forpligtet til via årsgebyret at bidrage til  

 dækning af den generelle administration som anført ovenfor.' Klagerens indlæg af 24. juni 1994.
Klageren har i anledning af styrelsens udtalelse af 4. maj 1994 bemærket,  

 at sagen for ham at se ikke stiller sig anderledes, fordi man vælger at søge  

 hjemlen specielt i den dagældende årsregnskabslovens § 64, stk. 1. Denne  

 indeholder heller ikke hjemmel til det pålagte gebyr.
Nævnte § 64, stk. 1,  

 indeholdte i 2. pkt. følgende: »For genparter af årsregnskaber m.v. og  

 for bekendtgørelse af modtagelse af årsregnskaber betales afgift efter  

 regler, der fastsættes af industriministeren.« Det fremgår af  

 bestemmelsen, at kun ekspeditioner i forbindelse med et selskabs indlevering  

 af årsregnskab kan pålægger gebyr efter nærmere regler.
Der ses således ikke  

 efter klagerens opfattelse at være hjemmel til den foretagne gebyropkrævning  

 hos selskaber, der endnu ikke har eller er forpligtet til at indlevere  

 årsregnskab, og specielt ikke for selskaber der er registreret kort tid før  

 opkrævningen af »årsgebyrer«.
Klageren har endelig peget på, at der  

 ikke er tale om en præcisering af hjemlen for gebyrerne i lov nr. 122 af 18.  

 februar 1994. Når den tidligere formulering af årsregnskabslovens § 64, stk.  

 1, sammenholdes med den ændrede formulering, er der klart tale om en  

 udvidelse af bestemmelsens omfang.
Klageren har opfordret styrelsen til at  

 redegøre for, hvorfor en præcisering af hjemlen var nødvendig, når  

 gebyropkrævningen efter styrelsens opfattelse på opkrævningstidspunktet havde  

 tilstrækkelig klar og præcis lovhjemmel.
Efter klagerens opfattelse synes det  

 som om, styrelsen ikke fuldt ud mente at have fornøden hjemmel og derfor har  

 anmodet industriministeren om at formulere de af styrelsen anførte  

 bemærkninger til lovforslaget i Folketingstidende 1993-94, 1. samling.  

 Endelig har klageren anført, at det fremgår af orientering fra Erhvervs- og  

 Selskabsstyrelsen, at de ændrede gebyrer pr. 1. maj 1992, dækker  

 »...indsendelse og bekendtgørelse af årsregnskaber samt ændring af  

 regnskabsår, revisor, selskabsnavn eller hjemsted.« Årsgebyrer i den  

 foreliggende situation ses således ikke at være omtalt i orienteringen.
 Erhvervs- og Selskabsstyrelsens supplerende udtalelse i anledning af  

 klagerens indlæg af 24. juni 1994.
 I den supplerende udtalelse udtalte styrelsen:
 »...bestemmelsen om årsgebyr blev indført ved bekendtgørelse nr. 301  

 af 30. april 1992, § 6, som trådte i kraft den 1. maj 1992. Årsgebyr for 1992  

 og 1993 er blevet opkrævet efter samme retningslinier. .....
 Styrelsen må fastholde, at den dagældende § 64, stk. 1, i  

 årsregnskabsloven indeholder tilstrækkelig hjemmel til bekendtgørelsens § 6.  

 Efter § 6, stk. 1, betales et gebyr » for indsendelse og bekendtgørelse  

 af årsregnskaber m.v.«, og efter lovens § 64 skal der efter regler  

 fastsat af industriministeren betales afgift »for genparter af  

 årsregnskaber m.v. og for bekendtgørelse af modtagelse af  

 årsregnskaber«. ......
Styrelsen finder derfor ikke belæg for at betvivle rigtigheden af  

 bemærkningerne til lov nr. 122 af 18. februar 1994, hvor det om ændringen af  

 årsregnskabslovens § 64 anføres, at der er tale om en præcisering af grundlaget for gebyropkrævningen.
 Den omstændighed at lovgivningsmagten - muligvis under indtryk af den  

 opmærksomhed, der havde været fremkaldt om gebyrerne inden for andre  

 ministerområder - ønskede at foretage en præcisering af lovteksten, kan  

 selvsagt ikke opfattes som en erkendelse af, at den hidtidige bestemmelse var  

 utilstrækkelig til at danne grundlag for den udstedte bekendtgørelse.
Advokat K anmoder styrelsen om at fremlægge al forudgående korrespondance  

 m.v. mellem styrelsen og Industriministeriet i forbindelse med fremsættelse  

 af lovforslag nr.
L 83 af 24. november 1993, idet advokaten bemærker, at det  

 kunne synes som om styrelsen ikke fuldt ud mente at have fornøden hjemmel og  

 derfor anmodede industriministeren om at formulere de af styrelsen anførte  

 bemærkninger til lovforslaget.
Styrelsen skal bestride, at det forholder sig som anført af advokat  

 Stakemann.
Efter styrelsens opfattelse indeholder den dagældende § 64, stk.  

 1, i årsregnskabsloven fornøden hjemmel til bekendtgørelsens § 6 som anført  

 ovenfor.
I udkast til lovforslag nr.
L 83 af 24. november 1993 er der  

 foreslået indsat et 3. pkt. i § 64, stk. 1, alene med det formål at præcisere  

 hjemlen og grundlaget for opkrævningen af årsgebyr.
Udkast til L 83 er udarbejdet i et uformelt samarbejde imellem  

 departementet og styrelsen.
Udkastene er blevet drøftet på møder og pr.  

 telefon, og dokumenter er blevet udvekslet formløst imellem sagsbehandlere  

 fra departementet og styrelsen pr. telefax eller post uden følgeskrivelse.
Kopi af udvekslede dokumenter, som beror på sagen vedrørende præcisering  

 af hjemlen for opkrævning af årsgebyr ved indsættelse af et 3. pkt. i  

 årsregnskabslovens § 64, stk. 1, vedlægges i ekstrakt til orientering...' Klagerens indlæg af 6. september 1994.
 I indlægget skriver klageren bl.a.:
»Umiddelbart efter at jeg havde modtaget opkrævningerne på årsgebyrer  

 for 1993 for de i denne sag omhandlede selskaber, henvendte jeg mig  

 telefonisk til Erhvervs- og Selskabsstyrelsen for at forhøre, om der ikke  

 forelå en fejl.
De med styrelsens skrivelse af 15. august 1994 fremsendte  

 »Notater« synes alle dateret efter min telefoniske henvendelse og  

 kan efter min opfattelse kun skyldes, at styrelsen herved blev klar over, at  

 der forelå en fejl.
Men da gebyrerne for både 1992 og 1993 var opkrævet, blev  

 formuleringen »Præcisering« bevidst benyttet i kommentaren til  

 lovændringen, således som den foreligger ved lov nr. 122 af 18. februar 1994.
 På basis af ovennævnte og de af Erhvervs- og Selskabsstyrelsen nu  

 fremlagte oplysninger, synes det mig, at hele problemstillingen kan skyldes  

 en fejl i forbindelse med styrelsens edb-programmering.
Ved udstedelsen af bekendtgørelse nr. 301 af 30. april 1992 har der  

 formentlig kun været tænkt på at opkræve gebyrer for indsendte regnskaber,  

 herunder gebyrer for regnskaber, som skulle være indsendt, men ikke er  

 indsendt.' Klageren mener, at denne antagelse - og mere end en antagelse kan det i  

 sagens natur ikke være - skriver klageren - er korrekt, for herved fås efter  

 klagerens mening en relevant forklaring på følgende:
 »1. Det forklarer det ulogiske i, at årsgebyrer for 1993 opkræves for  

 alle selskaber, der er registreret i året 1993 indtil november 1993, og altså  

 ikke for selskaber registreret i november/december 1993. Betegnelsen  

 »Årsgebyr« er også ulogisk for selskaber, som er registreret få  

 måneder, før opkrævningen udsendes.
 2. Det forklarer, hvorfor Erhvervs- og Selskabsstyrelsen ikke tidligere  

 har søgt den fornødne lovhjemmel til opkrævning af gebyrer allerede i 1992.  

 Styrelsen har simpelthen ikke været klar over problemet.
 3. Det forklarer også, at Styrelsen efter i november 1993 at være gjort  

 opmærksom på, at der i medfør af edb-programfejlen også udsendes gebyrer til  

 selskaber, der ikke skal indsende regnskab, efterfølgende søger at skaffe sig  

 lovhjemmel herfor: nu lov nr. 122 af 18. februar 1994.
4. Det forklarer endvidere også bemærkningerne i den omhandlede bog  

 »Årsregnskaber - Kommentarer til Regnskabslovgivningen«, Det  

 væsentligste indhold i det i Styrelsens skrivelse af 15. august 1994  

 foretagne »er, at opkrævning af årsgebyrer kan udsendes samlet een gang  

 årligt for alle indsendte regnskaber«, istedet for at udsende  

 opkrævninger hver gang et selskab aflægger årsregnskab.
Dette er Styrelsens  

 edb-program nemlig programmeret til, men som sagt, man overså, at man også  

 fik de selskaber med, som ikke skulle indsende regnskaber.
 5. Da styrelsen opdager programfejlen, er årsgebyret for 1992 og 1993  

 imidlertid allerede opkrævet, og styrelsen betegner derfor Lov nr. 122 af 18.  

 februar 1994 som »en præcisering«, simpelthen for at skaffe hjemmel  

 til at have opkrævet årsgebyrer for de her i sagen omhandlede selskaber for  

 året 1992 og 1993.
 Klageren har derfor fastholdt, at årsgebyrerne for selskaber omhandlet i  

 nærværende sag ikke kan opkræves i 1992 og 1993, når første regnskabsår ikke  

 er afsluttet i henholdsvis 1992 og 1993, og at opkrævningen af de omhandlede  

 årsgebyrer derfor ikke har haft den fornødne lovhjemmel.
 Erhvervs- og Selskabsstyrelsens afsluttende udtalelse af 6. oktober  

 1994 i anledning af klagerens indlæg af 6. september 1994.
 I udtalelsen har styrelsen fastholdt sine tidligere udtalelser.
 Ankenævnet udtaler:
 Der ses ikke efter indholdet af § 6 i bekendtgørelse nr. 301 af 30. april  

 1992, jfr. § 64, stk. 1, i lovbekendtgørelse nr. 661 af 25. september 1991,  

 årsregnskabsloven, grundlag for ankenævnet til at tilsidesætte de omhandlede  

 gebyropkrævninger, som Erhvervs- og Selskabsstyrelsen, som led i dækningen af  

 den udgift styrelsen angiveligt har ved bekendtgørelse og modtagelse af  

 årsregnskaber, har valgt at fordele på alle registrerede selskaber, uanset om  

 de har indsendt årsregnskab, og at opkræve samtidigt for alle een gang om  

 året.
 Ingen.
