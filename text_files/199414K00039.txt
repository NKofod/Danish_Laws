Nr BTL 39 Betænkning over Forslag til lov om ændring af lov om støtte til  

 jordbrugets strukturudvikling og til økologisk jordbrug m.v.   

 Nr L 39 1994-95, 1. samling Afgivet af Landbrugs- og Fiskeriudvalget Afgivet: 19941207 Udvalget har behandlet lovforslaget i nogle møder og har herunder stillet spørgsmål til landbrugs- og fiskeriministeren, som denne har besvaret skriftligt.
 Der er af landbrugs- og fiskeriministeren stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
Et mindretal inden for flertallet (Enhedslistens medlem af udvalget)  

 ønsker at påpege risikoen ved at udvide ansøgerkredsen til andre end  

 jordbrugere, idet dette kan medvirke til en endnu mere kapitalintensiv  

 investering i landbruget til skade for beskæftigelsen i landbruget.
Endvidere  

 skal Enhedslisten påpege, at efterspørgslen efter økologiske varer stærkt  

 taler for, at støtten primært anvendes til fremme af økologiske landbrug.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men vil stemme for de  

 stillede ændringsforslag.
 Mindretallet er imod at udvide ansøgergrupperne til også at omfatte  

 foreninger, organisationer, fødevarevirksomheder, institutioner og kommunale  

 og statslige virksomheder.
Mindretallet mener generelt, at de forskellige tilskudsordninger virker  

 skadeligt på konkurrenceevnen.
Mindretallet så hellere disse  

 tilskudsordninger afskaffet, idet de virker negativt på det private  

 erhvervsliv.
Tilskud ødelægger den naturlige og frie udvikling for et  

 erhverv.
Mindretallet går selvfølgelig ind for økologisk landbrug, men det  

 skal være uden tilskud og støtte.
 I en tid, hvor der er stor efterspørgsel efter netop økologiske fødevarer,  

 burde producenterne have gode afsætningsmuligheder, og derfor burde man  

 hellere afvikle støtten.
 ÆndringsforslagAf landbrugs- og fiskeriministeren, tiltrådt af  

udvalget:
 Til § 1 1) Før nr. 1 indsættes som nye numre:
»01. Overalt i loven med undtagelse af kapitel 7, § 21, stk.  

 1 og 3, § 22 og § 23, stk. 4, ændres »Landbrugsministeren« til:  

 »Landbrugs- og fiskeriministeren«.
For så vidt angår kapitel 7  

 ændres overalt »Landbrugsministeren« til: »Miljø- og  

 energiministeren«.
 02. Overalt i loven med undtagelse af § 27 a, stk. 6, 1. pkt.,  

 ændres »landbrugsministeren« til: »landbrugs- og  

 fiskeriministeren«.
 03. § 1 affattes således:
 »§ 1. Landbrugs- og fiskeriministeren kan fastsætte de  

 regler, der er nødvendige for anvendelsen her i landet af Det Europæiske  

 Fællesskabs forordninger om forbedring af landbrugsstrukturernes  

 effektivitet, om miljøvenlige produktionsmetoder i landbruget og om  

 naturpleje og om økologisk produktionsmetode for landbrugsprodukter.
Stk. 2. Miljø- og energiministeren kan fastsætte de regler, der er  

 nødvendige for anvendelsen her i landet af Det Europæiske Fællesskabs  

 forordning om en fællesskabsordning med støtte til skovbrugsforanstaltninger  

 i landbruget.«» 2) Nr. 1 affattes således:
»1. I § 1 a, § 20 g, stk. 1 og 4, og § 20 h,  

 stk. 2, ændres »De Europæiske Fællesskabers« til: »Det  

 Europæiske Fællesskabs«.' 3) Efter nr. 2 indsættes som nye numre:
 »04. I § 20 j, stk. 2, 1. pkt., ændres  

 »Landbrugsministeriet« til: »Landbrugs- og  

 Fiskeriministeriet«.
 05. I § 20 j, stk. 2, 2. pkt., ændres  

 »Landbrugsministeriets« til: »Landbrugs- og  

 Fiskeriministeriets«.
 06. I § 21, stk. 1 og 3, § 22 og § 23, stk.  

 4, ændres »Landbrugsministeren« til: »Landbrugs- og  

 fiskeriministeren, for så vidt angår kapitel 7 miljø- og  

 energiministeren,».
 07. I § 21, stk. 2, indsættes efter 2. pkt. som nyt  

 punktum:
»For så vidt angår skovbrug, godkender miljø- og energiministeren de  

 sagkyndige konsulenter, der er nævnt i stk. 1, og kan fastsætte regler om,  

 hvilke opgaver de sagkyndige konsulenter kan bistå med.« 08. I § 23, stk. 1, indsættes efter 1. pkt. som nyt  

 punktum:
»Miljø- og energiministeren kan, for så vidt angår kapitel 7,  

 bemyndige en under Miljø- og Energiministeriet oprettet styrelse til at udøve  

 de beføjelser, der i denne lov er tillagt denne minister.« 09. I § 24 indsættes efter 1. pkt. som nyt punktum:
»For så vidt angår kapitel 7, kan miljø- og energiministeren  

 fastsætte tilsvarende regler.« 010. I § 25 indsættes efter 1. pkt. som nyt punktum:
»For så vidt angår kapitel 7, kan miljø- og energiministeren  

 fastsætte tilsvarende regler.« 011. § 26, stk. 1, nr. 3, affattes således:
 »3) hvis forudsætningerne for støtte i øvrigt efter landbrugs- og  

 fiskeriministerens skøn, for så vidt angår kapitel 7 efter miljø- og  

 energiministerens skøn, er væsentligt forrykket,».
 012. I § 26, stk. 4, indsættes efter 2. pkt. som nyt  

 punktum:
»For så vidt angår kapitel 7, kan miljø- og energiministeren  

 fastsætte tilsvarende regler.« 013. I § 26, stk. 5, indsættes efter 1. pkt. som nyt  

 punktum:
»Samme beføjelse har miljø- og energiministeren, for så vidt angår  

 kapitel 7.« 014. I § 26 a, stk. 2, indsættes efter 2. pkt. som nyt  

 punktum:
»For så vidt angår kapitel 7, kan miljø- og energiministeren  

 fastsætte tilsvarende regler.« 015. I § 27, stk. 1, indsættes efter 2. pkt. som nyt  

 punktum:
»Samme beføjelse har miljø- og energiministeren, for så vidt angår  

 kapitel 7.«» 4) Efter nr. 3 indsættes som nyt nummer:
»016. I § 27 a, stk. 6, 1. pkt., ændres  

 »landbrugsministeren« til: »landbrugs- og fiskeriministeren,  

 for så vidt angår kapitel 7 miljø- og energiministeren,».« Bemærkninger Til nr. 1-4 De stillede ændringsforslag er redaktionelle som følge af en  

 ændret ressortfordeling mellem Landbrugs- og Fiskeriministeriet og Miljø- og  

 Energiministeriet og som følge af sammenlægningen af Landbrugsministeriet og  

 Fiskeriministeriet.
Erling Christensen (S) Peter Christensen (S) Eva Fatum (S) Erik  

 Mortensen (S) Frederik Nørgaard (S) Kristen Touborg (SF) nfmd.
Vibeke  

 Peschardt (RV) Keld Albrechtsen (EL) Ole Vagn Christensen (S) Christian  

 Mejdahl (V) Bodil Thrane (V) Mariann Fischer Boel (V) fmd.
Kim  

 Mouritsen (V) Henning Grove (KF) Jens Jørgensen (KF) Peder Sønderby (V) Niels  

 Højland (FP) Centrum-Demokraterne havde ikke medlemmer i udvalget.
