Bekendtgørelse om tilladelse til  

 strafafbrydelse I medfør af § 76, stk. 4, i lov nr. 432 af 31. maj 2000 om  

 fuldbyrdelse af straf m.v. fastsættes:
 § 1. Udstår en indsat fængselsstraf i  

 et år eller derunder, kan fængslets eller arresthusets leder  

 eller den, der bemyndiges dertil, tillade, at straffuldbyrdelsen efter  

 reglerne i straffuldbyrdelseslovens § 76, stk. 1-2, midlertidigt afbrydes i  

 til og med 3 måneder.
 Stk. 2. I andre tilfælde afgøres  

 spørgsmålet af Justitsministeriet, Direktoratet for  

 Kriminalforsorgen.
 § 2. Det er i almindelighed en forudsætning  

 for strafafbrydelse, at den indsatte tilvejebringer fornøden  

 dokumentation for de omstændigheder, der begrunder  

 strafafbrydelsen.
 § 3. Tilladelse til strafafbrydelse gives for et  

 bestemt tidsrum og for mindst 1 døgn.
Stk. 2. Før der gives tilladelse til  

 strafafbrydelse, skal institutionens muligheder for at tillade udgang efter  

 reglerne herom være udtømte.
Strafafbrydelsen regnes i givet  

 fald først fra udløbet af det tidspunkt, hvor den indsatte har  

 fået tilladelse til udgang.
 § 4. Eventuelle rejseudgifter afholdes af den  

 indsatte efter tilsvarende retningslinier som ved udgang.
 § 5. Institutionen udleverer et bevis for  

 strafafbrydelsen til den indsatte og underretter Kriminalregistret om  

 afgørelsen.
 § 6. En tilladelse til strafafbrydelse kan  

 tilbagekaldes i overensstemmelse med bestemmelserne i  

 straffuldbyrdelseslovens § 76, stk. 3.
 § 7. Bekendtgørelsen træder i kraft den 1. juli  

 2001.
