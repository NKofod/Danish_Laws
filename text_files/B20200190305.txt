Bekendtgørelse om ændring af bekendtgørelse om fund af højpatogen aviær influenza i Tustrup i Randers Kommune § 1 I bekendtgørelse nr. 1618 af 16. november 2020 om fund af højpatogen aviær influenza i Tustrup i Randers Kommune, foretages følgende ændringer:
 1. § 1 affattes således:
»§ 1. Som følge af fund af højpatogen aviær influenza i en fjerkræbesætning i Tustrup i Randers Kommune opretter Fødevarestyrelsen med virkning fra i dag en beskyttelses- og overvågningszone, jf. § 27 i bekendtgørelse nr. 1444 af 12. december 2019 om bekæmpelse af højpatogen aviær influenza.
Fra den 11. december 2020, kl. 16.00 ophæves beskyttelseszonen, og området som hidtil har indgået i beskyttelseszonen, indgår derefter i overvågningszonen.« 2. § 2, stk. 1, affattes således:
»Overvågningszonen, jf. bilag 1, har en radius på 10 kilometer omkring den berørte bedrift, der er belliggende i Tustrup i Randers kommune.« 3.  § 3 og § 4 ophæves.
 4. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 11. december 2020, kl. 16.00.
