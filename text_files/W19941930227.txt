De nye regler om gennemførelse af tvangsmæssige foranstaltninger for  

 børn og unge har nu været anvendt i omkring halvandet år.
Med disse regler  

 blev der bl.a. indført en ændret klagevej for afgørelser om forældre og  

 anbragte børn og unges ret til samvær.
 Ankestyrelsens erfaring er nu, at disse klageregler er ved at være  

 indkørt.
Med lov nr. 501 af 24. juni 1992 om ændring af bistandslovens regler om  

 foranstaltninger for børn og unge, herunder reglerne om tvangsmæssig  

 gennemførelse af foranstaltninger, blev klagereglerne for afgørelse om  

 forældre og anbragte børn og unges samvær ændret på afgørende vis.
Indtil den  

 1. januar 1993 var der i den dagældende § 67 i bistandsloven kun omtalt  

 afgørelser om samværsafbrydelse.
Beslutninger om samværsafbrydelse på indtil  

 3 måneder kunne træffes af det sociale udvalg og indbringes for  

 Socialministeriet.
Beslutninger, der lå ud over 3 måneder, skulle træffes af  

 det særlige børneudvalg (§ 31-udvalg) og kunne indbringes for amtsankenævnet.  

 Andre beslutninger om forældrenes samvær med deres børn, som blev truffet af  

 kommunerne, blev ka- rakteriseret som forsorgens udøvelse.
For disse  

 beslutninger var der ingen klageadgang, men afgørelserne kunne indbringes for  

 tilsynsmyndighederne, der dog ikke kunne ændre afgørelserne.
Der var fra flere sider blevet peget på, at det forhold, at forældre og  

 børns kontakt afskæres eller svækkes under en anbringelse uden for hjemmet,  

 er et lige så stort, ja ofte et større indgreb i deres indbyrdes forhold end  

 selve anbringelsen.
Der burde derfor etableres de samme  

 retssikkerhedsgarantier for forældre og børn og unge på de to områder.
I  

 overensstemmelse med et forslag fra Udvalget om de retlige rammer for indsatsen over for børn og unge i  

 betænkning nr. 1212/1990 er forbindelsen mellem forældrene og barnet eller  

 den unge derfor nu reguleret direkte i lovens § 67. Her nævnes hvilke  

 indgreb, der kræver en egentlig afgørelse.
Der er samtidig blevet fastsat nye  

 klageregler i lovens § 67a ud fra princippet om, at de mest indgribende  

 beslutninger vedrørende samvær og kontakt skal træffes af og kunne påklages  

 til de samme myndigheder, som træffer af-gørelse om den tvangsmæssige  

 anbringelse.
Gældende regler I overensstemmelse med dette træffer Børn og unge-udvalget afgørelse om  

 afbrydelse af forbindelsen mellem forældrene og barnet eller den unge -  

 uanset periodens længde - og om, at samværet skal være overvåget i en periode  

 ud over 3 måneder.
Lige- ledes skal en beslutning om, at barnets eller den unges opholdssted ikke  

 må oplyses over for forældrene, træffes af Børn og unge-udvalget.
Det er kommunalbestyrelsen, der skal fastsætte, hvor ofte forældrene må  

 have samvær med barnet eller den unge, når blot samværet finder sted en gang  

 om måneden eller derover.
Dette fremgår af bistandslovens § 67, stk. 4, 3.  

 punktum.
Samvær, der finder sted mindre end en gang om måneden, betragtes  

 således som en afbrydelse af forbindelsen.
Det er også kommunalbestyrelsen,  

 der træffer beslutning om, at samværet skal være overvåget, hvis beslutningen  

 kun gælder 3 måneder eller mindre.
Dette fremgår af 1. punktum i samme  

 paragraf.
Med hensyn til brev- og telefonkontakt for børn og unge på institution  

 gælder, at en beslutning om, at dette skal være kontrolleret, dvs. overvåget  

 - uanset periodens længde - skal træffes af Børn og unge-udvalget.
Dette  

 fremgår af bistandslovens § 14, stk. 7, som også er ny.
De afgørelser om samvær og kontakt, der er truffet af Børn og  

 unge-udvalget, kan påklages efter samme regler som udvalgets afgørelser om  

 tvangsanbringelse mv.
Det vil sige, at afgørelserne kan indbringes for Den  

 Sociale An-kestyrelse og herefter for Landsretten.
 Kommunalbestyrelsens afgørelse kan indbringes for det sociale ankenævn.  

 Kun hvis sagen er principiel eller generel, kan ankenævnets afgørelse  

 indbringes for Ankestyrelsen.
 Beslutninger, der drejer sig om den praktiske gennemførelse af samværet,  

 træffes af anbringelsesstedet.
Ankestyrelsens erfaringer om reglernes anvendelse Ankestyrelsen har mødebehandlet omkring 450 sager, hvor de nye regler i  

 bistandsloven om gennemførelse af tvangsmæssige foranstaltninger er blevet  

 anvendt.
Der har kun været ganske få sager, hvor Børn og unge-udvalget har  

 truffet afgørelse om afbrydelse af forbindelsen mellem forældrene og barnet eller den unge, dvs. hvor der er samvær mindre end en gang om  

 måneden.
Til gengæld har en stor del af sagerne, hvor afgørelsen drejer sig  

 om anbringelsen, også indeholdt afgørelse om, at samværet skal være  

 overvåget.
 Vi har ved behandlingen af sager- ne konstateret, at der har været visse  

 begyndervanskeligheder med hensyn til den gældende deling af  

 afgørelseskompetencen i samværsspørgsmål.
Formalitetsproblemer Vi har således set flere afgørelser fra Børn og unge-udvalget, hvor  

 udvalget i forbindelse med, at der er fastsat samværsovervågning, også har  

 truffet beslutning om, hvor ofte der skulle være samvær, selvom dette var  

 hyppigere end en gang om måneden.
Vi har i disse situationer meddelt, at  

 afgørelsen om samværets omfang ikke var truffet af rette myndighed, og derfor  

 var ugyldig.
Ankestyrelsen har ligeledes set en afgørelse, hvor samværet af  

 kommunalbestyrelsen var afbrudt i en måned.
Denne afgørelse burde retteligt  

 have været truffet af Børn og unge- udvalget, da samværet ifølge afgørelsen  

 fandt sted mindre end en gang om måneden.
For så vidt angår afgørelser om samværsovervågning har vi set mange  

 afgørelser, hvori det ikke er angivet, for hvilken periode beslutningen  

 gælder.
Dette er en betingelse efter § 67, stk. 3, 1. punktum.
Kompetencefordelingen mellem kommunalbestyrelsen og Børn og unge- udvalget  

 beror også på periodens længde, idet en beslutning, der vedrører en periode  

 ud over 3 måneder som tidligere nævnt skal træffes af Børn og unge-udvalget.  

 Ankestyrelsen har i en afgørelse meddelt, at en beslutning om, at samværet  

 kun måtte foregå under tilstedeværelse af en repræsentant for kommunen i en  

 periode på 3 måneder, var ugyldig.
En beslutning af dette indhold skal  

 rettelig træffes af kommunalbestyrelsen.
Samtidig gjorde vi dog opmærksom på,  

 at en evt. afgørelse om overvåget samvær i en ny periode, således at den  

 samlede periode ville overstige 3 måneder, skulle træffes af Børn og  

 unge-udvalget.
Vurdering af afgørelserne om samvær Som nævnt indeholdt en del af de sager, vi har behandlet i Ankestyrelsen,  

 også afgørelse om, at samværet kun måtte foregå under tilstedeværelse af en  

 repræsentant for kommunen, dvs. at det skulle være overvåget.
Ankestyrelsen  

 har i flere tilfælde ophævet bestemmelsen om det overvågede sam-vær, idet  

 betingelsen om, at overvågning skulle være nødvendig af hensyn til barnets  

 eller den unges sundhed eller udvikling, ikke fandtes opfyldt.
Ankestyrelsen træffer naturligvis sin afgørelse ud fra en konkret  

 vurdering af hvert enkelt tilfælde.
Ankestyrelsens udgangspunkt er  

 imidlertid, at en beslutning om overvågning er en særdeles indgribende  

 foranstaltning over for forældrene.
En overvågning føles endog meget  

 belastende for forholdet mellem forældre og børn og kan undertiden modvirke  

 formålet med anbringelsen.
I de tilfælde, hvor Ankestyrelsen har ændret Børn og unge- udvalgets  

 afgørelse har det som regel drejet sig om institutionsanbringelser, hvor  

 samværet i forvejen er i faste rammer.
Derudover har vi taget hensyn til  

 barnets alder og naturligvis forældrenes tilbøjelighed til at påvirke  

 børnene.
Det sidst kan ske f.eks. på baggrund af et misbrug eller på grund af  

 udpræget manglende forståelse for barnets behov.
 I flere af de sager, hvor Ankestyrelsen har været enig i, at det var  

 nødvendigt at træffe afgørelse om samværsovervågning, har vi fastsat en  

 kortere frist for beslutningen ud fra den betragtning, at det bør være muligt  

 at finde en anden løsning gennem et samarbejde med forældrene.
 Det kan afslutningsvis oplyses, at Ankestyrelsen sidst på året udsender  

 nogle SM'er, der ud fra afgørelser i konkrete sager illustrerer styrelsens  

 praksis i forhold til de nye tvangsfjernelsesregler.
