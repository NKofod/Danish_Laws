 Landsskatteretskendelse af 15. maj 2002 vedr. samarbejds- og  

 lejeaftale med moderselskab.
 A ApS klager for indkomståret 1999 over, at de stedlige  

 skattemyndigheder har ansat skattepligtigt tilskud fra moderselskab, B  

 ApS,  

    

  

 i form af vederlagsfri overtagelse  

 af goodwill til 866.666 kr.
Det fremgår af sagens oplysninger, at B ApS (indtil indkomståret  

 1998) har beskæftiget sig med human ressource management, executive search og  

 virksomhedsrådgivning.
Det klagende selskab, der dengang hed C ApS, blev  

 stiftet den 24. juni 1998 med det formål at fortsætte aktiviteter indenfor  

 executive  

 search (udvælgelse af kandidater til ledende stillinger indenfor  

 erhvervslivet)  

 i et selvstændigt selskab.
Det klagende selskab er 100 % ejet af B ApS, der  

 er  

 ejet med 70 % af D og 30 % af E.
Samtidig med stiftelsen af det klagende  

 selskab stiftede B ApS et andet datterselskab, F ApS (tidligere G ApS).
Det klagende selskab har ved aftale af 2. juli 1998 indgået  

 samarbejds- og lejeaftale med moderselskabet, B ApS.
Af aftalen fremgår  

 blandt  

 andet:
 Underskrevne parter H ApS under navneændring til B ApS  

 (herefter kaldet moderselskabet) og C ApS (herefter kaldet datterselskabet)  

 har  

 dags dato indgået følgende aftale:
Moderselskabet besidder i dag en betydelig know-how og  

 ekspertise indenfor HUMAN RESSOURCE MANAGEMENT og virksomhedsrådgivning,  

 ligesom selskabet har oparbejdet en væsentlig goodwill.
Selskabet har  

 udviklet  

 en betydelig kompetence indenfor lederudvælgelse.
 Datterselskabet er stiftet med henblik på at varetage det  

 særlige forretningsområde  executive search  der vedrører  

 udvælgelse af  

 kandidater til ledende stillinger indenfor erhvervslivet.
 I den forbindelse ønsker moderselskabet at stille denne  

 know-how, goodwill m.v. til rådighed for datterselskabet på lejebasis.
 På tilsvarende måde ejer moderselskabet i dag edb, database  

 m.v., der ligeledes stilles til rådighed for datterselskabet på lejebasis.
 Ad goodwill, know-how m.v.
 § 1.
Genstanden for nærværende lejeaftale er moderselskabets samtlige  

 immaterielle rettigheder, nemlig retten til navnet C ApS, der må anvendes I  

 alle sammenhænge.
Endvidere logo, kandidatportefølje, researchfunktionen og  

 hele executivesearch-konceptet.
 § 2.
 Ovennævnte immaterielle rettigheder udlejes med virkning fra 1.  

 juli 1998 til datterselskabet.
 § 3.
 Lejen er variabel og beregnes på følgende måde:
Lejen andrager 5 % af datterselskabets bruttoomsætning excl.  

 faktureret udlæg til kandidaters omkostninger.
Udlejer kan med en måneds  

 skriftlig varsel lade lejen stige til maximum 10 % af bruttoomsætningen, jf.  

 ovenfor.
 Ved bruttoomsætning forstås den samlede udfakturerede omsætning  

 uden moms, og uden fradrag af omkostninger af enhver art.
Den således udregnede bruttoomsætning opgøres månedligt hver den  

 første i måneden for den umiddelbart foregående måned.
Herefter beregnes den  

 månedlige leje til hvilken der tillægges moms, og lejen forfalder til  

 betaling  

 senest den 10. i den pågældende måned.
 Såfremt udfakturerede beløb senere må afskrives som  

 uerholdelige, udgår det afskrevne beløb i beregningsgrundlaget i den periode,  

 hvori afskrivningen foretages.
 Såfremt selskabets driftsresultat udviser underskud reduceres  

 eller bortfalder lejen tilsvarende således, at selskabets driftsresultat ikke  

 bliver negativt.
 Der henvises til vedhæftede illustrerende regneeksempel.
 § 4.
Datterselskabet har pligt til i videst muligt omfang at medvirke  

 til at imødegå eventuelle krænkelser af moderselskabets immaterielle  

 rettigheder.
Såfremt datterselskabet bliver bekendt med sådanne krænkelser,  

 eller en risiko for fremtidige krænkelser, skal datterselskabet omgående  

 underrette moderselskabet herom.
 Datterselskabet har i øvrigt pligt til at behandle alle  

 informationer, manualer, testværktøjer m.v. med fuld fortrolighed, og skal  

 forhindre enhver uautoriseret brug af dette materiale.
 § 5.
 Såfremt datterselskabet videreudvikler/forbedrer de af denne  

 aftale omfattede manualer, testværktøjer m.v., tilhører denne  

 videreudvikling/forbedring moderselskabet.
 Nærværende aftale er ikke til hinder for, at datterselskabet  

 selv udvikler andre manualer, testværktøjer m.v.
( ) § 11.
Nærværende aftale kan af hver af parterne opsiges skriftligt med  

 3 måneders varsel til den første i en måned.
En opsigelse kan gælde hele  

 aftalen eller alene goodwill/know-how-delen, eller edb-delen.
 Såfremt en af parterne misligholder aftalen, kan denne hæves med  

 omgående virkning.
§ 12 Datterselskabet er ikke berettiget til at transportere sine  

 rettigheder eller forpligtelser efter nærværende aftale, uden at der forinden  

 foreligger skriftlig accept fra moderselskabets side.
Eventuelle ændringer i nærværende aftale skal ske skriftligt for  

 at have gyldighed. I indkomståret 1998 (omfattende 1/7 1997-30/6 1998) udgjorde B  

 ApS omsætning 11,7 mio. kr.
Der er udbetalt gager og konsulenthonorarer  

 med  

 7,7 mio. kr.
De to direktører blev honoreret efter regning ved udstedelse af  

 fakturaer til selskabet for udført arbejde.
I indkomståret 1999 (1/7 1998  30/6 1999) bestod B ApS  

 hovedaktivitet stadig i human ressource management og  

 virksomhedsrådgivning.  

 Selskabets omsætning udgjorde 45.000 kr.
Der blev ikke udbetalt gager til  

 direktionen, og de to direktører har ikke udstedt fakturaer til selskabet.
 Da det klagende selskab har givet underskud i det første  

 regnskabsår, har selskabet ikke betalt leje for goodwill og knowhow.
Ved aftale af 22. august  

    

  

 1999 blev D og E enige om at afbryde samarbejdet.
Aftalen indebar, at E  

 videreførte det klagende selskab (tidligere C ApS), og at D videreførte B ApS  

 og F ApS (tidligere E ApS). I denne forbindelse overdrog B ApS goodwill og  

 driftsmidler til det klagende selskab (tidligere C ApS). Ved aftale af 22.  

 august 1999 overdrog B ApS sine anparter i det klagende selskab (tidligere C  

 ApS) til E for 1 kr.
 De stedlige skattemyndigheder har ved den påklagede ansættelse  

 forhøjet det klagende selskabs skattepligtige indkomst for det pågældende  

 indkomstår med 866.666 kr., idet dette beløb anses for et tilskud fra B ApS i  

 form af vederlagsfri overtagelse af goodwill.
Der er ved afgørelsen henvist til, at selskabet den 1. juli 1998  

 i forbindelse med stiftelsen har overtaget aktiviteter fra B ApS.
I  

 samarbejds-  

 og lejeaftalerne af 2. juli 1998 er det anført, at moderselskabet  

 besidder i  

 dag en betydelig knowhow og ekspertise indenfor human ressource management og  

 virksomhedsrådgivning, ligesom selskabet har oparbejdet en væsentlig  

 goodwill.  

 Selskabet har udviklet en betydelig kompetence indenfor  

 lederudvælgelse. Det  

 fremgår endvidere, at selskabet må anvende konceptet fra moderselskabet,  

 herunder retten til navnet C ApS samt logo, kandidatportefølje,  

 research-funktionen og hele executive search-konceptet.
Som betaling herfor  

 skal selskabet betale 5 % af selskabets bruttoomsætning for leje af goodwill  

 og  

 knowhow m.v. samt 2,5 % af bruttoomsætningen for leje af edb-udstyr, der dog  

 i  

 henhold til aftalens §§ 3 og 7 bortfalder helt eller delvis, såfremt  

 selskabets  

 driftsresultat udviser underskud, eller selskabets driftsresultat bliver  

 negativt efter en eventuel betaling for leje af goodwill m.v.
Der er videre henvist til, at selv om det måtte være aftalt  

 mellem parterne at udleje moderselskabets virksomhed til datterselskaberne,  

 kan  

 der ikke ses bort fra, at det af de indgåede samarbejds- og lejeaftaler  

 fremgår, at selskaberne i henhold til § 11 kan opsige hele aftalen eller dele  

 af aftalen.
Alene det forhold, at en del af aftalerne om henholdsvis  

 goodwill/knowhow  

 og edb-udstyr kan opsiges uafhængig af hinanden, tilsidesætter, at der er  

 tale  

 om udlejning af hele virksomheden.
Der er derfor tale om udlejning af  

 goodwill,  

 hvilket ikke kan anerkendes skattemæssigt, jf. udtalelse fra  

 Statsskattedirektoratet, Revision og Regnskab 1982.452.
Det forhold, at det klagende selskab samt F ApS (tidligere E  

 ApS) siden 1. juli 1998 for egen regning og risiko har drevet B ApS  

 virksomhed  

 videre, herunder overtaget emnekartotek, igangværende arbejder og omsætning  

 uden i øvrigt at betale herfor, medfører at B ApS efter en samlet vurdering  

 har  

 overdraget sin aktivitet til det klagende selskab og at der samtidig er sket  

 en  

 overdragelse af den til aktiviteterne knyttede goodwill.
Der er henvist til  

 Tidsskrift for Skatter og Afgifter 1987.339.
Ved handel mellem parter med interessesammenfald skal  

 handelsprisen fastsættes til, hvad uafhængige parter må antages at ville have  

 betalt for aktiviteterne (armslængde-princippet) på tidspunktet for  

 overdragelserne.
Henset til at det klagende selskab ikke har betalt vederlag  

 for goodwill og knowhow m.v., og at værdien af goodwill skal opgøres alene på  

 baggrund af forhold, som var konstaterede eller påregnelige på tidspunktet  

 for  

 overdragelsen, er der foretaget en skønsmæssig beregning af den skattemæssige  

 værdi af goodwill m.v. Årsregnskaber for tiden efter virksomhedsoverdragelsen  

 anses ikke at have betydning for værdien af den overdragne goodwill.
Der er  

 henvist til Tidsskrift for Skatter og Afgifter 1999.602. Værdien af goodwill  

 er  

 på baggrund af den vejledende beregningsregel i Told & Skat cirkulære nr.  

 10 af 28. marts 2000 ansat til 1.300.000 kr.
Der er videre henvist til, at det af selskabets årsregnskab for  

 perioden 1. juli 1998  30. juni 1999 fremgår, at det klagende selskab  

 har  

 overtaget 2/3 af omsætningen fra B ApS.
Som følge heraf er skønsmæssigt 2/3  

 af  

 1.300.000 kr. = 866.666 kr. henført som et skattepligtigt tilskud til det  

 klagende selskab, jf. statsskattelovens § 4.
 Det klagende selskabs repræsentant har overfor Landsskatteretten  

 nedlagt påstand om, at selskabets skattepligtige indkomst for det pågældende  

 indkomstår nedsættes med 866.666 kr.
 Repræsentanten har til støtte herfor anført, at der ikke er  

 foretaget en afståelse af aktiviteterne i B ApS pr. 1. juli 1998.
Det er videre anført, at det civilretligt er ubestridt, at der  

 er indgået en lejeaftale om virksomheden som helhed mellem selskaberne.  

 Lejeaftalens vilkår om betaling målt på bruttoomsætningen med en begrænsning,  

 således at datterselskabet ikke opnår et negativt driftsresultat, kan ikke  

 begrunde en tilsidesættelse af en lejeaftale og i stedet statuere  

 overdragelse  

 af virksomhed.
Som hovedregel skal skatteretten følge den civilretlige  

 kvalifikation af en retshandel.
For skattemæssigt at kunne tilsidesætte en  

 civilretligt  

 bindende aftale skal der forelægge en omgåelse af skattelovgivningen.
Den  

 civilretlige disposition skal i formen tilsige at have et andet indhold end  

 det  

 reelle indhold.
Skatteforvaltningen påstår med henvisning til kontraktens §  

 11  

 om delvis opsigelse af lejeaftalen, at der reelt er tale om et salg.
Denne  

 påstand er ikke dokumenteret med støtte i hverken lovgivning eller relevant  

 retspraksis på området.
Det er videre anført, at konsekvenserne af, at goodwill ikke kan  

 gøres til genstand for selvstændig udlejning, mest nærliggende vil være, at  

 man  

 ikke accepterede en lejekonstruktion, hvis selskabet lejede goodwill ud, uden  

 at driftsaktiviteten fulgte med.
I denne sag foretages netop udlejning af  

 hele  

 virksomheden, inklusive goodwill, driftsmidler m.v., jf. lejeaftalen.
Det  

 forhold, at lejeaftalen efterfølgende kan opsiges delvis, bevirker ikke, at  

 der  

 er tale om separat udlejning af goodwill.
Det er ubestridt, at B ApS  

 virksomhed videreføres i de to datterselskaber på lejebasis.
Det var jo netop  

 formålet med lejeaftalen.
Vedrørende Landsskatterettens afgørelse, offentliggjort i  

 Tidsskrift for Skatter og Afgifter 1987.339, er det anført, at afgørelsen  

 ikke  

 kan støtte selskabsbeskatningens antagelse om, at der er sket en afståelse af  

 virksomheden.
Der forelå netop en bortforpagtning af hele virksomheden,  

 inklusive goodwill.
Landsskatteretten tilsidesatte ikke denne lejeaftale.
Det  

 som kendelsen omhandlede var, om den goodwill, der var oparbejdet efter  

 forpagtningsaftalens indgåelse, tilhørte lejer eller ejer.
Retten nåede frem  

 til, at goodwill oparbejdet efter forpagtningsaftalens indgåelse tilhørte  

 lejer, hvorfor det aftalte vederlag ikke kunne anses for betaling af  

 goodwill.  

 Afgørelsen kan derfor snarere påberåbes til støtte for, at der kan ske  

 udlejning  

 af driftsmidler og goodwill.
Sagen har mange lighedspunkter med nærværende  

 sag.  

 Forpagtningsafgiften blev aftalt som en procentdel af omsætningen.
Afgiften  

 blev ikke betalt.
Landsskatteretten tilsidesatte ikke afgørelsen.
Derfor kan  

 afgørelsen ikke påberåbes til støtte for selskabsbeskatningens synspunkt om,  

 at  

 der er tale om en afståelse af virksomhed.
Det er videre anført, at de to aktionærer, D og E, er to  

 uafhængige parter, der efterfølgende har opnået 100 % ejerskab af hvert sit  

 datterselskab.
Det har formodningen imod sig, at D frivilligt skulle gå med  

 til  

 at give Es selskab et tilskud på 866.666 kr., mens hans eget selskab  

 kun fik  

 et tilskud på 433.333. Især når der henses til, at D på tidspunktet for  

 indgåelse af lejeaftalen ejede 70 % af B ApS, mens E ejede 30 %.
Det er videre anført, at der foreligger dokumentation for, at B  

 ApS har foretaget et salg af driftsmidler til det klagende selskab (tidligere  

 C  

 ApS) i august 1999 i forbindelse med, at parterne på grund af  

 uoverensstemmelse  

 valgte at dele selskabet.
Hvis der i realiteten var foretaget en afståelse af  

 moderselskabet i 1998, forekommer det bemærkelsesværdigt, at de samme parter  

 indgår en salgsaftale om den samme virksomhed godt et år senere.
Der er  

 således  

 en klar kontinuitet i parternes dispositioner, der godtgør, at der ikke reelt  

 har været foretaget en afståelse på det tidspunkt, hvor de indgik  

 forpagtningsaftalen.
Landsskatteretten finder  

  

 ,  

 at lejeaftalen af 2. juli 1998 ikke giver grundlag for at antage, at der i  

 realiteten forelå en afståelse af virksomheden, eller at det klagende selskab  

 i  

 øvrigt kunne disponere over virksomhedens goodwill.
Det klagende selskab var  

 ej  

 heller berettiget til godtgørelse for goodwill oparbejdet i lejeperioden.
B  

 ApS  

 må herefter anses for ejer af virksomheden, herunder den til virksomheden  

 knyttede goodwill.
Landsskatteretten finder herefter, at det klagende selskab ikke  

 har modtaget goodwill fra B ApS, og følgende ikke skal beskattet af  

 skattepligtigt tilskud.
Den påklagede forhøjelse bortfalder.
