Nr BTL 176 Betænkning over Forslag til lov om ændring af færdselsloven (Spiritus- og  

 promillekørsel, mobiltelefoner m.v.)   

 Nr L 176 1996-97, 1. samling Afgivet af Retsudvalget Afgivet: 19970515 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt og mundtligt.
 Endvidere har udvalget modtaget skriftlige og/eller mundtlige henvendelser  

 fra Køge Kommune og Motorhistorisk Samråd.
Der er af trafikministeren og af nogle mindretal stillet ændringsforslag,  

 herunder om en deling af lovforslaget.
Det øvrige udvalg har tiltrådt  

 delingen af lovforslaget.
Der henvises i øvrigt til bemærkningerne til  

 ændringsforslagene.
Herefter indstiller et mindretal (Socialdemokratiets medlemmer af  

 udvalget) det under A nævnte lovforslag til vedtagelse med det dertil  

 stillede ændringsforslag og det under B nævnte lovforslag til  

vedtagelse med de af trafikministeren under nr. 7 og 9 stillede  

 ændringsforslag.
Mindretallet vil stemme imod de under nr. 3-6 og 8 stillede  

 ændringsforslag.
Et andet mindretal (Venstres medlemmer af udvalget) indstiller det  

 under A nævnte lovforslag til vedtagelse med det dertil stillede  

 ændringsforslag og det under B nævnte lovforslag til forkastelse ved  

 3. behandling, men vil stemme for de under nr. 3, 7 og 8 stillede  

 ændringsforslag.
Skulle det under nr. 8 stillede ændringsforslag ikke blive  

 vedtaget, vil dette mindretal stemme for det under nr. 9 stillede  

 ændringsforslag.
Dette mindretal vil stemme imod det under nr. 6 stillede  

 ændringsforslag og vil stemme hverken for eller imod de under nr. 4 og 5  

 stillede ændringsforslag.
Et tredje mindretal (Det Konservative Folkepartis medlemmer af  

 udvalget) indstiller det under A nævnte lovforslag til vedtagelse med  

 det dertil stillede ændringsforslag og det under B nævnte lovforslag til  

forkastelse ved 3. behandling, men vil stemme for de under nr. 7 og 8  

 stillede ændringsforslag.
Skulle det under nr. 8 stillede ændringsforslag  

 ikke blive vedtaget, vil dette mindretal stemme for det under nr. 9 stillede  

 ændringsforslag.
Dette mindretal vil stemme imod det under nr. 6 stillede  

 ændringsforslag og vil stemme hverken for eller imod de under nr. 4 og 5  

 stillede ændringsforslag.
Et fjerde mindretal (Socialistisk Folkepartis og Enhedslistens  

 medlemmer af udvalget) indstiller det under A nævnte lovforslag til  

forkastelse ved 3. behandling og det under B nævnte lovforslag til  

vedtagelse med de under nr. 7 og 9 stillede ændringsforslag.
Dette  

 mindretal vil stemme imod de under nr. 3-6 og 8 stillede ændringsforslag.
Et femte mindretal (Det Radikale Venstres medlem af udvalget)  

 indstiller det under A nævnte lovforslag til vedtagelse med det dertil  

 stillede ændringsforslag og det under B nævnte lovforslag til  

vedtagelse med det af mindretallet under nr. 6 stillede  

 ændringsforslag og de af trafikministeren under nr. 7 og 9 stillede  

 ændringsforslag.
Dette mindretal vil stemme imod de under nr. 3-5 og 8  

 stillede ændringsforslag.
Et sjette mindretal (Fremskridtspartiets medlem af udvalget)  

 indstiller det under A nævnte lovforslag til vedtagelse med det dertil  

 stillede ændringsforslag og det under B nævnte lovforslag til  

forkastelse ved 3. behandling.
Mindretallet har dog stillet de under  

 nr. 3 og 8 nævnte ændringsforslag og vil stemme for det under nr. 7 stillede  

 ændringsforslag.
Skulle det under nr. 3 stillede ændringsforslag ikke blive  

 vedtaget, vil dette mindretal stemme for de under nr. 4 og 5 stillede  

 ændringsforslag, og skulle det under nr. 8 stillede ændringsforslag ikke  

 blive vedtaget, vil mindretallet stemme for det under nr. 9 stillede  

 ændringsforslag.
Dette mindretal vil stemme imod det under nr. 6 stillede  

 ændringsforslag.
Et syvende mindretal (Centrum-Demokraternes medlem af udvalget)  

 indstiller det under A nævnte lovforslag til vedtagelse med det dertil  

 stillede ændringsforslag og det under B nævnte lovforslag til  

vedtagelse med de af mindretallet under nr. 4 og 5 stillede  

 ændringsforslag og de af trafikministeren under nr. 7 og 9 stillede  

 ændringsforslag.
Dette mindretal vil stemme imod de under nr. 3, 6 og 8  

 stillede ændringsforslag.
Et ottende mindretal (Dansk Folkepartis medlem af udvalget)  

 indstiller det under A nævnte lovforslag til vedtagelse med det dertil  

 stillede ændringsforslag og det under B nævnte lovforslag til  

forkastelse ved 3. behandling, men vil dog stemme for de under nr. 7  

 og 8 stillede ændringsforslag.
Skulle det under nr. 8 stillede  

 ændringsforslag ikke blive vedtaget, vil dette mindretal stemme for det under  

 nr. 9 stillede ændringsforslag.
 ÆndringsforslagAf et mindretal (EL), tiltrådt af et flertal  

 (det øvrige udvalg):
a Ændringsforslag om deling af lovforslaget 1) Lovforslaget deles i  

 to lovforslag med følgende titler og indhold:
 A. »Forslag til lov om ændring af færdselsloven. (Taxi i  

 busbaner)» omfattende § 1, indledningen og nr. 1, og § 2.
 B. »Forslag til lov om ændring af færdselsloven. (Spiritus-  

 og promillekørsel, mobiltelefoner m.v.)» omfattende § 1, indledningen og  

 nr. 2-45, og § 2.
b Ændringsforslag til det under A nævnte lovforslag Til § 2 2) Paragraffen affattes således:
»§ 2 Loven træder i kraft den 1. juli 1997.« c Ændringsforslag til det under B nævnte lovforslag Til § 1Af et mindretal (FP), tiltrådt af et mindretal (V):
 3) Nr. 4-8, 22 og 42 udgår.
 Af et mindretal (CD):
 4) Nr. 5 udgår.
 5) Nr. 6 affattes således:
»6. I § 53, stk. 3, indsættes efter »0,80  

 promille«: »eller tilsvarende alkoholkoncentration i  

 udåndingsluften«.' Af et mindretal (RV):
 6) Nr. 5 og 6 udgår og i stedet indsættes som nyt  

 nummer:
 »01. § 53, stk. 3, affattes således:
» Stk. 3. For promillekørsel straffes den, som uden at være  

 skyldig i spirituskørsel, fører eller forsøger at føre et motordrevet køretøj  

 efter at have indtaget spiritus i et sådant omfang, at der kan måles  

 alkoholkoncentration i blodet eller udåndingsluften under eller efter  

 kørslen.«» Af trafikministeren, tiltrådt af udvalget:
 7) Nr. 23 affattes således:
 »23. I § 117 indsættes efter stk. 3 som nyt stykke:
»Stk. 4. Spiritus- og promillekørsel, der foregår ved  

 uberettiget brug af et motorkøretøj, en registreringspligtig knallert, en  

 traktor eller et motorredskab, jf. straffelovens § 293, stk. 1, straffes med  

 bøde, hæfte eller fængsel indtil 1 år.« Stk. 4 og 5 bliver herefter stk. 5 og 6.' Af et mindretal (FP), tiltrådt af et mindretal (V, KF og  

 DF):
8) I det under nr. 39 foreslåede § 124 k, stk. 3,  

 ændres »900 kr.« til: »450 kr.«, og »1.800 kr.«  

 ændres til: »900 kr.« Af trafikministeren, tiltrådt af et flertal (S, SF, RV, EL  

 og CD):
9) I det under nr. 39 foreslåede § 124 k, stk. 3,  

 ændres »900 kr.« til: »650 kr.«, og »1.800 kr.«  

 ændres til: »1.300 kr.« Bemærkninger Til nr. 1 og 2 Det er Enhedslistens opfattelse, at hovedparten af  

 lovforslaget har til hensigt at øge trafiksikkerheden bortset netop fra  

 forslaget om at give mulighed for, at de lokale myndigheder kan bestemme, at  

 hyrevogne må benytte de for busser særligt anlagte baner.
Denne del af  

 lovforslaget vil på ingen måde fremme trafiksikkerheden, og der bør derfor  

 efter forslagsstillernes mening være mulighed for særskilt at tage stilling  

 til dette forslag.
Til nr. 3 Efter Fremskridtspartiets opfattelse vil en nedsættelse af  

 promillegrænsen fra 0,8 til 0,5 ikke have nogen betydning i forhold til dem,  

 der alligevel kører i spirituspåvirket tilstand.
Med ændringsforslaget  

 foreslås det derfor, at den foreslåede nedsættelse udgår.
Fremskridtspartiet mener endvidere, at de apparater, der tænkes anvendt  

 til at måle alkoholkoncentrationen i udåndingsluften, er så usikre i deres  

 målinger, at det er helt urimeligt at lægge disse apparaters målinger til  

 grund for bedømmelsen af en eventuel færdselslovsovertrædelse.
Derfor  

 foreslås det også, at de punkter i lovforslaget, der indfører sådanne  

 målinger, udgår.
Til nr. 4 og 5 Centrum-Demokraternes medlem af udvalget finder ikke, at  

 der er tilstrækkeligt belæg for at antage, at den foreslåede nedsættelse af  

 promillegrænsen vil have en mærkbar effekt på trafiksikkerheden.
Det foreslås  

 derfor, at forslaget om nedsættelse af promillegrænsen tages ud af  

 lovforslaget.
 Et mindretal i Centrum-Demokraternes folketingsgruppe vil stemme for den  

 foreslåede nedsættelse af promillegrænsen.
 Til nr. 6 Udgangspunktet er, at alkoholindtagelse og førsel af et  

 motordrevet køretøj ikke hører sammen.
 Imidlertid skal forslaget om en promillegrænse på 0 ikke forstås som en  

 videnskabelig 0,0 promille, idet forslagsstillerne erkender, at f.eks. visse  

 næringsmidler og medicinrester kan være skyld i udslag, der skal accepteres.  

 Sådan som tilfældet er det i andre lande, hvor man har tilsvarende regler,  

 vil udslag på indtil 0,2 promille således ligge inden for det tilladte  

 område.
Til nr. 7 Østre Landsret har i en udtalelse over lovforslaget peget på, at  

 der er uoverenstemmelse mellem formuleringen af forslagets bestemmelse om  

 skærpet straf ved spiritus- og promillekørsel i brugsstjålet køretøj og de  

 tilhørende bemærkninger.
Landsretten henviser til, at det fremgår af  

 bemærkningerne, at der uden skærpende omstændigheder skal kunne idømmes  

 hæftestraf ved spirituskørsel i f.eks. intervallet 1,20-1,50, men som  

 lovteksten er formuleret, kan der kun idømmes hæftestraf, hvis der foreligger  

 skærpende omstændigheder.
 Da hensigten med forslaget er en generel skærpelse af straffen for  

 spiritus- og promillekørsel i brugsstjålet køretøj, også uden at der  

 foreligger skærpende omstændigheder, foreslås bestemmelsen ændret for at  

 sikre, at der kan idømmes hæfte og fængsel, selv om der ikke foreligger  

 skærpende omstændigheder.
Til nr. 8 Fremskridtspartiet finder, at den oprindelige udmelding til  

 veteranbilklubber m.fl. om prisen for de historisk korrekte  

 emaljenummerplader bør opretholdes.
Derfor foreslås prisen for disse  

 nummerplader nedsat til 450 kr. pr. stk.
 Til nr. 9 Den nuværende producent af pladerne har over for Rigspolitiet  

 foretaget en fornyet økonomisk kalkule af omkostningerne for fremstilling af  

 historisk korrekte emaljenummerplader, som bygger på fremstilling af 500 til  

 2000 plader.
Der vil herefter være mulighed for at nedsætte prisen med 250 kr. for en  

 enkelt plade og 500 kr. for et sæt i forhold til den pris, der er foreslået i  

 lovforslaget.
På baggrund heraf foreslås det at ændre forslaget, således at  

 »tillægsprisen« for en historisk korrekt nummerplade fastsættes til  

 650 kr. og for et sæt til 1300 kr.
