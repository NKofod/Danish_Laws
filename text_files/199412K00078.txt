Nr LSF 78 Forslag til Lov om ændring af ligningsloven (Forskning) Fremsat af skatteministeren (Carsten Koch) den 23. november 1994 Vedtaget ved tredjebehandling den 16. december 1994 Lov nr. 1120 af 21/12/1994 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 foretages følgende ændringer:
 1. Efter § 8 E indsættes:
»§ 8 F.
Ved opgørelsen af den skattepligtige indkomst kan  

 skattepligtige personer, der driver selvstændig erhvervsvirksomhed,  

 selskaber, som er skattepligtige efter selskabsskattelovens § 1, stk. 1, nr.  

 1-2 a og 3 a-6, samt § 2, stk. 1, litra a, og fonde, som er skattepligtige  

 efter fondsbeskatningsloven, fradrage et beløb svarende til 25 pct. af de  

 fradrags- eller afskrivningsberettigede udgifter, som afholdes til  

 aktiviteter i tilknytning til grundforskning og anvendt forskning.
Det er en  

 betingelse for ekstrafradraget, at den pågældende aktivitet efter lov om  

 godkendelse af visse forskningsaktiviteter på forhånd er godkendt af  

 forskningsministeren eller den, der bemyndiges dertil.
Det er endvidere en  

 betingelse, at den pågældende aktivitet er afholdt inden for det budget, som  

 virksomheden opstiller med henblik på at opnå godkendelse af  

 forskningsministeren eller den, der bemyndiges dertil.
Stk. 2. Ekstrafradraget efter stk. 1 berører ikke den  

 skattepligtiges adgang til fradrag for driftsomkostninger og afskrivninger  

 efter skattelovgivningens almindelige regler.
Der indrømmes ikke  

 ekstrafradrag for udgifter, for hvilke der gives ekstrafradrag efter § 8 G,  

 stk. 1 eller 2.
Stk. 3. Ekstrafradraget efter stk. 1 gives kun for udgifter til  

 aktiviteter, der er godkendt inden udgangen af 1995.« 2. I § 8 G, stk. 5, ændres »1994« til:  

 »1995«.
§ 2 Skatteministeren fastsætter ikrafttrædelsestidspunktet for loven.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 foretages følgende ændringer:
 1. Efter § 8 E indsættes:
»§ 8 F.
Ved opgørelsen af den skattepligtige indkomst kan  

 skattepligtige personer, der driver selvstændig erhvervsvirksomhed,  

 selskaber, som er skattepligtige efter selskabsskattelovens § 1, stk. 1, nr.  

 1-2a, og 3a-6, samt § 2, stk. 1, litra a, og fonde, som er skattepligtige  

 efter fondsbeskatningsloven, fradrage et beløb svarende til 25 pct. af de  

 fradrags- eller afskrivningsberettigede udgifter, som afholdes til  

 aktiviteter i tilknytning til grundforskning og anvendt forskning.
Det er en  

 betingelse for ekstrafradraget, at den pågældende aktivitet efter lov om  

 godkendelse af visse forskningsaktiviteter på forhånd er godkendt af  

 forskningsministeren eller den, der bemyndiges dertil.
Det er endvidere en  

 betingelse, at den pågældende aktivitet er afholdt inden for det budget, som  

 virksomheden opstiller med henblik på at opnå godkendelse af  

 forskningsministeren eller den, der bemyndiges dertil.
Stk. 2. Ekstrafradraget efter stk. 1 berører ikke den  

 skattepligtiges adgang til fradrag for driftsomkostninger og afskrivninger  

 efter skattelovgivningens almindelige regler.
Der indrømmes ikke  

 ekstrafradrag for udgifter, for hvilke der gives ekstrafradrag efter § 8 G,  

 stk. 1 eller 2.
 Stk. 3. Ekstrafradraget efter stk. 1 gives kun for udgifter til  

 aktiviteter, der er godkendt inden udgangen af 1995.«.
 2. I § 8 G, stk. 5, ændres: »1994« til:  

 »1995«.
§ 2 Skatteministeren fastsætter ikrafttrædelsestidspunktet for loven.
Bemærkninger til lovforslaget 1. Lovens formål og indhold Lovforslaget er et led i forliget om finansloven for 1995 mellem  

 regeringspartierne (Socialdemokratiet, Det Radikale Venstre,  

 Centrum-Demokraterne) og Venstre og Det Konservative Folkeparti.
 Lovforslaget skal ses i sammenhæng med det af forskningsministeren  

 samtidig fremsatte forslag til Lov om godkendelse af visse  

 forskningsaktiviteter.
Med henblik på at styrke virksomhedernes engagement i grundforskning og  

 anvendt forskning foreslås et ekstrafradrag på 25 pct. for udgifter til  

 sådanne aktiviteter.
Efter forslaget omfatter fradragsordningen udgifter, som  

 afholdes til aktiviteter, som på forhånd er godkendt som prioriteret  

 grundforskning eller anvendt forskning af forskningsministeren eller den, der  

 bemyndiges dertil.
Både selskaber, fonde og selvstændige erhvervsdrivende er  

 omfattet af ordningen.
Efter ligningslovens § 8 G er der en lignende ordning, hvor selskaber og  

 fonde kan opnå et ekstrafradrag på 25 pct. for udgifter, der afholdes i  

 forbindelse med deltagelse i visse internationale forsknings- og  

 teknologiprojekter.
Denne ordning omfatter udgifter, som selskaber og fonde  

 afholder i forbindelse med det fælleseuropæiske forskningsprojekt EUREKA,  

 programmer under Nordisk Industrifond, EU-programmer i henhold til  

 rammeprogrammet for aktioner inden for forskning og teknologisk udvikling  

 eller EU-programmet THERMIE.
Det er en forudsætning for ekstrafradraget, at  

 det pågældende projekt er forhåndsgodkendt af erhvervsministeren eller den,  

 der bemyndiges dertil.
Ordningen blev ved lov nr. 174 af 16. marts 1994  

 forlænget med 1 år, således at den omfatter projekter, som er godkendt inden  

 udgangen af kalenderåret 1994.
Den 1-årige forlængelse blev gennemført med henblik på at evaluere  

 ordningens effekt, således at der herefter - på et bedre grundlag - kan tages  

 stilling til ordningens eventuelle videreførelse.
Evalueringen af den  

 gældende ordning for visse internationale forskningsprojekter er endnu ikke  

 afsluttet.
På denne baggrund foreslås alene 1 års forlængelse af den gældende  

 ordning, således at den omfatter projekter, som er godkendt inden udgangen af  

 1995.
 Også den foreslåede ordning med et ekstrafradrag på 25 pct. for udgifter  

 til grundforskning og anvendt forskning foreslås tidsbegrænset til udgangen  

 af 1995.
Grundforskning er karakteriseret ved at være originalt  

 eksperimenterende eller teoretisk arbejde med det primære formål at opnå ny  

 viden og forståelse uden nogen bestemt anvendelse i sigte.
I den anden ende  

 af spektret for forskningsaktiviteter findes udviklingsarbejdet  

 baseret på systematisk arbejde for at anvende viden, som er opnået gennem  

 blandt andet forskning med det formål at frembringe nye eller forbedrede  

 produkter, processer eller tjenesteydelser.
 Midt imellem disse to yderpunkter for virksomhedernes indsats inden for  

 forskning og udvikling findes den anvendte forskning , hvor der på den  

 ene side er tale om originale undersøgelser, men på den anden side er den  

 anvendte forskning også rettet mod bestemte praktiske formål.
 Grundforskningsaktiviteter er ikke patenterbare modsat udviklingsarbejde,  

 hvor der i reglen er gode muligheder for at udtage patenter.
Ud af virksomhedernes aktiviteter til forskning og udvikling på ca. 8,2  

 mia. kr. vurderes ca. 80-90 pct. at vedrøre udviklingsarbejde.
De resterende  

 10-20 pct. går til grundforskning og anvendt forskning.
Indsatsen på de  

 offentlige forskningsinstitutioner går derimod først og fremmest til  

 grundforskning og anvendt forskning.
En række virksomheder deltager i offentlige forskningsaktiviteter, hvor  

 virksomhederne ikke får andel af den offentlige støtte, men fuldt ud  

 finansierer sine egne omkostninger ved deltagelsen.
Gennem deltagelsen  

 styrker virksomhederne deres egen vidensbasis på området.
For mange større  

 virksomheder er viden om den igangværende grundforskning og anvendt forskning  

 af betydning for deres øvrige mere produktorienterede forskningsaktiviteter.
 Den foreslåede ordning med et ekstrafradrag på 25 pct. for udgifter til  

 grundforskning og anvendt forskning vil styrke virksomhedernes interesse for  

 offentligt/privat samarbejde på dette område.
Det er en betingelse for det foreslåede ekstrafradrag, at den pågældende  

 aktivitet på forhånd er godkendt af forskningsministeren eller den, der  

 bemyndiges dertil, efter de regler, der fremgår af det samtidig fremsatte  

 forslag til Lov om godkendelse af visse forskningsaktiviteter.
Heraf fremgår  

 også beløbsgrænsen på 300 mill. kr. for det samlede aktivitetsomfang, som kan  

 omfattes af ordningen, samt de nærmere kriterier for, at en aktivitet kan  

 godkendes som prioriteret grundforskning eller anvendt forskning.
Der kan  

 være tale dels om særlige projekter med almen interesse udført i private  

 virksomheder, dels om virksomhedernes deltagelse i konkrete offentlige  

 projekter, hvor virksomheden ikke selv modtager direkte tilskudsmidler eller  

 selv har rekvireret opgaven, men hvor projektet har erhvervsmæssig interesse.  

 Endvidere fastsættes der nærmere regler om indberetning til Told- og  

 Skattestyrelsen af meddelte forhåndsgodkendelser.
I forbindelse med forhåndsgodkendelsen fra forskningsministeren eller den,  

 der bemyndiges dertil, skal der ske godkendelse af omkostningerne ved  

 deltagelsen i den pågældende aktivitet.
Det er en betingelse for  

 godkendelsen, at virksomheden ikke i øvrigt opnår offentligt tilskud til  

 aktiviteten.
Det er også en betingelse, at aktiviteten er afholdt inden for  

 det budget, som virksomheden opstiller i forbindelse med ansøgningen om at  

 opnå forhåndsgodkendelse af aktiviteten.
Der indrømmes alene 25 pct.s  

 ekstrafradrag for fradrags- og afskrivningsberettigede udgifter.
Den foreslåede ordning notificeres til EU i medfør af EF-traktatens  

 artikel 93, stk. 3, om statsstøtte.
Af hensyn til, at loven ikke kan træde i  

 kraft, før Europa-Kommissionen har godkendt ordningen, foreslås det, at  

 skatteministeren bemyndiges til at fastsætte tidspunktet for lovens  

 ikrafttræden.
 Europa-Kommissionen har i første omgang 2 måneder til at reagere på  

 notifikationen, og hvis Kommissionen ikke umiddelbart kan godkende ordningen,  

 kan der blive tale om yderligere udsættelse af lovens ikrafttræden.
2. Administrative konsekvenser Lovforslaget skønnes ikke at være forbundet med nævneværdige  

 administrative konsekvenser for told- og skattemyndighederne.
Angående de  

 administrative konsekvenser på Forskningsministeriets område henvises til  

 bemærkningerne til forskningsministerens forslag til Lov om godkendelse af  

 visse forskningsaktiviteter.
3. Provenumæssige konsekvenser Det foreslåede forhøjede skattefradrag for prioriterede aktiviteter i  

 tilknytning til grundforskning og anvendt forskning vil medføre et  

 provenutab, der under antagelse af, at ordningen udnyttes med et  

 forskningsomfang på ca. 300 mill. kr. i 1995, vil være knap 30 mill. kr. for  

 indkomståret 1995. Forlængelsen af den gældende ordning for visse  

 internationale forskningsprogrammer anslås med en del usikkerhed at medføre  

 et provenutab på ca. 30 mill. kr. for indkomståret 1995.
Det samlede provenutab for indkomståret 1995 skønnes således til ca. 60  

 mill. kr.
I det omfang de i 1995 godkendte projekter fortsætter ud over 1995,  

 vil der endvidere være et vist provenutab i senere indkomstår.
 Halvdelen af provenutabet eller ca. 30 mill. kr. vedrørende indkomståret  

 1995 forventes at fremkomme i finansåret 1995 som følge af mindre a conto  

 skattebetalinger fra selskaberne og som følge af nedsatte B-skatterater i  

 forbindelse med forskudsregistrering af selvstændige erhvervsdrivende.
 Af det samlede provenutab for indkomståret 1995 skønnes kommuneandelen at  

 udgøre ca. 10 mill. kr.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 foretages følgende ændringer:
 1. Efter § 8 E indsættes:
»§ 8 F.
Ved opgørelsen af den skattepligtige indkomst kan  

 skattepligtige personer, der driver selvstændig erhvervsvirksomhed,  

 selskaber, som er skattepligtige efter selskabsskattelovens § 1, stk. 1, nr.  

 1-2a, og 3a-6, samt § 2, stk. 1, litra a, og fonde, som er skattepligtige  

 efter fondsbeskatningsloven, fradrage et beløb svarende til 25 pct. af de  

 fradrags- eller afskrivningsberettigede udgifter, som afholdes til  

 aktiviteter i tilknytning til grundforskning og anvendt forskning.
Det er en  

 betingelse for ekstrafradraget, at den pågældende aktivitet efter lov om  

 godkendelse af visse forskningsaktiviteter på forhånd er godkendt af  

 forskningsministeren eller den, der bemyndiges dertil.
Det er endvidere en  

 betingelse, at den pågældende aktivitet er afholdt inden for det budget, som  

 virksomheden opstiller med henblik på at opnå godkendelse af  

 forskningsministeren eller den, der bemyndiges dertil.
Stk. 2. Ekstrafradraget efter stk. 1 berører ikke den  

 skattepligtiges adgang til fradrag for driftsomkostninger og afskrivninger  

 efter skattelovgivningens almindelige regler.
Der indrømmes ikke  

 ekstrafradrag for udgifter, for hvilke der gives ekstrafradrag efter § 8 G,  

 stk. 1 eller 2.
Stk. 3. Ekstrafradraget efter stk. 1 gives kun for udgifter til  

 aktiviteter, der er godkendt inden udgangen af 1995.« § 8 F. (Ophævet) 2. I § 8 G, stk. 5 , ændres: »1994« til:  

 »1995«.
§ 8 G. - - - Stk. 5. Ekstrafradraget efter stk. 2 ydes kun på grundlag af  

 udgifter, der er afholdt til projekter, der er godkendt inden udgangen af  

 1994.
