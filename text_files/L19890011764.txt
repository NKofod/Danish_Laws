Den 10. juli 1989 undertegnedes i København en overenskomst mellem Danmark og Tanzania om konsolidering af Tanzanias statsgaranterede gæld til Danmark.
Overenskomsten er i overensstemmelse med de retningslinier for restrukturering af Tanzanias gæld (Agreed Minute on the Consolidation of the Debt of the United Republic of multilaterale forhandlinger, som fandt sted i Paris den 13. december 1988.
 Overenskomsten - der er den anden moratorieoverenskomst med Tanzania -  

 dækker konsolideringsperioden 1. januar 1989 til 30. juni 1989 samt  

 forfaldne, ubetalte beløb pr. 31. december 1988. Konsolideringsprocenten er  

 aftalt til 100 for afdrag og kontraktsrenter, der hidrører fra kontrakter,  

 som er garanteret af Eksportkreditrådet og som er indgået før den 30. juni  

 1986. Efter en afdragsfri periode på 8 år vil afbetalingerne finde sted i 12  

 lige store halvårlige rater begyndende 30. september 1997 og med sidste  

 afdrag den 31. marts 2003.
I overenskomsten udgør konsolideringen ca. 22 millioner kroner.
Det var  

 første gang man fra dansk side tilbød en rentenedsættelse på 3,5 procent  

 point, som fradrages markedsrenten og som for de forfaldne beløb blev aftalt  

 til 10 procent for DKK og LIBOR (London Inter Bank Offered Rate) + 0,5 % for  

 USD.
Den koncessionelle rente er et resultat af den henstilling, som fremkom  

 på det verdensøkonomiske topmøde i Toronto i juni 1988.
