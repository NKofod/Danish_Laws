 Resumé  



  

 En kvinde klagede over at kommunen og det sociale nævn havde nedsat hendes  

 kontanthjælp fordi hun havde modtaget kontanthjælp i 6 sammenhængende  

 måneder.
 Ombudsmanden mente ikke at der var grundlag for at kritisere at  

 kvindens kontanthjælp var blevet nedsat.
 Ombudsmanden kritiserede imidlertid at kommunens meddelelse om  

 nedsættelse af kvindens kontanthjælp ikke var ledsaget af en begrundelse og  

 en  

 klagevejledning.
 Ombudsmanden mente endvidere det var meget kritisabelt at det  

 sociale nævn oprindelig havde afvist at realitetsbehandle kvindens klage over  

 kommunens afgørelse under henvisning til at klagefristen var overskredet.
 (J.nr. 2004-0677-050).
Nedsættelse af kontanthjælp.
Begrundelse og  

 klagevejledning.
Dispensation fra klagefrist Det fremgår af sagen at A fra  

 Århus Kommune modtog en meddelelse om reduktion af sin kontanthjælp.
Af  

 meddelelsen fremgik bl.a. følgende:
Udskrivningsdato  

 27.06.03 Dispositionsdato  

 01.07.03 25 forsørgelsespligt for børn  

 01.07.03  

   

 31.07.03  

 : -  

 500,00 På baggrund heraf rettede A  

 henvendelse til Århus Kommune for at få en forklaring på nedsættelsen af sin  

 kontanthjælp.
Kommunen besvarede As henvendelse ved brev af  

 3. september 2003  

 hvori  

 bl.a. følgende anføres:
 Vedr. forespørgsel om nedsættelsen  

 af hjælpen med kr. 516,00 pr. måned, så har jeg undersøgt det nærmere.  

 Lovteksten ser således ud:
  i perioder, hvor den  

 pågældende har modtaget støtte efter lov om social service til pasning af  

 handicappet barn, nærtstående med handicap eller alvorlig sygdom eller døende  

 nærtstående og efter lov om dagpenge ved sygdom eller fødsel til pasning af  

 alvorligt sygt barn   Jf. ovenstående lovtekst ses  

 I ikke at være omfattet af reglerne, hvor der ses bort fra nedsættelsen,  

 hvorfor der fortsat trækkes kr. 516,00 af kontanthjælpen hver måned. Ved brev af  

 20. september 2003  

 anmodede A Århus Kommune om at revurdere afgørelsen om nedsættelse af hendes  

 kontanthjælp.
I den forbindelse anførte A bl.a. at der efter hendes  

 opfattelse  

 ikke skulle ske nedsættelse af kontanthjælpen idet hun passede sin psykisk  

 syge  

 mand, ligesom hun havde to børn med søvn- og jalousiproblemer.
 Kommunen henviste ved brev af  

 23. september 2003  

 til det tidligere brev hvor det var oplyst at A ikke var omfattet af reglerne  

 i  

 lov om aktiv socialpolitik, § 25, stk. 10.
Den 13. oktober 2003  

 anmodede A på  

 ny Århus Kommune om at vurdere sagen.
A henviste igen til at hun passede sin  

 psykisk syge mand, og at hun havde to børn med søvn- og jalousiproblemer.  

 Århus  

 Kommune videresendte  

 den  

 16. oktober 2003  

 sagen til Det Sociale Nævn for Århus Amt.
I  

 kommunens brev anføres følgende:
 Der klages over afgørelse  

 01.07.03  

  ankefristen ses  

 at være overskredet.
Vedlagt skrivelser fra (A)  

 samt relevante breve og Journalnotater. Det sociale nævn afviste  

 den 23. oktober 2003  

 at  

 behandle sagen på grund af overskridelse af klagefristen.
I nævnets afgørelse  

 anføres bl.a. følgende:
 Det fremgår af sagen, at  

 kommunens afgørelse om nedsættelse af kontanthjælpen med 516 kr. pr. måned er  

 meddelt (A)  

 den 1. juli 2003.  

 (A) har efter det oplyste modtaget korrekt klagevejledning.
 (A)s klage ses indgået i  

 kommunen  

 den 3. september  

 2003, og klagefristen på 4 uger er således ikke overholdt.
Det fremgår af § 67 i lov om  

 retssikkerhed og administration, at klage til Det Sociale Nævn skal indgives  

 inden 4 uger efter, at klageren har fået meddelelse om afgørelsen. Ved brev af  

 30. oktober 2003  

 til det  

 sociale nævn anførte A at hun ikke havde modtaget nogen skriftlig afgørelse  

 om  

 nedsættelse af kontanthjælpen pr.  

 1. juli 2003, og at hun heller ikke havde modtaget nogen  

 klagevejledning.
 Endvidere mødte As mand op i  

 statsamtet og oplyste at han havde klaget umiddelbart efter at A havde  

 modtaget  

 kontanthjælpen for juli 2003.
 Det sociale nævn meddelte A  

 den 5. november 2003  

 at  

 nævnet havde besluttet at optage sagen til behandling idet der ikke var  

 formodning for at klagefristen var sprunget.
Det sociale nævn stadfæstede  

 den 13. november 2003  

 kommunens afgørelse.
I nævnets afgørelse anføres bl.a. følgende:
 Begrundelse.
 1. Nedsættelse af  

 kontanthjælp.
 Efter § 25, stk. 5 i  

 aktivloven skal kontanthjælpen til ægtepar, hvor en eller begge modtager  

 kontanthjælp  

 nedsættes med 516 kr. pr. person, når en af ægtefællerne har modtaget hjælpen  

 i  

 6 sammenhængende måneder.
 Nævnet finder, at Deres kontanthjælp  

 skal nedsættes med 516 pr.  

 1.  

 juli 2003.
 Nævnet har ved afgørelsen  

 lagt afgørende vægt på, at De har modtaget kontanthjælp i mere end 6 måneder.  

 De har således ikke i løbet af denne periode modtaget ydelser efter  

 serviceloven eller dagpengeloven og da der heller ikke er tale om, at De har  

 haft børnepasningsorlov, er der ikke mulighed for at dispensere fra  

 bestemmelsen.
Deres oplysninger om, at De  

 passer Deres syge mand i hjemmet, kan ikke føre til andet resultat, da De  

 ikke  

 modtager særlig støtte efter serviceloven. A anmodede ved brev af  

 10. december 2003  

 det  

 sociale nævn om at revurdere hendes sag idet hun fastholdt at hun var  

 omfattet  

 af persongruppen i aktivlovens § 25, stk. 10, nr. 2. Det sociale nævn  

 meddelte  

 ved brev af  

 16. december  

 2003  

 at nævnet fastholdt afgørelsen af  

 13. november 2003  

 med den deri  

 anførte begrundelse.
Nævnet sendte samtidig sagen til Den Sociale  

 Ankestyrelse  

 (nu Ankestyrelsen).
 Den 19. december 2003  

 afviste  

 Ankestyrelsen at behandle As sag da den ikke havde principiel eller  

 generel  

 betydning.
Foreningen X rettede på As  

 vegne igen henvendelse til Ankestyrelsen.
Foreningen X anførte bl.a. at  

 aktivlovens § 25, stk. 10, burde fortolkes udvidende i As situation.  

 Ved brev  

 af  

 15. januar 2004  

 meddelte Ankestyrelsen at det af foreningen X anførte ikke kunne føre til et  

 andet resultat, og at afgørelsen derfor blev fastholdt.
 Den 19. februar 2004  

 klagede A til mig over  

 myndighedernes afgørelser.
Jeg anmodede  

 den 10. marts 2004  

 Ankestyrelsen, det sociale nævn og kommunen om en udtalelse i anledning af  

 As  

 klage.
Jeg bad særligt kommunen om at udtale sig om hvorvidt kommunen havde  

 meddelt A afgørelsen om nedsættelse af kontanthjælp pr.  

 1. juli 2003. Hvis dette ikke var  

 tilfældet, bad jeg kommunen, nævnet og Ankestyrelsen om at forholde sig til  

 konsekvensen heraf set i relation til den afgørelse som myndighederne havde  

 truffet.
 Århus Kommune fremkom med en  

 udtalelse  

 den 20. april  

 2004. Heri anføres bl.a. følgende:
 Det kan til sagen oplyses,  

 at vi har opfattet lovændringen vedr. ægtefællereduktion således, der er tale  

 om et fuldt lovreguleret område med meget detaljerede retsregler, hvor vores  

 opgave alene har været, at foretage en konkret og praktisk udmøntning af en  

 given lovgivning.
 Undtagelsesbestemmelserne  

 (døde perioder) i LAS § 25, stk. 10 er på tilsvarende vis  

 forstået som  

 endelige og udtømmende, og der indgår således ikke noget skøn i afgørelserne.
 Dette er stadfæstet ved  

 efterfølgende behandling i Det Sociale Nævn.
 Netop pga. af lovændringens  

 meget generelle karakter er der anvendt en relativ bred informationsmetode:
1) Ved lovens ikrafttrædelse  

 pr.  

 1. jan. 2003  

 er der via udtræk fra kommunens ydelsesregister udsendt informationsskrivelse  

 til alle ydelsesmodtagere.
Kopi heraf vedlagt  alle skrivelser var  

 forsynet  

 med navn og adr.
 2) Da lovændringen først  

 havde praktisk effekt efter 6 mdr. er der senere på foråret suppleret med  

 annonceringer i den lokale presse.
 3) Endelig fremgår den  

 foretagne ægtefælle-reduktionen af den specifikation, som altid fremsendes  

 til  

 borgerne i forbindelse med at ydelser udbetales.
Det skal nævnes, at der så i  

 øvrig sker en faktuel fejl ved udbetaling i august måned, og at fejlen herfra  

 søges rette på en forkert måde.
Dette fremgår af DSN-afgørelsen, og er  

 naturligvis efterfølgende korrigeret. Af kommunens  

 informationsskrivelse fremgår bl.a. følgende:
Til kontanthjælpsmodtagere i  

 Århus Kommune Folketinget har d.  

 11.12.02  

 vedtaget nogle  

 ændringer i Lov om Aktiv Socialpolitik, som træder i kraft d.  

 1. januar 2003. Ændringerne  

 vedrører ydelserne til kontanthjælpsmodtagere.
Vi informerer her om  

 ændringerne til alle kontanthjælpsmodtagere i Århus Kommune.
Vær opmærksom  

 på,  

 at ændringerne har betydning for forskellige grupper af  

 kontanthjælpsmodtagere.  

 Derfor er det ikke sikkert at ændringerne berører netop dig.
 Nedsættelse af ydelsen for  

 ægtepar.
 En anden ændring gælder for  

 ægtepar, hvis mindst én af jer modtager kontanthjælp eller  

 introduktionsydelse  

 med voksentakst (8.172 kr. mdl.) eller med taksten for forsørgere (10.859 kr.  

 mdl.):
 Når en af jer har modtaget  

 ydelsen i 6 måneder, nedsættes den hjælp I får med 1.000 kr. pr. måned.
Da  

 reglen træder i kraft d.  

 01.01.2003,  

 vil en evt. nedsættelse tidligst kunne ske fra  

 01.07.2003.
  Samtidig med at ydelsen  

 nedsættes, ses der bort fra 28,90 kr. pr. time ved modregning af lønnen i  

 kontanthjælpen, hvis en af jer har almindeligt arbejde.
Disse regler fremgår af Lov  

 om Aktiv Socialpolitik § 25 og  

 31. Det sociale nævn anførte  

 følgende i sin udtalelse af  

 21.  

 april 2004  

 :
 Under henvisning til  

 Ankestyrelsens brev af  

 16.  

 april 2004, skal Nævnet hermed udtale, at Nævnet i afgørelsen af  

 13. november 2003  

 lagde  

 til grund, at der var truffet afgørelse  

 den 1. juli 2003. Dette skete dels på baggrund af brev  

 af  

 16. oktober 2003  

 fra Århus Kommune, samt på baggrund af samtaler med kommunens sagsbehandler  

 og  

 klageren, (A).
Det var ikke klart for Nævnet  

 hvilken afgørelse, der blev klaget over og Nævnet rettede derfor henvendelse  

 til kommunen.
Der var egentlig klaget for sent over afgørelsen af  

 1. juli 2003, men på grund  

 af klagers oplysning om, at der var rettet henvendelse til kommunen i juli  

 måned 2003, valgte Nævnet at realitetsbehandle klagen fuldt ud.
Nævnet lagde ved afgørelsen  

 vægt på, at klagers oplysninger om, at hun skulle passe sin syge mand og  

 derfor  

 måtte være omfattet af undtagelsesbestemmelsen i § 25, stk. 10, ikke kunne  

 føre  

 til et andet resultat, idet klager ikke modtog særlig støtte efter  

 serviceloven.
Der henvises i den forbindelse til klagers breve af  

 20. september 2003  

 og  

 11. november 2003.
 Ankestyrelsen henholdt sig  

 ved brev af  

 25. maj 2004  

 til Århus Kommunes svar af  

 20.  

 april 2004.
Ved brev af  

 28. juni 2004  

 kommenterede  

 A udtalelserne.
A anførte i den forbindelse navnlig at kommunen ikke meddelte  

 hende afgørelsen om nedsættelse af kontanthjælp fra  

 den 1. juli 2003  

 før hun klagede over  

 afgørelsen.
A anførte endvidere at udbetalingsmeddelelsen ikke indeholdt  

 nogen  

 specifikation af beregningen af hendes kontanthjælp.
Ombudsmandens udtalelse Afgørelsen om nedsættelse af Deres kontanthjælp er truffet efter § 25,  

 stk. 5, i den dagældende lov om aktiv socialpolitik (lovbekendtgørelse nr.  

 125 af  

 25. februar 2003  

 ) der havde følgende ordlyd:
 § 25.
Stk. 5. Ægtepar, hvor en eller begge modtager kontanthjælp efter stk. 1, nr.  

 1 eller 2, stk. 2 eller stk. 3, får den månedlige hjælp nedsat med 500 kr.  

 for hver person, når en af ægtefællerne har modtaget kontanthjælp i 6  

 sammenhængende måneder.
I det omfang nedsættelsen ikke kan ske hos den ene  

 ægtefælle, sker nedsættelsen hos den anden. Ægtepar, hvor den ene ægtefælle  

 modtager kontanthjælp og den anden starthjælp eller introduktionsydelse, jf.  

 § 26, stk. 2, og integrationslovens § 27, stk. 1, 2. pkt., omfattes ikke af  

 nedsættelsen. Beløbet satsreguleres en gang  

 årligt, jf. § 109, stk. 1, nr. 1.
 § 25 indeholder endvidere  

 nærmere regler om beregningen af kontanthjælp bl.a. i § 25, stk. 7-10.  

 Bestemmelserne havde på tidspunktet for afgørelsen følgende ordlyd:
 § 25.
 Stk. 7. Personer, der  

 modtager hjælp efter stk. 1, nr. 1 eller 2, stk. 2 eller stk. 3, og som er  

 gift  

 med en person, der modtager hjælp efter §§ 27,  

 27 a  

 og 29 eller folkepension efter lov  

 om social pension, får alene kontanthjælpen nedsat med 500 kr. efter stk. 5.
Stk. 8. 6-måneders-perioden i  

 stk. 5 beregnes fra det tidspunkt, hvorfra personen er berettiget til at  

 modtage kontanthjælp.
Perioden afbrydes, hvis begge ægtefæller i en hel måned  

 ikke har modtaget kontanthjælp. 6-måneders-perioden i stk. 6 beregnes fra det  

 tidspunkt, hvorfra personens ret til kontanthjælp ophører.
Perioden afbrydes,  

 hvis begge ægtefæller i en hel måned har modtaget kontanthjælp.
Stk. 9. Ved beregning af  

 perioder med kontanthjælp efter stk. 5-8 medregnes endvidere 1) perioder med kontanthjælp,  

 inden personen har modtaget hjælp efter stk. 1, nr. 1 eller 2, stk. 2 eller  

 stk. 3, og 2) perioder, hvor personen  

 har deltaget i aktivering m.v. efter kapitel 4, har modtaget engangshjælp  

 efter  

 §  

 25 a  

 eller har  

 modtaget kontanthjælp under forrevalidering, jf. § 47, stk. 5.
Stk. 10. Ved beregning af  

 perioder med kontanthjælp efter stk. 5-8 ses der bort fra 1) perioder, hvor der er  

 udbetalt kontanthjælp i forbindelse med graviditet, barsel eller adoption  

 efter  

 § 13, stk. 3, nr. 4, og perioder med børnepasningsorlov, 2) perioder, hvor den  

 pågældende har modtaget støtte efter lov om social service til pasning af  

 handicappet barn, nærtstående med handicap eller alvorlig sygdom eller døende  

 nærtstående og efter lov om dagpenge ved sygdom eller fødsel til pasning af  

 alvorligt sygt barn, samt 3) perioder, hvor den  

 pågældende har aftjent værnepligt. I bemærkningerne til  

 lovforslaget anføres bl.a. følgende om bestemmelsen i § 25, stk. 10:
Det foreslås, at perioder,  

 hvor en person har modtaget kontanthjælp uden pligt til at stå til rådighed i  

 forbindelse med graviditet, barsel eller adoption, børnepasningsorlov,  

 pasning  

 af handicappet barn, nærtstående med handicap eller alvorlig sygdom eller  

 døende nærtstående, pasning af alvorligt sygt barn og aftjening af  

 værnepligt,  

 ikke indgår i opgørelsen af beregningsperioderne, men er døde  

 perioder.
Perioder  

 med kontanthjælp, herunder perioder på kontanthjælp inden pågældende er  

 omfattet af bestemmelserne i § 25, stk. 1, nr. 1 eller 2, stk. 2 eller 3,  

 perioder med ydelser og løntilskud under aktivering og forrevalidering samt  

 perioder, hvor pågældende har modtaget kontanthjælp på grund af problemer ud  

 over ledighed, foreslås medregnet i de perioder, der kan medføre nedsat  

 kontanthjælp. Det er uomtvistet at De forud  

 for  

 den 1. juli 2003  

 havde modtaget kontanthjælp i mindst 6 sammenhængende måneder.
Som anført af det sociale  

 nævn i afgørelsen af  

 13.  

 november 2003  

 modtog De ikke i forbindelse med pasningen af Deres  

 børn og ægtefælle støtte efter lov om social service.
De opfyldte således  

 ikke  

 betingelserne i aktivlovens § 25, stk. 10, for perioder der kunne undtages  

 fra  

 opgørelsen af beregningsperioden.
 På den baggrund mener jeg  

 ikke at jeg kan kritisere resultatet af myndighedernes afgørelser om  

 nedsættelse af Deres kontanthjælp.
 Jeg har herefter koncentreret  

 den resterende del af min undersøgelse om myndighedernes sagsbehandling.
Afgørelsesbegrebet Forvaltningsloven gælder for  

 behandlingen af sager hvori der er eller vil blive truffet en afgørelse af en  

 forvaltningsmyndighed, jf. lovens § 2, stk. 1.
I forarbejderne til  

 forvaltningsloven er det anført at afgørelsessager sigter til sager i hvilke  

 der udfærdiges retsakter, dvs. udtalelser der går ud på at fastslå hvad der  

 er  

 eller skal være ret i et foreliggende tilfælde, jf.
Folketingstidende  

 1985-86,  

 tillæg A, sp. 115. Der er således typisk tale om beslutninger der træffes  

 ensidigt af myndighederne.
 Ved vurderingen af om en  

 beslutning er en afgørelse, må det navnlig være afgørende hvor væsentlig  

 betydning beslutningen har for den endelige fastlæggelse af partens  

 retsposition.
 Det antages at beslutninger  

 om at reducere kontanthjælp er afgørelser i forvaltningslovens forstand, jf.  

 Jon Andersen, Socialforvaltningsret (2004), s. 178. På den baggrund er det  

 min  

 opfattelse at Århus Kommunes beslutning om at nedsætte Deres kontanthjælp pr.  

 1. juli 2003  

 er en afgørelse  

 i lovens forstand.
Dette indebærer at  

 forvaltningslovens almindelige bestemmelser om bl.a. partshøring, begrundelse  

 og klagevejledning skal iagttages af myndighederne.
Jeg bemærker i den  

 forbindelse at forvaltningslovens bestemmelser er ufravigelige.
Afgørelsens meddelelse Det er et almindeligt  

 anerkendt forvaltningsretligt princip at en forvaltningsakt ikke kan have  

 retsvirkning  

 før den er kundgjort for adressaten.
Det anses for at være en væsentlig  

 mangel  

 hvis kravet om at en afgørelse skal meddeles til adressaten, ikke er  

 overholdt.  

 En sådan mangel medfører normalt afgørelsens ugyldighed.
Jeg henviser til  

 dommene i UfR 1989.442 H, UfR 1972.428 V, UfR 1953.242 H, Jørgen Steen  

 Sørensen, UfR 1990 B, s. 193 ff, Jens Garde mfl., Forvaltningsret,  

 Sagsbehandling,  

 5. udgave (2001), s. 306 ff, Karsten Loiborg mfl., Forvaltningsret, 2. udgave  

 (2002), s. 580, Bent Christensen, Forvaltningsret, Prøvelse (1994), s. 150,  

 og  

 Folketingets Ombudsmands beretning for 1998, s. 470*, og for 2000, s. 320*.
 Afgørelsen om nedsættelse af  

 kontanthjælp fremgår af en udbetalingsmeddelelse til Dem med udskrivningsdato  

 den 27. juni 2003.
 På den baggrund må jeg lægge  

 til grund at afgørelsen er blevet meddelt Dem forud for  

 den 1. juli 2003.
Begrundelse og  

 klagevejledning Som anført ovenfor er  

 myndighedernes beslutning om at nedsætte Deres kontanthjælp efter min  

 opfattelse en afgørelse i forvaltningslovens forstand.
Afgørelsen og  

 sagsbehandlingen i forbindelse hermed skal derfor opfylde de krav der følger  

 af  

 forvaltningsloven.
 Forvaltningslovens § 22, §  

 24, stk. 1 og 2, og § 25, stk. 1, har følgende ordlyd:
 § 22. En afgørelse skal, når  

 den meddeles skriftligt, være ledsaget af en begrundelse, medmindre  

 afgørelsen  

 fuldt ud giver den pågældende part medhold.
§ 24. En begrundelse for en afgørelse  

 skal indeholde en henvisning til de retsregler, i henhold til hvilke  

 afgørelsen  

 er truffet.
I det omfang, afgørelsen efter disse regler beror på et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
§ 25. Afgørelser, som kan  

 påklages til anden forvaltningsmyndighed, skal, når de meddeles skriftligt,  

 være ledsaget af en vejledning om klageadgang med angivelse af klageinstans  

 og  

 oplysning om fremgangsmåden ved indgivelse af klage, herunder om eventuel  

 tidsfrist.
Det gælder dog ikke, hvis afgørelsen fuldt ud giver den pågældende  

 part medhold. Kommunens meddelelse om  

 nedsættelse af kontanthjælp indeholdt ingen henvisning til de retsregler i  

 henhold til hvilke afgørelsen var truffet, og den indeholdt ingen angivelse  

 af  

 de hovedhensyn kommunen havde lagt vægt på ved afgørelsen.
Afgørelsen  

 indeholdt  

 endvidere ingen henvisning til de faktiske omstændigheder, og dermed  

 indeholdt  

 den ikke en redegørelse for de oplysninger vedrørende sagens faktiske  

 omstændigheder som kommunen havde tillagt væsentlig betydning ved afgørelsen.  

 Afgørelsen indeholdt således hverken en angivelse af retsgrundlaget for  

 afgørelsen eller en forklaring på reglernes anvendelse i det konkrete  

 tilfælde.  

 Jeg mener det er kritisabelt at afgørelsen ikke opfyldte begrundelseskravene  

 i  

 forvaltningslovens § 24, stk. 1 og 2.
 Jeg har gjort kommunen  

 bekendt med min opfattelse.
 Nævnet har imidlertid  

 efterfølgende truffet afgørelse under iagttagelse af begrundelsesreglerne.  

 Jeg  

 foretager mig på denne baggrund ikke mere vedrørende dette spørgsmål.
Kommunens meddelelse om  

 reduktion af Deres kontanthjælp, der blev meddelt skriftligt, kunne påklages  

 til det sociale nævn, jf. § 60, stk. 1, i retssikkerhedsloven  

 (lovbekendtgørelse nr. 72 af  

 6.  

 februar 2004  

 med senere ændring om retssikkerhed og administration  

 på det sociale område). Klagefristen var 4 uger efter at De havde fået  

 meddelelse om afgørelsen, jf. retssikkerhedslovens § 67, stk. 1. Ved min  

 gennemgang af det bilagsmateriale som jeg modtog fra Ankestyrelsen, fremgår  

 det  

 ikke at kommunens meddelelse var ledsaget af en vejledning om Deres  

 klagemulighed og om fristen for at klage til det sociale nævn.
Dette er efter  

 min opfattelse i strid med forvaltningslovens § 25, stk. 1.
 Jeg mener at det er  

 kritisabelt at afgørelsen ikke var ledsaget af en begrundelse og en  

 klagevejledning.
 Jeg har gjort kommunen  

 bekendt med min opfattelse.
Det sociale nævns afvisning  

 af at realitetsbehandle Deres klage Som anført ovenfor må jeg  

 lægge til grund at Århus Kommunes afgørelse om nedsættelse af Deres  

 kontanthjælp ikke var ledsaget af en klagevejledning.
Hvis der ikke er givet  

 klagevejledning, får det almindeligvis den konsekvens at klagefristen  

 suspenderes,  

 jf. bl.a.
Hans Gammeltoft-Hansen mfl., Forvaltningsret, 2. udgave (2002), s.  

 569, og Jens Garde mfl., Forvaltningsret, Almindelige emner, 4. udgave  

 (2004),  

 s.  

 310 f, og  

 kendelsen i UfR 2004.2893 H.
I sit brev af  

 16. oktober 2003  

 anførte  

 kommunen at ankefristen syntes at være overskredet.
Det sociale nævn afviste  

 den 23. oktober 2003  

 at  

 realitetsbehandle Deres klage idet nævnet henviste til at klagefristen var  

 overskredet.
Nævnet anførte i afgørelsen udtrykkeligt at De efter det oplyste  

 havde modtaget klagevejledning.
Ud fra gennemgangen af det  

 materiale jeg har haft til rådighed ved min behandling af sagen, står det mig  

 ikke klart hvad grundlaget for det sociale nævns oplysning om at De havde  

 modtaget klagevejledning, har været.
Det står mig heller ikke klart hvilket  

 materiale det sociale nævn har haft til rådighed ved nævnets afgørelse af  

 23. oktober 2003.
 Jeg finder det på den  

 baggrund meget kritisabelt at det sociale nævn  

 den 23. oktober 2003  

 afviste at  

 realitetsbehandle Deres klage over Århus Kommunes reduktion af Deres  

 kontanthjælp.
 Jeg har gjort nævnet bekendt  

 med min opfattelse.
 Jeg har noteret mig at det  

 sociale nævn efterfølgende valgte at realitetsbehandle Deres klage idet der  

 ikke var formodning for at klagefristen var sprunget.
Sammenfatning Formålet med  

 sagsbehandlingsreglerne, herunder reglerne om partshøring, begrundelse og  

 klagevejledning,  

 er at øge sikkerheden for at myndighederne træffer lovlige og rigtige  

 afgørelser, se i den forbindelse bl.a. forarbejderne til forvaltningsloven,  

 Folketingstidende 1985-86, tillæg A, sp. 76.
 De har i forbindelse med  

 sagens behandling ved det sociale nævn, Ankestyrelsen og ved ombudsmanden  

 haft  

 lejlighed til at fremføre de synspunkter der støtter at Deres kontanthjælp  

 ikke  

 skulle reduceres efter aktivlovens § 25, stk. 5, men at De er omfattet af  

 bestemmelsens stk. 10.
Som anført ovenfor mener jeg  

 ikke at jeg  på baggrund af det De har anført  kan kritisere  

 resultatet af  

 den afgørelse som myndighederne har truffet.
Jeg har på den baggrund ikke  

 fundet grundlag for at udtale mig om hvorvidt De forud for kommunens  

 afgørelse  

 burde have været partshørt, herunder partshørt over beregningen af perioder  

 med  

 kontanthjælp efter de meget detaljerede regler i § 25, stk. 5-10.
Jeg foretager mig herefter  

 ikke mere i sagen. NOTER: (*) FOB  

 1998, s. 470, og FOB  

 2000, s. 320.
