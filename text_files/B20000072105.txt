Bekendtgørelse om tilvirkning af vin1) I medfør af § 12, § 49, § 78, stk. 3  i lov nr. 471 af 1. juli 1998  

 om fødevarer m.m. (fødevareloven), fastsættes Definitioner og anvendelsesområde § 1. Bekendtgørelsen omfatter enhver  

 virksomhed, som tilvirker vin i kommercielt øjemed.
 § 2. Dansk vin defineres som vin fremstillet i  

 Kongeriget Danmark bortset fra Grønland og Færøerne  

 på basis af druer høstet indenfor dette geografiske  

 område.
Ansøgning og anmeldelse § 3. Virksomheder, som ønsker at anvende  

 følgende behandlingsmetoder i forbindelse med tilvirkning af vin skal  

 ansøge fødevareregionen om godkendelse hertil:
 1)	Behandling med ionbyttende harpikser.
 2)	Behandling med kaliumferrocyanid.
 3)	Behandling med calciumphytat.
 4)	Behandling med DL vinsyre.
 5)	Behandling med elektrodialyse.
 Stk. 2. Ansøgning, jf. stk. 1, skal være  

 Fødevareregionen i hænde senest 3 måneder, før  

 behandlingsmetoden påtænkes anvendt.
 Stk. 3. Fødevareregionen kan i forbindelse med  

 godkendelsen fastsætte vilkår for anvendelse af  

 behandlingsmetoderne.
 § 4. Følgende behandlinger skal anmeldes  

 til Fødevareregionen forud for påbegyndelsen:
 1)	Tilsætning med henblik på forhøjelse af  

 alkoholindholdet.
2)	Koncentrering af druemost, bordvin eller vin, der er egnet til  

 fremstilling af bordvin 3)	Delvis afsyring.
 4)	Sødning.
 Stk. 2. Anmeldelsen i henhold til stk. 1 skal være  

 Fødevareregionen i hænde senest 24 timer før behandlingen  

 påbegyndes.
Stk. 3. Virksomheden kan vælge at indgive en samlet  

 anmeldelse for flere behandlinger foretaget indenfor samme  

 produktionsår.
En sådan anmeldelse skal være  

 Fødevareregionen i hænde senest 24 timer før  

 påbegyndelsen af den første behandling.
 Straffe- og ikrafttrædelsesbestemmelser m.m.
§ 5. Med bøde straffes den, der 1)	overtræder §§ 2, 3 og 4 eller 2)	tilsidesætter vilkår fastsat i medfør af § 3,  

 stk. 3 Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed, og der ved overtrædelsen  

 er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 6. Bekendtgørelsen træder i kraft  

 den 2. august 2000.
Fødevaredirektoratet, den 21. juli  

 2000 Henrik G.
Jensen /Anja Åkerlund 1)   

  Bekendtgørelsen indeholder bestemmelser, som er nødvendige for  

 anvendelsen af Rådets forordning (EF) nr. 1493/1999 af 17. maj 1999 om  

 den fælles markedsordning for vin samt  

 gennemførelsesbestemmelser til denne forordning.
