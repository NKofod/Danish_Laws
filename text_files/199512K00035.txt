Nr LSF 35 Forslag til Lov om ændring af kildeskatteloven (Grænsegængere) Fremsat af skatteministeren (Carsten Koch) den 11. oktober 1995 Vedtaget ved tredjebehandling den 8. december 1995 Lov nr. 1095 af 20/12/1995 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, foretages  

 følgende ændringer:
 1. I § 1, stk. 2, indsættes efter »som Danmark efter  

 overenskomsten kan beskatte«: », jf. dog afsnit I A«.
 2. I § 2, stk. 2, indsættes efter »de vedrører disse  

 indtægter«: », jf. dog afsnit I A«.
 3. Efter § 5 indsættes:
»Afsnit I A Grænsegængere § 5 A.
Dette afsnit finder anvendelse på personer, som er skattepligtige  

 efter kildeskattelovens § 2 eller kulbrinteskatteloven, eller som efter en  

 indgået dobbeltbeskatningsoverenskomst er hjemmehørende i en anden stat, i  

 Grønland eller på Færøerne.
Hvis indkomst hidrørende fra personligt arbejde  

 og fra selvstændig erhvervsvirksomhed, der kan beskattes her i landet -  

 herunder efter en dobbeltbeskatningsoverenskomst - med tillæg af  

 renteudgifter og kurstab på gæld, der er fradraget i denne indkomst, i et  

 indkomstår udgør mindst 75 pct. af de efter dansk skattelovgivning opgjorte  

 samlede indtægter med fradrag af samtlige udgifter afholdt for at erhverve  

 indkomsten opgjort efter statsskattelovens § 6, litra a, kan den  

 skattepligtige vælge at blive beskattet efter §§ 5 A-D.
Tilsvarende gælder i  

 et indkomstår, hvor både den danske indkomst og den samlede indkomst er  

 negativ, hvis den skattepligtige i det seneste indkomstår med dansk positiv  

 indkomst er blevet beskattet efter dette afsnit.
 Stk. 2. Arbejdsløshedsdagpenge, strejke- og lockoutgodtgørelser  

 samt dagpenge ved sygdom og fødsel medregnes som vederlag for personligt  

 arbejde.
 Stk. 3. Pensionsudbetalinger, ventepenge og lign. som nævnt i  

 kildeskattelovens § 2, stk. 1, litra b, jf. § 43, stk. 2, litra b, c, f og g,  

 medregnes som vederlag for personligt arbejde eller fra selvstændig  

 erhvervsvirksomhed, såfremt personen i mindst 5 år ud af de seneste 10 år  

 forud for pensioneringen har opfyldt betingelserne for at blive beskattet  

 efter dette afsnit.
 Stk. 4. Er indkomståret kortere end 12 måneder, anvendes i stedet  

 kalenderåret ved bedømmelsen af, om en person er omfattet af stk. 1.
§ 5 B.
Ved opgørelsen af den skattepligtige indkomst gives fradrag  

 efter skattelovgivningens almindelige regler for skattepligtige efter § 1,  

 stk. 1, for følgende udgifter, der vedrører den skattepligtiges  

 familiemæssige og personlige forhold:
 1) Udgifter, herunder renteudgifter, vedrørende bolig i egen ejendom, i  

 det omfang de overstiger indtægter af ejendommen, herunder lejeværdi af egen  

 bolig, beregnet efter danske regler.
 2) Renteudgifter, stiftelsesprovisioner m.m. af privat karakter.
 3) Indbetalinger til pensionsordninger og A-kasse-indbetalinger, der er  

 fradragsberettigede efter pensionsbeskatningsloven.
 4) Bidrag til velgørende foreninger, jf. ligningslovens § 8 A.
 5) Underholdsbidrag, jf. ligningslovens §§ 10 og 11.
 Stk. 2. Lønmodtagere omfattet af kildeskattelovens § 48 B, § 48 C,  

 stk. 1, eller kulbrinteskattelovens § 21, stk. 2, kan endvidere fratrække  

 udgifter, der vedrører indkomsterhvervelsen.
 Stk. 3. Ligningslovens § 9 F finder ikke anvendelse.
§ 5 C.
Skattepligtige, der er omfattet af kildeskattelovens § 2  

 eller kulbrinteskatteloven, får beregnet skatten på samme måde som  

 skattepligtige omfattet af kildeskattelovens § 1.
Stk. 2. Er den skattepligtige gift, og havde ægtefællerne ved  

 udgangen af indkomståret samme bopæl, anses ægtefællen ved skatteberegningen  

 som værende fuldt skattepligtig efter kildeskattelovens § 1. Ved  

 skatteberegningen tages hensyn til ægtefællens samlede indkomst og formue  

 opgjort efter danske regler, medmindre ægtefællen selv vælger beskatning  

 efter dette afsnit.
Der overføres kun underskud mellem ægtefællerne i henhold  

 til personskattelovens § 13, stk. 2 og 4, samt virksomhedsskattelovens § 13,  

 såfremt begge ægtefæller, i det indkomstår underskuddet er opstået, vælger  

 beskatning efter dette afsnit.
Er begge ægtefæller skattepligtige efter  

 kildeskattelovens § 1, finder 1.-3. pkt. ikke anvendelse.
§ 5 D.
Den skattepligtige skal ved indgivelse af selvangivelse for  

 et indkomstår tilkendegive, om der skal foretages beskatning efter dette  

 afsnit.
Den skattepligtige kan omgøre beslutningen.
Tilkendegivelse herom  

 skal ske til den kommunale skattemyndighed inden udløbet af den i  

 skattestyrelseslovens § 3, stk. 1, nævnte frist.
Stk. 2. Ved tilkendegivelse af, at der ønskes beskatning efter  

 dette afsnit, skal der samtidig indsendes selvangivelse for en eventuel  

 ægtefælle.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra indkomståret 1992.
 Stk. 2. Anmodning om genoptagelse for indkomstårene 1992-94 skal  

 ske senest den 31. december 1997.
 Stk. 3. Ved opgørelsen af, om en pensionist i mindst 5 år ud af de  

 seneste 10 år forud for pensioneringen har opfyldt betingelsen i § 5 A, stk.  

 3, som affattet ved denne lov, medregnes også indkomstår før 1992.
Oprindeligt fremsat forslag § 1 I lov om opkrævning af indkomst- og formueskat for personer m.v.,  

 (kildeskatteloven), jf. lovbekendtgørelse nr. 519 af 22. juni 1995, foretages  

 følgende ændringer:
 1. I § 1, stk. 2, indsættes efter »som Danmark efter  

 overenskomsten kan beskatte«: », jf. dog afsnit I A«.
 2. I § 2, stk. 2, indsættes efter »de vedrører disse  

 indtægter«: », jf. dog afsnit I A«.
 3. Efter § 5 indsættes:
Afsnit I A Grænsegængere § 5A.
Dette afsnit finder anvendelse på personer, som er  

 skattepligtige efter kildeskattelovens § 2 eller kulbrinteskatteloven, eller  

 som efter en indgået dobbeltbeskatningsoverenskomst er hjemmehørende i en  

 anden stat, på Grønland eller på Færøerne.
Hvis indkomst hidrørende fra  

 personligt arbejde og fra selvstændig erhvervsvirksomhed, der kan beskattes  

 her i landet - herunder efter en dobbeltbeskatningsoverenskomst - med tillæg  

 af renteudgifter og kurstab på gæld, der er fradraget i denne indkomst, i et  

 indkomstår udgør mindst 75 pct. af de efter dansk skattelovgivning opgjorte  

 samlede indtægter med fradrag af samtlige udgifter afholdt for at erhverve  

 indkomsten opgjort efter statsskattelovens § 6, litra a, kan den  

 skattepligtige vælge at blive beskattet efter §§ 5A-D.
Tilsvarende gælder i  

 et indkomstår, hvor både den danske indkomst og den samlede indkomst er  

 negativ, hvis den skattepligtige i det seneste indkomstår med dansk positiv  

 indkomst er blevet beskattet efter dette afsnit.
 Stk. 2. Arbejdsløshedsdagpenge, strejke- og lockoutgodtgørelser  

 samt dagpenge ved sygdom og fødsel medregnes som vederlag for personligt  

 arbejde.
 Stk. 3. Pensionsudbetalinger, ventepenge o.lign. som nævnt i  

 kildeskattelovens § 2, stk. 1, litra b, jf. § 43, stk. 2, litra b, c, f og g,  

 medregnes som vederlag for personligt arbejde eller fra selvstændig  

 erhvervsvirksomhed, såfremt personen i mindst 5 år ud af de seneste 10 år  

 forud for pensioneringen har opfyldt betingelserne for at blive beskattet  

 efter dette afsnit.
 Stk. 4. Er indkomståret kortere end 12 måneder anvendes i stedet  

 kalenderåret ved bedømmelsen af om en person er omfattet af stk. 1.
§ 5B.
Ved opgørelsen af den skattepligtige indkomst gives fradrag  

 efter skattelovgivningens almindelige regler for skattepligtige efter § 1,  

 stk. 1, for følgende udgifter, der vedrører den skattepligtiges  

 familiemæssige og personlige forhold:
 1) Udgifter, herunder renteudgifter, vedrørende bolig i egen ejendom i det  

 omfang de overstiger indtægter af ejendommen, herunder lejeværdi af egen  

 bolig, beregnet efter danske regler.
 2) Renteudgifter, stiftelsesprovisioner m.m. af privat karakter.
 3) Indbetalinger til pensionsordninger og A-kasseindbetalinger, der er  

 fradragsberettigede efter pensionsbeskatningsloven.
 4) Bidrag til velgørende foreninger, jf. ligningslovens § 8 A.
 5) Underholdsbidrag, jf. ligningslovens § 10 og § 11.
 Stk. 2. Ligningslovens § 9 F finder ikke anvendelse.
§ 5C.
Skattepligtige, der er omfattet af kildeskattelovens § 2  

 eller kulbrinteskatteloven får beregnet skatten på samme måde som  

 skattepligtige omfattet af kildeskattelovens § 1.
Stk. 2. Er den skattepligtige gift, og havde ægtefællerne ved  

 udgangen af indkomståret samme bopæl, anses ægtefællen ved skatteberegningen  

 som værende fuldt skattepligtig efter kildeskattelovens § 1. Ved  

 skatteberegningen tages hensyn til ægtefællens samlede indkomst og formue  

 opgjort efter danske regler, medmindre ægtefællen selv vælger beskatning  

 efter dette afsnit.
Der overføres kun underskud mellem ægtefællerne i henhold  

 til personskattelovens § 13, stk. 2 og 4, samt virksomhedsskattelovens § 13,  

 såfremt begge ægtefæller i det indkomstår underskuddet er opstået, vælger  

 beskatning efter dette afsnit.
Er begge ægtefæller skattepligtige efter  

 kildeskattelovens § 1, finder 1.-3. pkt. ikke anvendelse.
§ 5D.
Den skattepligtige skal ved indgivelse af selvangivelse for  

 et indkomstår tilkendegive, om der skal foretages beskatning efter dette  

 afsnit.
Den skattepligtige kan omgøre beslutningen.
Tilkendegivelse herom  

 skal ske til den kommunale skattemyndighed inden udløbet af den i  

 skattestyrelseslovens § 3, stk. 4, nævnte frist.
 Stk. 2. Ved tilkendegivelse af at der ønskes beskatning efter  

 dette afsnit skal der samtidig indsendes selvangivelse for en eventuel  

 ægtefælle.
§ 2 § 1. Loven træder i kraft dagen efter bekendtgørelsen i lovtidende  

 og har virkning fra indkomståret 1992.
 Stk. 2. Anmodning om genoptagelse for indkomstårene 1992-1994 skal  

 ske senest den 31. december 1997.
 Stk. 3. Ved opgørelsen af om en pensionist i mindst 5 år ud af de  

 seneste 10 år forud for pensioneringen har opfyldt betingelsen i § 5A, stk.  

 3, som affattet ved denne lov, medregnes også indkomstår før 1992.
Bemærkninger til lovforslaget Almindelige bemærkninger 1. Formål Formålet med lovforslaget er at give lønmodtagere og selvstændige med  

 bopæl i udlandet, der oppebærer hovedparten af deres samlede indkomst i  

 Danmark samme adgang til fradrag for udgifter vedrørende personlige og  

 familiemæssige forhold som fuldt skattepligtige personer med bopæl her i  

 landet.
Tilsvarende tilvejebringes en ligestilling for så vidt angår  

 skatteberegningen.
 Gruppen omfatter dels personer, som ikke er fuldt skattepligtige til  

 Danmark efter kildeskatteloven § 1 (i det følgende »begrænset  

 skattepligtige«) og dels personer, som er fuldt skattepligtige både her  

 til landet og en anden stat med, hvem Danmark har indgået en  

 dobbeltbeskatningsaftale, hvorefter personen anses for hjemmehørende i den  

 anden stat (i det følgende »dobbeltdomicilerede«).
Efter de gældende regler har disse personer kun fradrag for udgifter, der  

 vedrører den danske indkomsterhvervelse, og ikke for private renteudgifter,  

 A-kasse bidrag, pensionsindbetalinger, underholdsbidrag m.m.
Ved  

 skatteberegningen tages ikke hensyn til deres familiemæssige forhold, og der  

 vil eksempelvis ikke kunne overføres uudnyttet personfradrag fra en eventuel  

 udenlandsk ægtefælle.
 Ligningsmæssige fradrag samt lempelse for familiemæssige forhold ved  

 skatteberegningen vil normalt i stedet blive givet og udnyttet i bopælsstaten  

 efter dette lands regler herom.
 Oppebæres hovedparten af globalindkomsten fra Danmark, vil sådanne fradrag  

 og lempelser imidlertid (heller) ikke kunne udnyttes i bopælsstaten.
 Det samlede resultat for skatteyderen bliver derfor, at der hverken opnås  

 fradrag m.m. i Danmark eller i bopælsstaten.
 EF-domstolen har i to præjudicielle sager fastslået, at medlemsstaterne i  

 sådanne tilfælde ved indkomstopgørelsen er forpligtet til at give  

 ligningsmæssige fradrag i samme omfang som til fuldt skattepligtige, samt ved  

 skatteberegningen at tillade diverse familiemæssige lempelser som fuldt  

 skattepligtige har adgang til.
2. Roland Schumacker-sagen EF-domstolen afsagde den 14. februar 1995 (sag C-279/93) dom i en  

 præjudiciel tysk sag, hvor en i Belgien bosiddende belgisk statsborger som  

 begrænset skattepligtig arbejdede i Tyskland.
Roland Schumacker, der var gift  

 med en ligeledes i Belgien bosat belgisk statsborger, oppebar næsten hele  

 familiens indkomst fra lønarbejde i Tyskland.
Tyskland havde efter  

 dobbeltbeskatningsoverenskomsten beskatningsretten til lønindkomsten.
Efter de tyske regler blev begrænset skattepligtige lønmodtagere ved  

 skatteberegningen automatisk beskattet som enlige uden mulighed for at blive  

 omfattet af de fordelagtige tyske ægtefællesambeskatningsregler (splitting).  

 Splitting havde i givet fald medført en lavere skat af lønnen, da Schumackers  

 hustru stort set ikke havde nogen indkomst.
Endvidere var begrænset  

 skattepligtige afskåret fra at oppebære fradrag vedrørende familiemæssige og  

 personlige forhold (ligningsmæssige fradrag), der ikke vedrørte den tyske  

 indkomsterhvervelse.
Begrænset skattepligtige var også afskåret fra at  

 modregne underskud fra en indkomstkategori i overskud fra en anden  

 indkomstkategori.
Endelig var begrænset skattepligtige i relation til  

 mulighederne for at få tilbagebetalt overskydende skat, ringere stillet end  

 fuldt skattepligtige.
 En tysk domstol forelagde EF-domstolen 4 præjudicielle spørgsmål  

 vedrørende de tyske reglers forenelighed med TEU artikel 48, hvorefter en  

 medlemsstat ikke må diskriminere andre medlemsstaters statsborgere, når disse  

 benytter deres ret efter artikel 48 til at arbejde i en anden medlemsstat.
I dommen fastslog EF-domstolen, at en medlemsstat som hovedregel  

 godt må nægte en begrænset skattepligtig lønmodtager ret til fradrag og  

 lempelser, som fuldt skattepligtige har adgang til.
Fuldt og begrænset  

 skattepligtige lønmodtagere er normalt ikke i en sammenlignelig situation,  

 hvorfor der ikke kan være tale om diskrimination.
Begrænset skattepligtige  

 vil sædvanligvis kun oppebære en (mindre) del af globalindkomsten, der samles  

 i bopælsstaten.
I bopælsstaten vil der så være adgang til udnyttelse af  

 diverse ligningsmæssige fradrag og ægtefællelempelser ved skatteberegningen.
 Domstolen gjorde dog en undtagelse i de tilfælde, hvor den  

 begrænset skattepligtige lønmodtager oppebærer hele eller næsten hele sin  

 indkomst i form af løn i en anden stat end bopælsstaten og derfor ikke  

 i bopælsstaten har mulighed for at udnytte denne stats fradrag og lempelser.  

 Hvor disse betingelser er opfyldt, er arbejdsstaten forpligtet til at  

 indrømme adgang til fradrag og lempelser i samme omfang, som til fuldt  

 skattepligtige personer.
3. Wielockx-sagen I forlængelse af Roland Schumacker-sagen afsagde EF-domstolen den 11.  

 august 1995 dom i en præjudiciel hollandsk sag (sag C-80/94) vedrørende en i  

 Belgien bosat belgisk statsborger, der virkede som selvstændig fysioterapeut  

 i Holland, og derfra oppebar hele sin indtægt.
 Holland, der havde beskatningsretten til indkomsten, nægtede Wielockx  

 adgang til fradrag for henlæggelser til en selvpension- eringsreserve, fordi  

 han ikke havde bopæl i Holland.
 EF-domstolen fastslog med en tilsvarende argumentation som i  

 Schumacker-sagen, at dette var i strid med TEU-artikel 52, om den frie  

 etableringsret.
 Domstolen bemærkede endvidere i den forbindelse, at Holland ikke kunne  

 nægte fradrag med henvisning til, at Holland efter den hollandsk-belgisk  

 dobbeltbeskatningsaftale ikke kunne indkomstbeskatte udbetalingerne.
4. EU-Kommissionens henstilling om begrænset skattepligtige Forud for afsigelsen af dommene udstedte EU-Kommissionen den 21. december  

 1993 en henstilling, om den skattemæssige behandling af visse begrænset  

 skattepligtige, hvori det fremgår at begrænset skattepligtige lønmodtagere  

 m.m., der oppebærer mere end 75 pct. af deres samlede indkomst fra et andet  

 land end bopælsstaten, bør have samme adgang til ligningsmæssige fradrag m.m.  

 som fuldt skattepligtige.
5. Sagens betydning for Danmark Selvom de 2 sager ikke involverede de danske regler for beskatning af  

 begrænset skattepligtige der udfører personligt arbejde, og selvstændige, er  

 Danmark alligevel EU-retligt forpligtet til at følge de retningslinier for  

 overholdelse af EU-retten, som fastlægges i dommene.
Da de danske regler om  

 beskatning af begrænset skattepligtige, der udfører personligt arbejde, på en  

 lang række punkter er udformet efter samme principper som de tyske, må de  

 danske regler derfor justeres.
Dette gælder også for så vidt angår reglerne  

 for beskatning af begrænset skattepligtige selvstændige erhvervsdrivende.
 Tilsvarende gælder reglerne for beskatning af dobbeltdomicilerede  

 personer.
 6. Gældende regler for beskatning af ikke-hjemmehørende lønmodtagere  

 og selvstændige erhvervsdrivende m.m.
 Personer omfattet af den fulde skattepligt beskattes af deres  

 samlede indkomst uanset indkomstens art og uanset hvorfra i verden den  

 hidrører (globalindkomstbeskatning). Til gengæld har de så adgang til  

 samtlige fradrag og lempelser.
 Begrænset skattepligtige , herunder lønmodtagere og selvstændige,  

 beskattes efter andre principper, idet de pågældende - afhængigt af dels  

 hvilken type erhvervsmæssig aktivitet der er tale om og dels de personlige  

 forhold - kan være såvel gunstigere som ringere stillet set i forhold til  

 fuldt skattepligtige.
Den begrænsede skattepligt omfatter kun visse typer af indkomst  

 listet op i kildeskattelovens § 2 ; 1) Løn, og 2) Indkomst fra selvstændig erhvervsvirksomhed; samt; 3) Indkomst, der henregnes til A-indkomst (fx bestyrelseshonorar,  

 pensioner og ventepenge fra tidligere tjenesteforhold, folkepension,  

 invalidepension og andre sociale ydelser, dagpenge, strejke- og  

 lockoutgodtgørelse, indkomst fra arbejdsudleje m.m.), 4) Indkomst fra fast ejendom, herunder kapitalgevinster, samt 5) Udbytter og royalties.
 Den begrænsede skattepligt omfatter ikke aktieavancer og kursgevinster, og  

 kun renter i ganske særlige situationer.
 Den begrænsede skattepligt omfatter i henhold til kulbrinteskatteloven  

 endvidere lønindkomst samt indkomst fra selvstændig erhvervsmæssig  

 virksomhed, oppebåret i forbindelse med bl.a. forundersøgelse, efterforskning  

 og udvinding af kulbrinter.
 Ved opgørelsen af den skattepligtige indkomst, som nævnt under 1-4, gives  

 der kun fradrag for udgifter, som vedrører de skattepligtige  

 indtægter, jf. kildeskatteloven 2, stk. 2.
For lønmodtagere er der typisk tale om befordringsfradrag og fradrag for  

 kontingenter til en dansk fagforening.
Der er derimod ikke adgang til  

 A-kassefradrag, rentefradrag, fradrag for indbetalinger til private  

 pensionsordninger, underholdsbidrag m.m.
Gifte personer, som er begrænset  

 skattepligtig af lønindtægt her fra landet, får dog et særligt fradrag  

 (grænsegængerfradraget), som fuldt skattepligtige ikke har adgang til.  

 Grænsegængerfradraget svarer stort set til et ekstra personfradrag og gives  

 uafhængig af, om ægtefællen har udenlandsk indkomst eller ej.
 Selvstændige får fradrag for erhvervsmæssige udgifter.
 Selve skatteberegningen sker efter næsten samme regler som for  

 fuldt skattepligtige uden ægtefælle.
 Da de pågældende personer ikke er hjemmehørende i en dansk kommune,  

 beregnes kommuneskatten dog efter gennemsnittet af de kommunale og  

 amtskommunale udskrivningsprocenter.
En række begrænset skattepligtige lønmodtagere; 1) Sømænd der arbejder på danske skibe, 2) Lønmodtagere der beskattes efter kulbrinteskatteloven, og 3) Personer som er udlejet til udførelse af arbejde her i landet  

 (arbejdsudleje), er endvidere undergivet en særskilt 30 pct. bruttobeskatning.
Til gengæld  

 for den lave skattesats er der slet ikke adgang til fradrag, heller ikke for  

 udgifter, der vedrører indkomsterhvervelsen.
 Også indkomst i form af udbytter, royalties (og i særlige tilfælde renter)  

 undergives en endelig og særskilt 30 pct. beskatning af bruttobeløbet.
 Disse særskilte bruttobeskattede indkomster indgår ikke ved den  

 almindelige indkomstopgørelse og skatteberegning.
 Endvidere vil indkomst, som ikke er omfattet af den begrænsede  

 skattepligt, eller som Danmark efter en indgået  

 dobbeltbeskatningsoverenskomst er afskåret fra at beskatte, ikke indgå ved  

 skatteberegningen.
Begrænset skattepligtige personer får personfradrag, hvis de modtager  

 indtægt i form af løn, pension efter tidligere tjenesteforhold, social  

 pension, arbejdsløshedsdagpenge, eller pension, som er skattepligtig efter  

 pensionsbeskatningsloven.
Derimod gives der ikke personfradrag ved  

 beskatningen af overskud fra selvstændig erhvervsvirksomhed eller fast  

 ejendom.
Har en begrænset skattepligtig person dels indtægter, der berettiger  

 til personfradrag og dels andre indtægter, gives der fuldt personfradrag i de  

 samlede indtægter.
 Hvis en begrænset skattepligtig person er gift, kan der, jf.  

 kildeskatteloven § 4, ikke ske overførsel af uudnyttet personfradrag eller  

 bundbeløb ved beregningen af de statslige indkomstskatter udover bundskatten.  

 Gifte begrænset skattepligtige lønmodtagere personer får dog modsat fuldt  

 skattepligtige, som nævnt ovenfor, et særligt fradrag  

 (grænsegængerfradraget). Ved beregning af topskatten behandles ægtefællerne  

 separat.
 En gift, begrænset skattepligtig person har heller ikke, jf.  

 kildeskattelovens § 4, mulighed for at overføre et eventuelt underskud fra  

 ægtefællen.
 Der er imellem de forskellige indkomsttyper, som er undergivet  

 nettobeskatning, fri adgang til at modregne underskud i andet overskud.
 Begrænset skattepligtige lignes i Danmark på samme måde som fuldt  

 skattepligtige, og der er samme adgang til at få for meget betalt skat  

 tilbage.
Dobbeltdomicilerede personer er efter interne regler  

skattepligtige af globalindkomsten.
I praksis vil  

 dobbeltbeskatningsaftalen imidlertid beskære Danmarks beskatningsret til  

 visse typer af indkomst fra Danmark.
Typisk indkomst fra lønarbejde udført i  

 Danmark, selvstændig erhvervsvirksomhed gennem et fast driftssted i Danmark,  

 visse pensioner m.m.
Før 1995 havde de pågældende ved indkomstopgørelsen adgang til samtlige  

fradrag.
Fra og med indkomståret 1995 er reglerne imidlertid ændret  

 således, at der kun er adgang til fradrag knyttet til indkomst, som Danmark  

 kan beskatte efter den pågældende dobbeltbeskatningsoverenskomst, jf.  

 kildeskattelovens § 1, stk. 2. Fra 1995 er dobbeltdomicilerede personer i  

 fradragsmæssig henseende således ligestillet med begrænset skattepligtige.
 For så vidt angår lempelser ved skatteberegningen er  

 dobbeltdomicilerede personer ligestillet med almindeligt fuldt  

 skattepligtige.
Hvis en person med bopæl i udlandet har formue i form af fast ejendom  

 eller aktiver i en selvstændig erhvervsvirksomhed her i landet, er han også  

formueskattepligtig.
Ved formuebeskatningen får en begrænset  

 skattepligtig person samme bundbeløb som fuldt skattepligtige, uanset om den  

 begrænset skattepligtige har formue i udlandet, som ikke indgår i dansk  

 formuebeskatning.
Dog kan der ikke ske overførsel af uudnyttet bundfradrag  

 fra ægtefællen.
Dobbeltdomicilerede personer behandles i relation til  

 formueskattepligten som almindeligt fuldt skattepligtige.
7. Forslagets hovedindhold Det ovenfor nævnte system for beskatning af ikke-hjemmehørende  

 skattepligtige bevares.
 Lovforslaget indebærer imidlertid, at visse ikke-hjemmehørende  

indkomstskattepligtige - som et alternativ - ved  

 indkomstopgørelsen kan vælge på tilsvarende måde som fuldt  

 skattepligtige, at få adgang til fradrag for udgifter, der vedrører  

 personlige og familiemæssige forhold (ligningsmæssige fradrag), og ved  

 skatteberegningen at blive stillet som en fuldt skattepligtig.
Den omfattede personkreds er personer, som i et indkomstår  

 oppebærer mindst 75 pct. af deres globalindkomst fra Danmark, i form af  

 vederlag for personligt arbejde eller overskud fra udøvelse af selvstændig  

 erhvervsvirksomhed.
Dette gælder også, når de nævnte personer går på pension,  

 hvis de i mindst 5 år ud af de seneste 10 år forud for pensioneringen  

 opfyldte denne betingelse.
Såvel udenlandske statsborgere, herunder ikke-EU statsborgere, som danske  

 statsborgere er omfattet af forslaget, selvom Danmark ikke er EU-retligt  

 forpligtet hertil i alle situationer.
Dermed sikres en ligestilling af alle  

 ikke-hjemmehørende personer uden hensyn til statsborgerskab.
 De fradrag der gives adgang til er renteudgifter m.m. i forbindelse  

 med skatteyderens private bolig, øvrige private renteudgifter, indbetalinger  

 til pensionsordninger og A-kasse, underholdsbidrag samt bidrag til velgørende  

 foreninger.
 Begrænset skattepligtige personer vil endvidere ved  

skatteberegningen blive stillet som fuldt skattepligtige.
Dette indebærer bl.a., at der for gifte personer vil være adgang til  

 overførsel af uudnyttet person- og bundfradrag og til overførsel af underskud  

 mellem ægtefæller, samt at topskatten beregnes under hensyn til begge  

 ægtefællers indkomst.
I forbindelse hermed skal der for en gift skattepligtig  

 person, i lighed med fuldt skattepligtige, tages højde for ægtefællens  

 faktiske indkomst, herunder også indkomst oppebåret i udlandet.
Ligestillingen ved skatteberegningen medfører endelig, at der ikke kan  

 oppebæres grænsegængerfradrag, der som nævnt har karakter af at være et  

 ekstra personfradrag.
Tilsvarende vil adgangen til bruttobeskatning for visse  

 lønmodtagergrupper bortfalde.
 For så vidt angår formueskatten, indføres der endelig mulighed for  

 overførsel af uudnyttede bundfradrag, fra en eventuel samlevende ægtefælle.
7. Ikrafttræden Loven har generel virkning fra og med indkomståret 1992.
 For indkomstårene 1992, 1993 og 1994 skal anmodning om genoptagelse af  

 ansættelsen senest ske 31. december 1997.
Den normale virkning af, at Skatteministeriet taber en principiel sag ved  

 domstolene eller ved landsskatteretten, er at der er adgang til 3 års  

 genoptagelse.
Med henblik på at sikre ligestilling mellem nationale domstole  

 og EF-domstolen foreslås det, at loven får virkning fra indkomståret 1992,  

 svarende til genoptagelse med 3 års tilbagevirkende kraft.
Provenumæssige konsekvenser I praksis vil forslaget primært få virkning for en stor del af de godt  

 1000 tyske grænsegængere, der bor i Tyskland og arbejder i Danmark - og  

 forslaget skønnes at indebære et årligt provenutab i størrelsesordenen 10  

 mill. kr.
Heraf vedrører ca. 7 mill. kr. primærkommunerne.
 I finansåret 1996 skønnes det samlede provenutab på kildeskatteprovenuet  

 at andrage ca. 40 mill. kr., hvoraf de 30 mill. kr vedrører indkomstårene  

 1992, 1993 og 1994. På et ændringsforslag til finansloven vil der blive  

 indføjet en bemærkning herom.
Administrative bemærkninger Forslaget må i et vist omfang forventes at indebære forøgede  

 administrative omkostninger for kommuner beliggende ved den dansktyske grænse  

 som følge af beregningen af, om 75 pct. af globalindkomsten er oppebåret i  

 Danmark, samt det forhold at der ved skatteberegningen eventuelt skal tages  

 højde for den i udlandet bosatte ægtefælles faktiske indkomst.
 Forslaget skønnes at ville medføre engangsudgifter for ToldaSkat på 0,3  

 mill. kr. i 1995 og 3,7 mill. kr. i 1996, til edb.
 Endvidere skønnes forslaget at ville medføre årlige driftsudgifter for  

 ToldaSkat på 0,25 mill. kr. til edb.
Erhvervsøkonomiske konsekvenser Forslaget har ingen nævneværdige erhvervsøkonomiske konsekvenser.
Forholdet til EU-retten Der henvises til de indledende bemærkninger.
Specielle bemærkninger § 1 Nr. 1 Ændringen er en konsekvensrettelse af nr. 3.
Nr. 2 Ændringen er en konsekvensrettelse af nr. 3.
Nr. 3 § 5A Af stk. 1, 1. og 2. pkt. følger, at begrænset skattepligtige og  

 dobbeltdomicilerede personer, som i et indkomstår oppebærer indkomst fra  

 Danmark, fra personligt arbejde eller i form af indtægt fra selvstændig  

 erhvervsvirksomhed, ved opgørelsen af den skattepligtige indkomst kan vælge  

 at få adgang til fradrag for udgifter, der vedrører familiemæssige og  

 personlige forhold (ligningsmæssige fradrag), samt ved skatteberegningen at  

 blive stillet som en tilsvarende fuldt skattepligtig efter kildeskattelovens  

 § 1, stk. 1.
 Det er dog, jf. stk. 1, 2. pkt., en betingelse, at  

 indkomsten fra det personlige arbejde m.m - der kan beskattes her i landet (i  

 det følgende kvalificerende indkomst) - udgør mindst 75 pct. af skatteyderens  

 samlede indkomst.
I den kvalificerende indkomst medregnes som nævnt indkomst fra  

 personligt arbejde og selvstændig erhvervsvirksomhed.
Efter stk. 2,  

 medregnes arbejdsløsheddagpenge, strejke- og lockoutgodtgørelser samt  

 dagpenge ved sygdom og fødsel som indkomst fra personligt arbejde.
 Kun indkomst, der er skattepligtigt efter de danske skattepligtsregler, og  

 som Danmark efter en eventuel indgået dobbeltbeskatningsoverenskomst kan  

 beskatte, indgår i den kvalificerende indkomst.
 For begrænset skattepligtige, der udfører personligt arbejde afgrænses den  

 kvalificerende indkomst således efter de gældende regler af kildeskattelovens  

 § 2, stk. 1, litra a, b, (jf. kildeskattelovens § 43, stk. 2, litra a, d, g,  

 og i), c, og j, og kulbrinteskattelovens § 21, stk. 2.
 For selvstændige er det en betingelse, at indkomsten er omfattet af  

 kildeskattelovens § 2, stk. 1, litra d, hvorefter den begrænsede skattepligt  

 kun omfatter indkomst oppebåret gennem et i Danmark beliggende fast  

 driftssted eller fast sted, eller at den er omfattet af kulbrinteskatteloven.  

 Såvel mere traditionel erhvervsvirksomhed (industri, handel m.m.) som  

 liberale erhverv (tandlæge, revisor m.m.) er omfattet.
 Også indkomst hidrørende fra fast ejendom, jf. kildeskattelovens § 2, stk.  

 1, litra e, vil kunne være indkomst fra selvstændig erhvervsvirksomhed.
For dobbeltdomicilerede personer indgår i princippet al indkomst fra  

 personligt arbejde samt enhver indkomst fra selvstændig erhvervsvirksomhed,  

 som beskattes i Danmark efter skattelovgivningens almindelige regler herom.
I  

 praksis vil den kvalificerende indkomst for dobbeltdomicilerede imidlertid,  

 på grund af den pågældende dobbeltbeskatningsaftale, udgøre samme typer af  

 indkomst, som indgår i begrænset skattepligtiges kvalificerende indkomst.  

 Eksempelvis vil Danmark kun kunne beskatte indkomst fra selvstændig  

 erhvervsvirksomhed, såfremt virksomheden udøves gennem et fast driftssted  

 eller et fast sted, beliggende her i landet.
 Den kvalificerende indkomst kan bestå af en kombination af kvalificerende  

 komponenter, og eventuel bruttobeskattet lønindkomst samt lønindkomst  

 omfattet af reglerne om DIS-ansatte, indgår i den kvalificerende indkomst.  

 Endvidere vil en person eksempelvis i den ene halvdel af indkomståret kunne  

 have status som begrænset skattepligtig og i den anden halvdel status som  

 dobbeltdomicileret.
Indkomst i form af pension, ventepenge o.lign. vil i visse tilfælde, jf.  

stk. 3, kunne indgå i den kvalificerende indkomst.
Dette er tilfældet,  

 såfremt den pågældende i mindst 5 år ud af de seneste 10 år før  

 pensioneringen, som erhvervsaktiv er blevet beskattet efter dette afsnit.  

 Omfattet vil for så vidt angår begrænset skattepligtige være pensioner og  

 ventepenge, der har status som A-indkomst:
- Pensioner, ventepenge og lignende skattepligtige ydelser, når disse har  

 sammenhæng med et tidligere tjenesteforhold, jf. kildeskatteloven § 43, stk.  

 2, litra b, - Folke- og invalidepension, men ikke andre skattepligtige sociale ydelser  

 eller stipendier, der udbetales i henhold til lov om Statens  

 Uddannelsesydelse, jf. kildeskatteloven § 43, stk. 2, litra c, - Udbetalinger som nævnt i § 20 stk. 1-2, § 46, stk. 1, og § 50 stk. 3. i  

 lov om beskatningen af pensionsudbetalinger m.v., jf. kildeskatteloven § 43,  

 stk. 2, litra f.
 Derimod er eksempelvis udbetalinger fra kapitalforsikringer, som pålægges  

 kapitalafgift, eller fra ordninger, der hverken ind- komstbeskattes eller er  

 pålagt kapitalafgift, ikke omfattet.
 Det anførte gælder også for dobbeltdomicilerede personer, der oppebærer  

 tilsvarende pensioner, ventepenge o.lign.
 Den kvalificerende indkomst opgøres nærmere som den skattepligtige  

 indkomst fra personligt arbejde og selvstændig erhvervsvirksomhed med tillæg  

 af renteudgifter og kurstab (finansieringsudgifter), der eventuelt er  

 fradraget i denne indtægt.
 Underskud fra tidligere indkomstår fragår ikke i den kvalificerende  

 indkomst.
 I globalindkomsten indgår som udgangspunkt al indkomst, d.v.s. både  

 indkomst oppebåret i Danmark (såvel kvalificerende som anden indkomst) samt  

 indkomst oppebåret i udlandet, og indkomsten opgøres efter danske regler.
Globalindkomsten opgøres altså som om, der var tale om en almindelig fuldt  

 skattepligtig person.
Der opgøres dog kun en type indkomst - den  

 skattepligtige almindelige indkomst - og det er således uden betydning, om  

 der er tale om indkomst, som, hvis den skulle beskattes i Danmark, havde  

 status som aktieindkomst, eller som er undergivet særlig indkomstskat.
Globalindkomsten opgøres nærmere som den kvalificerende indkomst, plus  

 øvrige indtægter med fradrag af driftsomkostninger, jf. statsskattelovens §  

 6, stk. 1, litra a.
Renteudgifter, jf. statsskattelovens § 6, stk. 1, litra  

 e, og kurstab (finansieringsudgifter) fragår ikke i de øvrige indtægter.  

 Tilsvarende gælder fradrag, der ikke knytter sig til en indkomst  

 (ligningsmæssige fradrag).
 Underskud fra tidligere indkomstår fragår ikke i globalindkomsten.
 Indkomst fra udlandet, som indgår i globalindkomsten, omregnes efter de  

 almindelige regler til danske kroner til kursen på erhvervelsestidspunktet.
 Ikke skattepligtige ydelser, fx skattefri godtgørelser efter  

 ligningslovens § 9, stk. 5, 7 og 8, indgår hverken i den kvalificerende  

 indkomst eller i globalindkomsten.
Globalindkomsten kan i visse tilfælde være negativ.
Dette kan fx være  

 tilfældet for en begrænset skattepligtig lønmodtager, der har underskud fra  

 udøvelse af selvstændig erhvervsvirksomhed i udlandet.
Er dette tilfældet, og  

 er den kvalificerende indkomst positiv, er 75 pct.'s betingelsen opfyldt.
 Ved opgørelsen af om 75 pct.'s betingelsen er opfyldt, behandles  

 ægtefæller separat.
Efter stk. 1, 3. pkt. vil der såfremt den kvalificerende indkomst  

og globalindkomsten er negativ, være alternativ mulighed for at  

 oppebære ligningsmæssige fradrag selvom 75 pct.'s betingelsen ikke er  

 opfyldt.
Det er dog endvidere en betingelse , at personen i det  

 seneste indkomstår har opfyldt 75 pct.'s betingelsen og er blevet beskattet  

 efter dette afsnit.
Det samlede underskud vil herefter enten kunne fremføres  

 til senere år, hvor 75 pct.'s betingelsen (igen) er opfyldt eller overføres  

 til en eventuel ægtefælle, der selv beskattes efter dette afsnit.
Herved  

 sikres, at eksempelvis en selvstændig erhvervsdrivende, som i en årrække  

 udelukkende har erhvervsmæssig tilknytning til Danmark, ikke i et enkelt år,  

 hvor der er underskud, afskæres fra at udnytte diverse ligningsmæssige  

 fradrag.
 Ved opgørelsen af, om 75 pct.'s betingelsen er opfyldt, anvendes normalt  

 personens indkomstår . Er dette imidlertid kortere end 12 måneder,  

 anvendes kalenderåret, jf. stk. 4.
§ 5B Det foreslås, at en ikke-hjemmehørende person omfattet af § 5A i lighed  

 med hjemmehørende personer får adgang til fradrag for udgifter vedrørende  

 personlige og familiemæssige forhold (ligningsmæssige fradrag), jf. stk.  

 1.:
 1) Udgifter, herunder renteudgifter vedrørende bolig i egen ejendom  

 beliggende i udlandet, i det omfang de overstiger indtægter af ejendommen,  

 herunder lejeværdi af egen bolig beregnet efter danske regler.
 2) Øvrige renteudgifter, stiftelsesprovisioner m.m. af privat karakter.
 3) Indbetalinger til pensionsordninger og A-kasse, der er  

 fradragsberettigede efter pensionsbeskatningsloven.
 4) Bidrag til velgørende foreninger, jf. ligningslovens § 8 A.
 5) Underholdsbidrag, jf. ligningslovens § 10 og § 11.
Fradrag efter nr. 1, forudsætter at den faste ejendom af ejeren selv  

 anvendes til hel eller delårsbeboelse.
Ved afgrænsningen af, hvornår  

 eksempelvis et lån vedrører den faste ejendom, anvendes gældende praksis for  

 lempelsesberegning ved udenlandsk fast ejendom (se LV 1994 DB 1.4.2.).  

 Fradraget reduceres med indtægter fra ejendommen, herunder faktiske  

 lejeindtægter og lejeværdi af egen bolig.
Indtægterne opgøres i princippet  

 efter samme regler som for danske ejendomme.
Lejeværdi af egen bolig opgøres  

 i henhold til den eksisterende praksis vedrørende ejendomme beliggende i  

 udlandet.
Herefter sker lejeværdifastsættelsen som udgangspunkt efter et skøn  

 over markedslejen.
Kunne ejendommen efter sin art og anvendelse benytte  

 procentreglerne, såfremt den lå her i landet, tages der dog ved skønnet  

 hensyn til, hvorledes lejeværdi og standardfradrag beregnes for en  

 tilsvarende dansk ejendom beliggende i den kommune, hvori den begrænset  

 skattepligtige oppebærer hovedparten af sin indkomst.
Øvrige renteudgifter, stiftelsesprovisioner m.m. af privat karakter vil  

 typisk være renter af forbrugslån eller renter på studiegæld.
Derimod vil  

 renter på lån optaget til erhvervelse af aktier, obligationer m.m. ikke kunne  

 anses som private renteudgifter.
Ved afgrænsningen af om en renteudgift m.m.  

 er privat eller ej, vil der i øvrigt kunne henses til den afgrænsning, der  

 anvendes i virksomhedsskatteordningen ved opgørelsen af indskudskontoen.
 Indbetalinger efter nr. 3, omfatter indbetalinger til danske  

 pensionsordninger og A-kasser, og der gives fradrag uanset om Danmark efter  

 en indgået dobbeltbeskatningsaftale er afskåret fra at beskatte senere  

 udbetalinger herfra.
 Af stk. 2, følger at personer, der beskattes efter dette afsnit  

 ikke vil kunne oppebære det såkaldte grænsegængerfradrag, jf. ligningslovens  

 § 9 F.
§ 5C Det foreslås, jf. stk. 1, at begrænset skattepligtige omfattet af §  

 5 A, ved selve skatteberegningen sidestilles med fuldt skattepligtige  

 efter § 1.
 Dobbeltdomicilerede personer behandles ved skatteberegningen allerede  

 efter de gældende regler, som almindeligt fuldt skattepligtige personer, og  

 bestemmelsen i stk. 1, omfatter derfor ikke denne personkreds.
Det bemærkes at reglen ikke ændrer ved de gældende regler, der  

 forudsætningsvist regulerer hvilke indkomster, der skal indgå ved selve  

 indkomstopgørelsen og derved også ved skatteberegningen.
Eksempelvis vil der  

 ved indkomstopgørelsen og skatteberegningen for en begrænset skattepligtig  

 lønmodtager bosat i Tyskland, ikke skulle tages hensyn til eksempelvis tyske  

 renteindtægter eller underskud fra erhvervsmæssig virksomhed i Tyskland.  

 Tilsvarende gælder ved overførsel af underskud mellem ægtefæller, jf. nærmere  

 herom nedenfor.
 Reglen i stk. 1, medfører, at en begrænset skattepligtig selvstændig  

 erhvervsdrivende vil få adgang til personfradrag , jf.  

 personskattelovens § 10.
Som nævnt ovenfor kan en person være omfattet af regelsættet, såfremt både  

 den kvalificerende indkomst og globalindkomsten er negativ.
Den praktiske  

 virkning heraf vil være, at et underskud fra virksomhed i Danmark  

 forøges med udgifter, der hverken vedrører en dansk eller en udenlandsk  

 indkomst, og det samlede underskud kan så fremføres til et senere år (max 5  

 år), hvor 75 pct.'s betingelsen igen er opfyldt.
Den del af underskuddet, der  

 er opgjort efter de almindelige regler kan dog fremføres uanset om 75 pct.  

 betingelsen er opfyldt.
Er en begrænset skattepligtige gift vil ægtefællen, jf. stk. 2, 1.  

 pkt. , ved skatteberegningen blive anset som fuldt skattepligtig.  

 Dette indebærer nærmere, at der vil kunne ske overførsel af uudnyttede  

 person- og bundfradrag , jf. personskattelovens § 6A, stk. 3 og stk. 4,  

 samt personskattelovens § 8, stk. 3, mellem ægtefællerne, svarende til de  

 almindelige regler herom for fuldt skattepligtige.
Tilsvarende vil der ved  

beregningen af topskatten , jf. personskattelovens § 7, skulle  

 foretages en samlet opgørelse.
Ved opgørelsen af hvilke uudnyttede person- og bundfradrag, som kan  

 overføres til den begrænset skattepligtige fra den udenlandske ægtefælle  

 tages højde for ægtefællens samlede faktiske indkomstforhold, herunder  

 udenlandsk indkomst, opgjort efter danske regler, jf. stk. 2, 2. pkt .  

 Har den udenlandske ægtefælle en udenlandsk indkomst på eksempelvis 300.000  

 kr. opgjort efter danske regler vil der ikke være noget uudnyttet person-  

 og/eller bundfradrag at overføre til den begrænset skattepligtige ved  

 beregningen af mellemskat og 6 pct.-skat.
Tilsvarende gælder ved beregningen  

 af den fælles topskat.
Beskattes den udenlandske ægtefælle selv efter  

 regelsættet i afsnit I A, medregnes dog ved fastsættelsen af  

 overførselsberettigede bundfradrag m.m., kun danske indkomstkomponenter.
Der vil endvidere være en særlig adgang til overførsel af underskud  

 mellem ægtefæller i henhold til personskattelovens § 13, stk. 2 og stk. 4,  

 samt virksomhedsskattelovens § 13. Dette er tilfældet, såfremt begge  

 ægtefæller beskattes efter dette afsnit, jf. stk. 2, 3. pkt.
Opfylder  

 den ene ægtefælle 75 pct.'s betingelsen mens den anden ægtefælle er omfattet  

 af reglerne på grund af underskud, vil underskuddet hos den ene ægtefælle  

 således kunne overføres til den anden ægtefælle, efter de almindelige regler  

 herom.
Det bemærkes, at det beregnede underskud, der er adgang til at overføre  

 mellem ægtefællerne, kun indeholder danske indkomstkomponenter.
Fx vil  

 underskud fra den ene ægtefælles virksomhed i eksempelvis Tyskland ikke kunne  

 overføres til modregning i den anden ægtefælles danske lønindkomst.
 Det bemærkes i forlængelse heraf, at personskattelovens § 13, stk. 5,  

 hvorefter der ved overførsel af underskud mellem ægtefæller kan bortses fra  

 personlig indkomst, som beskattes i udlandet og ikke her i landet, ikke vil  

 finde anvendelse på begrænset skattepligtige, da der ved beregningen af  

 underskud ikke medtages udenlandsk (personlig) indkomst.
 Der er kun adgang til overførsel af uudnyttet person- og bundfradrag,  

 samlet beregning af topskat, samt til overførsel af underskud, såfremt  

 ægtefællerne havde samme bopæl ved indkomstårets/kalenderårets udgang.
Bestemmelsen i stk. 2, finder også finder anvendelse for  

 dobbeltdomicilerede lønmodtagere m.m., omfattet af § 5 A, i tilfælde, hvor  

 denne er gift, og ved udgangen af indkomståret samlevede med en udenlandsk  

 ægtefælle, såfremt ægtefællen enten er begrænset skattepligtig, eller slet  

 ikke skattepligtig til Danmark.
Er begge ægtefæller derimod fuldt  

 skattepligtige til Danmark, finder de almindelige beregningsregler for  

 ægtefæller anvendelse, jf. stk. 2, 4. pkt .
At en begrænset skattepligtig ved skatteberegningen får status som fuldt  

 skattepligtig har endelig den virkning, at adgangen for visse  

 lønmodtagergrupper til bruttobeskatning, bortfalder.
Endvidere vil renter,  

 udbytter og royalties ved skatteberegningen på almindelig vis indgå i den  

 skattepligtige indkomst, og således ikke være undergivet bruttobeskatning på  

 eksempelvis 30 pct.
 Personer omfattet af den begrænsede formueskattepligt (fast ejendom  

 og aktiver tilknyttet et fast driftssted beliggende i Danmark), og som  

 samtidig opfylder indkomstbetingelsen i lovens § 5A, får adgang til at  

 overføre uudnyttet bundfradrag fra en samlevende ægtefælle, jf.  

 personskattelovens § 18, stk. 5.
 Ved den nærmere fastsættelse af det uudnyttede bundfradrag medregnes  

 ægtefællens samlede globalformue opgjort efter danske regler.
§ 5D Efter bestemmelsens stk. 1 , skal den ikke-hjemmehørende person  

 senest ved udløbet af fristen for indgivelse af selvangivelsen tilkendegive,  

 om der ønskes beskatning efter dette afsnit.
Beslutning herom kan omgøres,  

 hvilket skal tilkendegives over for de kommunale ligningsmyndigheder senest  

 ved udløbet af ligningsfristen efter skattestyrelseslovens § 3, stk. 1.
Disse betingelser svarer til dem, der gælder for  

 virksomhedsskatteordningen.
Er den skattepligtige gift, og ønskes der  

 beskatning efter dette afsnit, skal der samtidig indsendes selvangivelse for  

 ægtefællen, jf. stk. 2 . Oplysningerne i ægtefælle-selvangivelsen  

 anvendes i forbindelse med skatteberegningen, der foretages samlet for begge  

 ægtefæller.
Til § 2 Loven har efter stk. 1 , virkning fra og med indkomståret 1992. For  

 indkomståret 1995 vil der ved slutligningen kunne tages højde for samtlige  

 fradrag og lempelser.
For indkomstårene 1992-1994 vil der eventuelt skulle ske genoptagelse af  

 ansættelser.
Anmodning om genoptagelse skal ske senest ved udløbet af  

 indkomståret 1997, jf. stk. 2 .
 Overgangsreglen i stk. 3 , sikrer at 5 års-betingelsen for  

 pensionister i § 5A, stk. 3, i praksis kan opfyldes af personer, der enten  

 allerede er gået på pension eller som går på pension før år 2002.
Efter 2. behandling den 7. december 1995 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, foretages  

 følgende ændringer:
 1. I § 1, stk. 2, indsættes efter »som Danmark efter  

 overenskomsten kan beskatte«: », jf. dog afsnit I A«.
 2. I § 2, stk. 2, indsættes efter »de vedrører disse  

 indtægter«: », jf. dog afsnit I A«.
 3. Efter § 5 indsættes:
»Afsnit I A Grænsegængere § 5 A.
Dette afsnit finder anvendelse på personer, som er skattepligtige  

 efter kildeskattelovens § 2 eller kulbrinteskatteloven, eller som efter en  

 indgået dobbeltbeskatningsoverenskomst er hjemmehørende i en anden stat, i  

 Grønland eller på Færøerne.
Hvis indkomst hidrørende fra personligt arbejde  

 og fra selvstændig erhvervsvirksomhed, der kan beskattes her i landet -  

 herunder efter en dobbeltbeskatningsoverenskomst - med tillæg af  

 renteudgifter og kurstab på gæld, der er fradraget i denne indkomst, i et  

 indkomstår udgør mindst 75 pct. af de efter dansk skattelovgivning opgjorte  

 samlede indtægter med fradrag af samtlige udgifter afholdt for at erhverve  

 indkomsten opgjort efter statsskattelovens § 6, litra a, kan den  

 skattepligtige vælge at blive beskattet efter §§ 5 A-D.
Tilsvarende gælder i  

 et indkomstår, hvor både den danske indkomst og den samlede indkomst er  

 negativ, hvis den skattepligtige i det seneste indkomstår med dansk positiv  

 indkomst er blevet beskattet efter dette afsnit.
 Stk. 2. Arbejdsløshedsdagpenge, strejke- og lockoutgodtgørelser  

 samt dagpenge ved sygdom og fødsel medregnes som vederlag for personligt  

 arbejde.
 Stk. 3. Pensionsudbetalinger, ventepenge og lign. som nævnt i  

 kildeskattelovens § 2, stk. 1, litra b, jf. § 43, stk. 2, litra b, c, f og g,  

 medregnes som vederlag for personligt arbejde eller fra selvstændig  

 erhvervsvirksomhed, såfremt personen i mindst 5 år ud af de seneste 10 år  

 forud for pensioneringen har opfyldt betingelserne for at blive beskattet  

 efter dette afsnit.
 Stk. 4. Er indkomståret kortere end 12 måneder, anvendes i stedet  

 kalenderåret ved bedømmelsen af, om en person er omfattet af stk. 1.
§ 5 B.
Ved opgørelsen af den skattepligtige indkomst gives fradrag  

 efter skattelovgivningens almindelige regler for skattepligtige efter § 1,  

 stk. 1, for følgende udgifter, der vedrører den skattepligtiges  

 familiemæssige og personlige forhold:
 1) Udgifter, herunder renteudgifter, vedrørende bolig i egen ejendom, i  

 det omfang de overstiger indtægter af ejendommen, herunder lejeværdi af egen  

 bolig, beregnet efter danske regler.
 2) Renteudgifter, stiftelsesprovisioner m.m. af privat karakter.
 3) Indbetalinger til pensionsordninger og A-kasse-indbetalinger, der er  

 fradragsberettigede efter pensionsbeskatningsloven.
 4) Bidrag til velgørende foreninger, jf. ligningslovens § 8 A.
 5) Underholdsbidrag, jf. ligningslovens §§ 10 og 11.
 Stk. 2. Lønmodtagere omfattet af kildeskattelovens § 48 B, § 48 C,  

 stk. 1, eller kulbrinteskattelovens § 21, stk. 2, kan endvidere fratrække  

 udgifter, der vedrører indkomsterhvervelsen.
 Stk. 3. Ligningslovens § 9 F finder ikke anvendelse.
§ 5 C.
Skattepligtige, der er omfattet af kildeskattelovens § 2  

 eller kulbrinteskatteloven, får beregnet skatten på samme måde som  

 skattepligtige omfattet af kildeskattelovens § 1.
Stk. 2. Er den skattepligtige gift, og havde ægtefællerne ved  

 udgangen af indkomståret samme bopæl, anses ægtefællen ved skatteberegningen  

 som værende fuldt skattepligtig efter kildeskattelovens § 1. Ved  

 skatteberegningen tages hensyn til ægtefællens samlede indkomst og formue  

 opgjort efter danske regler, medmindre ægtefællen selv vælger beskatning  

 efter dette afsnit.
Der overføres kun underskud mellem ægtefællerne i henhold  

 til personskattelovens § 13, stk. 2 og 4, samt virksomhedsskattelovens § 13,  

 såfremt begge ægtefæller, i det indkomstår underskuddet er opstået, vælger  

 beskatning efter dette afsnit.
Er begge ægtefæller skattepligtige efter  

 kildeskattelovens § 1, finder 1.-3. pkt. ikke anvendelse.
§ 5 D.
Den skattepligtige skal ved indgivelse af selvangivelse for  

 et indkomstår tilkendegive, om der skal foretages beskatning efter dette  

 afsnit.
Den skattepligtige kan omgøre beslutningen.
Tilkendegivelse herom  

 skal ske til den kommunale skattemyndighed inden udløbet af den i  

 skattestyrelseslovens § 3, stk. 1, nævnte frist.
Stk. 2. Ved tilkendegivelse af, at der ønskes beskatning efter  

 dette afsnit, skal der samtidig indsendes selvangivelse for en eventuel  

 ægtefælle.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra indkomståret 1992.
 Stk. 2. Anmodning om genoptagelse for indkomstårene 1992-94 skal  

 ske senest den 31. december 1997.
 Stk. 3. Ved opgørelsen af, om en pensionist i mindst 5 år ud af de  

 seneste 10 år forud for pensioneringen har opfyldt betingelsen i § 5 A, stk.  

 3, som affattet ved denne lov, medregnes også indkomstår før 1992.
