I medfør af §§ 30, 31, 45, 61 og 62 i lov om kemiske stoffer og produkter, jf. lovbekendtgørelse nr. 556 af 15. august 1989 med de ændringer, der følger af lov nr. 1067 af 23. december 1992 fastsættes:
Bekendtgørelsens område § 1.  Import og salg af alkali-mangan-batterier med  

 over 0,025 vægtprocent kviksølv er forbudt.
 Stk. 2.  Import og salg af kviksølvbatterier til  

 langvarig brug under ekstreme vilkår (f.eks. temperaturer under 0 c eller 50  

 c, udsat for stød) indeholdende over 0,05 vægtprocent kviksølv er forbudt.
 Stk. 3.  Ved kviksølv forstås grundstoffet kviksølv,  

 både i metallisk form og i kemisk forbindelse med andre stoffer.
 Stk. 4.  Alkali-mangan-knapceller og batterier sammensat  

 af knapceller undtages fra forbudet i stk. 1 og 2.
Kontrol § 2.  Tilsyn og kontrol med reglerne i bekendtgørelsen  

 udøves af Miljøstyrelsen, jf. lovens regler herom.
Straf og ikrafttræden § 3.  Medmindre højere straf er forskyldt efter anden  

 lovgivning, straffes den der overtræder forbudet i bekendtgørelsens § 1 med  

 bøde eller hæfte.
 Stk. 2.  For overtrædelse, der begås af aktieselskaber,  

 andelsselskaber, anpartsselskaber eller lignende kan der pålægges selskabet  

 om sådant bødeansvar.
 Stk. 3.  Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges staten, kommunen eller det kommunale fællesskab bødeansvar.
 § 4.  Bekendtgørelsen træder i kraft den 1. januar  

 1993.
Miljøministeriet, den 23. december 1992 Per Stig Møller / Hanne Thorup (* 1) Bekendtgørelsen indeholder bestemmelser, der gennemfører Rådets  

 direktiv nr. 91/157, EF-tidende 1991 L 78 s. 38.
