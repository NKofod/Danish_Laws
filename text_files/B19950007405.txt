 I medfør af § 42, stk. 3, i lov nr. 390 af 20. maj 1992 om forsikring mod  

 følger af arbejdsskade fastsættes følgende:
Arbejdsskader indtruffet 1. april 1995 eller senere § 1.  Med virkning for arbejdsskader indtruffet den 1.  

 april 1995 eller senere fastsættes følgende:
 § 2.  Grundlønnen for beregning af regulering af  

 løbende ydelser for arbejdsskader indtruffet den 1. april 1995 eller senere  

 er den efter lovens § 41, stk. 1-5, fastsatte årsløn multipliceret med  

 293.000/295.000.
 § 3.  Værdien af kost og logi fastsættes til 22.500  

 kr. årligt for personer, der har ophold hos arbejdsgiveren, herunder mandskab  

 ombord på skibe, jf. lovens § 41, stk. 2. Værdien af kosten alene fastsættes  

 til 50 kr. pr. dag.
 § 4.  Maksimumtaksten for erstatning af brillestel er  

 730 kr., jf. lovens § 30, stk. 5.
Arbejdsskader indtruffet i tiden 31. januar 1995 til 31. marts 1995 § 5.  Løbende årlig ydelse efter lov om forsikring mod  

 følger af arbejdsskade udbetales med virkning fra 1. april 1995 med et tillæg  

 på 0,7 pct. til den ydelse, der svarer til grundlønnen.
 Stk. 2.  Fastsættes en løbende ydelse den 1. april 1995  

 eller senere, reguleres ydelsen fra tidspunktet for dennes påbegyndelse, dog  

 tidligst fra 1. april 1995.
 Stk. 3.  Det i lovens § 35, stk. 1, nævnte  

 overgangsbeløb forhøjes til 93.000 kr.
Arbejdsskader indtruffet i tiden 1. januar 1993 til 30. januar 1995 § 6.  Løbende årlig ydelse efter lov om forsikring mod  

 følger af arbejdsskade udbetales med virkning fra 1. april 1995 med et tillæg  

 på 0,7 pct. til den efter lov om forsikring mod følger af arbejdsskade § 72,  

 stk. 2, fastsatte grundydelse, der svarer til grundlønnen.
 Stk. 2.  Fastsættes en løbende ydelse den 1. april 1995  

 eller senere, reguleres ydelsen fra tidspunktet for dennes påbegyndelse.
 Stk. 3.  Det i lovens § 35, stk. 1, nævnte  

 overgangsbeløb forhøjes til 93.000 kr.
Arbejdsskader indtruffet i tiden 1. april 1978 til 31. december 1992 § 7.  Løbende årlig ydelse efter  

 arbejdsskade-forsikringsloven udbetales med virkning fra 1. april 1995 med et  

 tillæg på 0,7 pct. til den efter lov om forsikring mod følger af arbejdsskade  

 § 72, stk. 1, fastsatte grundydelse.
 Stk. 2.  Fastsættes en løbende ydelse den 1. april 1995  

 eller senere, reguleres ydelsen fra tidspunktet for dennes påbegyndelse.
 Stk. 3.  Den i arbejdsskadeforsikringslovens § 28, stk.  

 3, nævnte ydelse for men er uforandret 35.500 kr.
 Stk. 4.  Det i arbejdsskadeforsikringslovens § 30, stk.  

 1, nævnte overgangsbeløb forhøjes til 93.000 kr.
Ulykkestilfælde indtruffet i tiden 1. oktober 1933 til 31. marts 1978 § 8.  Løbende rente efter ulykkesforsikringsloven  

 udbetales med virkning fra 1. april 1995 med et tillæg på 0,7 pct. til den  

 efter arbejdsskadeforsikringslovens § 66, stk. 1, og lov om forsikring mod  

 følger af arbejdsskade § 72, stk. 3, fastsatte grundrente.
 Stk. 2.  Fastsættes en løbende rente den 1. april 1995  

 eller senere i anledning af ulykkestilfælde indtruffet før 1. april 1978,  

 udbetales den rente, der svarer til den efter arbejdsskadeforsikringslovens §  

 66, stk. 1, og lov om forsikring mod følger af arbejdsskade § 72, stk. 1,  

 fastsatte grundløn med et tillæg på 0,7 pct. fra tidspunktet for rentens  

 påbegyndelse, dog tidligst fra den 1. april 1995.
 Stk. 3.  Stk. 1 og 2 gælder ikke for forsikringer tegnet  

 efter ulykkesforsikringslovens §§ 55, 58, 59 og 74, jf. lovens § 72, stk. 3.
Afrunding § 9.  Løbende årlige ydelser, der ikke er delelige med  

 12, forhøjes til nærmeste med 12 delelige kronebeløb.
Gebyr efter lovens § 66 § 10.  For udtalelser efter lovens § 66 fastsættes  

 gebyret til 3.900 kr.
Gebyret indbetales samtidigt med anmodning om  

 udtalelsen.
Ikrafttræden § 11.  Bekendtgørelsen træder i kraft den 1. april  

 1995.
