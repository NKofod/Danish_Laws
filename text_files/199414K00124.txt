Nr BTL 124 Betænkning over Forslag til lov om ændring af lov om VækstFonden og  

 ligningsloven   

 Nr L 124 1994-95, 1. samling Afgivet af Erhvervsudvalget Afgivet: 19950523 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Bager- og Konditormestre i Danmark og Håndværksrådet.
 Et af udvalgets spørgsmål til erhvervsministeren og dennes svar herpå samt  

 et af erhvervsministeren udarbejdet notat vedrørende  

 kautionsinstitutordningen er optrykt som bilag til betænkningen.
 Der er af erhvervsministeren og et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 erhvervsministeren stillede ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de under nr.  

 1, 2, 3, 4, 9 og 11 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Fremskridtspartiet er af den opfattelse, at det ville være bedre, om der  

 blev givet større frihed til virksomhederne gennem mindre beskatning i stedet  

 for skattefinansierede tilskudsordninger.
Hver gang der vedtages  

 tilskudsordninger, er Folketinget med til at skævvride det frie  

 markedsøkonomiske forløb.
Ændringsforslag Til titlenAf et mindretal (SF), tiltrådt af et mindretal  

 (EL):
 1) Titlen affattes således:
»Forslag til Lov om ændring af lov om VækstFonden«.
 Til § 1Af erhvervsministeren, tiltrådt af et flertal  

 (udvalget med undtagelse af FP):
 2) Efter nr. 1 indsættes som nyt nummer:
 »01. I § 2 indsættes efter stk. 1 som nyt stykke:
»Stk. 2. VækstFondens formål tilgodeses endvidere gennem  

 medfinansiering af mindre virksomheders investeringer i væsentlige  

 kapacitetsudvidelser.« Stk. 2-5 bliver herefter stk. 3-6.' 3) I den under nr. 2 foreslåede affattelse af § 2, stk.  

 5, der bliver stk. 6, ændres ordene », dog tilskrives der først  

 renter på et niveau svarende til markedsrenten efter projektperiodens  

 afslutning.« til: ».
Tilbagebetalingen og tilskrivningen af renter  

 til kompetenceudviklingsprojekter skal senest påbegyndes efter 2 år.« 4) I den under nr. 2 foreslåede affattelse af § 2, stk.  

 5, der bliver stk. 6, indsættes efter 4. pkt. som nyt punktum:
»Medfinansieringen af kapacitetsudvidelser kan alene ydes som garanti  

 for betaling af lån, og garantien gives i form af en selvskyldnerkaution fra  

 VækstFonden.« Af erhvervsministeren, tiltrådt af et flertal (S, V, KF, RV  

 og CD):
 5) Nr. 3 udgår.
 6) Nr. 4 udgår.
 7) Nr. 5 udgår.
 8) Nr. 6 udgår.
 Af et mindretal (SF), tiltrådt af et mindretal (EL):
 Til § 2 9) Paragraffen udgår.
 Til § 3Af erhvervsministeren, tiltrådt af et flertal (S, V,  

 KF, RV og CD):
 10) Stk. 1, 2. pkt., udgår.
 Af et mindretal (SF), tiltrådt af et mindretal (EL):
 11) Stk. 2 udgår.
Bemærkninger Til nr. 1 Ændringen er en konsekvens af ændringsforslag nr. 9.
 Til nr. 2. Den gældende lov giver ikke mulighed for at yde medfinansiering  

 til kapacitetsudvidelser.
Det foreslås nu, at VækstFonden også får mulighed for at yde  

 medfinansiering i form af garantier for mindre virksomheders lån til  

 anlægsinvesteringer i kapacitetsudvidelser, som er af væsentligt omfang.  

 Medfinansieringen kan ydes til virksomheder inden for  

 fremstillingsvirksomhed, service, handel samt bygge- og anlægsvirksomhed.
Ved  

 mindre virksomheder forstås virksomheder med op til ca. 50 ansatte.
Dette  

 svarer til den definition af mindre virksomheder, der blev anvendt i den  

 tidligere InitiativKaution.
Da det ikke er hensigten at udelukke  

 virksomheder, der af forskellige årsager kan have et varierende antal ansatte  

 omkring maksimumsgrænsen, kan der accepteres en afvigelse på 10 pct. fra den  

 maksimale grænse på 50 ansatte.
Medfinansieringen kan ydes til væsentlige kapacitetsudvidelser.
Det er  

 derfor en forudsætning, at kapacitetsudvidelsen er i størrelsesordenen 25  

 pct. eller derover målt i forhold til virksomhedens omsætning det foregående  

 år.
Medfinansieringen kan ikke ydes til omlægning af lån og overtagelse af  

 eksisterende virksomhed eller dele heraf.
Der kan heller ikke ydes kaution  

 for lån, der er optaget før lovændringens ikrafttræden.
Virksomheden skal udarbejde en veldokumenteret og sammenhængende  

 beskrivelse af projektet, som sandsynliggør, at projektet kan gennemføres og  

 gøres lønsomt.
Disse krav svarer til de krav, der stilles til de øvrige typer  

 af projekter, som VækstFonden kan medfinansiere.
 Medfinansiering af kapacitetsudvidelser er også omfattet af det generelle  

 krav om, at VækstFondens medfinansiering ydes til projekter, som ikke uden  

 fondens medvirken ville kunne forventes gennemført, eller som vil blive  

 væsentligt fremskyndet som følge af fondens medfinansiering.
Til nr. 3 Medfinansieringen til kompetenceudviklingsprojekter ydes som  

 tilbagebetalingspligtige lån, der er rente- og afdragsfrie i projektperioden.  

 Da det alene fremgår af bemærkningen til § 1, nr. 6, at den periode, hvori  

 VækstFonden kan yde rente- og afdragsfrie lån til et  

 kompetenceudviklingsprojekt, begrænses til 2 år, og da det nu er foreslået,  

 at § 1, nr. 6, udgår af lovforslaget, er det nødvendigt på anden måde af  

 fastsætte lovhjemmel til at kræve tilbagebetalingen påbegyndt senest efter 2  

 år.
Det foreslås derfor, at det direkte fastsættes, at tilbagebetalingen af  

 medfinansieringen til kompetenceudviklingsprojekter senest skal påbegyndes  

 efter 2 år.
Til nr. 4 Fondens medfinansiering af kapacitetsudvidelser kan alene ydes i  

 form af garanti over for pengeinstitutter m.v. for lånets betaling.
Garantien  

 gives i form af en selvskyldnerkaution fra VækstFonden.
De garantier, der  

 blev givet efter den nu nedlagte InitiativKaution, blev også givet som  

 selvskyldnerkaution.
VækstFonden kan maksimalt kautionere for 50 pct. af et lån, som  

 virksomheden optager i et pengeinstitut til gennemførelse af investeringen.  

 Der kan maksimalt kautioneres for 400.000 kr. årligt pr. virksomhed.
Det  

 mindste lånebeløb, der kan kautioneres for, fastsættes til 50.000 kr.
 Kautionen kan maksimalt løbe i 8 år fra ydelsen af lånet.
 I lighed med hvad der gælder for fondens garantier til markedsudvikling,  

 forskning og udvikling, vil fondens bestyrelse fastsætte en risikopræmie, som  

 går til administration af ordningen og delvis dækning af tab.
Til nr. 5 På grund af det stigende behov for at sikre koordinering mellem  

 VækstFonden og det øvrige erhvervsfremmesystem blev det i lovforslaget  

 foreslået, at VækstFondens bestyrelse udvides med et medlem fra  

 Erhvervsministeriet.
Endvidere blev det foreslået, at bestyrelsen blev  

 udvidet med et yderligere medlem fra 5 til 7 medlemmer.
Dette forslag trækkes  

 nu tilbage.
Konsekvensen heraf bliver, at der ikke foreslås ændringer i  

 antallet af medlemmer af VækstFondens bestyrelse og sammensætningen af  

 bestyrelsen.
Til nr. 6 og 7 I lovforslaget blev det foreslået, at Erhvervsministeriets  

 medlem af VækstFondens bestyrelse fik adgang til at forelægge principielle  

 spørgsmål for erhvervsministeren.
Da det nu foreslås, at forslaget om at  

 udvide VækstFondens bestyrelse med et medlem fra Erhvervsministeriet udgår,  

 er der tale om en konsekvensændring.
Til nr. 8 I lovforslaget blev det foreslået, at erhvervsministeren fik  

 adgang til at fastsætte proceduren for VækstFondens overordnede prioritering  

 af indsatsområder.
Da forslaget om, at Erhvervsministeriet skal have et  

 medlem af VækstFondens bestyrelse, foreslås at udgå, og da forslaget om, at  

 dette medlem skal kunne forelægge principielle spørgsmål for  

 erhvervsministeren, foreslås at udgå, vil det kun kunne få yderst begrænset  

 betydning, at ministeren kan fastsætte en procedure for fondens overordnede  

 prioritering af indsatsområder.
På denne baggrund foreslås, at nr. 6 udgår,  

 således at der ikke foretages ændringer af lovens § 4.
 Til nr. 9 Det foreslås, at de nugældende skatteregler bevares, så  

 virksomheder ikke får udløst en skatteforhøjelse i tilfælde af et mislykket  

 udviklingsprojekt.
 Til nr. 10 Der er tale om en konsekvensændring som følge af, at  

 bestemmelserne om at udvide bestyrelsen udgår.
 Til nr. 11 Ændringen er en konsekvens af ændringsforslag nr. 9 om, at de  

 nugældende skatteregler skal bevares.
Lissa Mathiasen (S) fmd.
Ole Stavad (S) Ole Vagn Christensen (S) Sonja  

 Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  

 Frank Aaen (EL) Sonja Albrink (CD) Svend Erik Hovmand (V) Svend Heiselberg  

 (V) Pia Larsen (V) Erik Larsen (V) Kai Dige Bach (KF) nfmd.
Pernille  

 Sams (KF) Niels Ahlmann-Ohlsen (KF) Kirsten Jacobsen (FP) Bilag Et af udvalgets spørgsmål til erhvervsministeren og dennes svar herpå samt  

 et af erhvervsministeren udarbejdet notat vedrørende  

 kautionsinstitutordningen Besvarelse af spørgsmål 22 stillet af Folketingets Erhvervsudvalg den  

 22. maj 1995 (L 124 - bilag 21) Spørgsmål 22:
Hvordan definerer ministeren små og mellemstore virksomheder i relation  

 til EU? Svar:
Medfinansieringen til markedsudvikling og kompetenceudvikling kan alene  

 ydes til små og mellemstore virksomheder.
Den definition af små og  

 mellemstore virksomheder, der anvendes, er den definition, der fremgår af  

 Fællesskabets rammebestemmelser for statsstøtte til små og mellemstore  

 virksomheder.
Det fremgår af den gældende definition, at små og mellemstore  

 virksomheder er virksomheder med højst 250 ansatte og enten en årsomsætning  

 på højst 20 mio. ecu eller en samlet status på højst 10 mio. ecu, og hvor  

 højst 25 pct. af kapitalen ejes af et eller flere selskaber, som ikke  

 opfylder denne definition, bortset fra offentlige investeringsselskaber,  

 venture-selskaber eller - forudsat at der ikke udøves nogen kontrol -  

 institutionelle investorer.
 Denne definition svarer til den definition, VækstFonden hidtil har anvendt  

 for medfinansiering til markedsudviklingsprojekter.
 I forbindelse med behandlingen af forslaget til lov om ændring af lov om  

 VækstFonden har spørgsmålet om finansieringsproblemer for mindre  

 forretningsdrivende ved overdragelse af virksomheder været drøftet.
Drøftelserne skal ses i lyset af, at de statslige garantiordninger for  

 kautionsinstitutter er under aftrapning.
Den første lov om garantier til  

 kautionsinstitutter var fra 1966. Dens formål var at yde bistand til  

 detailhandelsorganisationernes bestræbelser på at tilvejebringe  

 finansieringsmuligheder til modernisering af detailhandelen.
Princippet videreføres ved en ny lov fra 1976, som foruden detailhandelen  

 omfattede en række andre byerhverv.
Denne lov ophævedes, da  

 erhvervsfremmeloven trådte i kraft pr. 1. januar 1991.
 Der var tale om statsgaranti til  

 finansieringsinstitutter/kautionsinstitutter, der blev oprettet af  

 landsomfattende sammenslutninger, og hvortil virksomhederne måtte henvende  

 sig for at få en kaution.
 I løbet af de 15 år 1976-loven var i kraft, blev der givet statsgaranti  

 til 5 institutter på i alt ca. 17 mio. kr. ud af en rammebevilling på 60 mio.  

 kr.
 Der resterer 3 garantiordninger, og disse vil være afviklet i perioden  

 1997-2000.
 Overvejelserne om en evt. fortsættelse af eller erstatning for ordningerne  

 bør imidlertid ske ud fra en bredere analyse af mindre forretningsdrivendes  

 problemer i forbindelse med virksomhedsoverdragelse, herunder om der gør sig  

 særlige geografiske og branchemæssige forhold gældende.
 Erhvervsministeren har i denne forbindelse givet tilsagn om sammen med  

 relevante erhvervsorganisationer at foretage en sådan analyse.
 Analysen skal foreligge i efteråret 1995 med henblik på evt. at indgå i  

 debatten om regeringens regionalpolitiske redegørelse.
