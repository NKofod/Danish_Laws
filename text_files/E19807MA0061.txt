Et revisionsfirma rejste spørgsmål om, hvorvidt et apotek kunne medregne  

 afgiften af et indkøbt ægte tæppe til apotekets indgående afgift.
Det var  

 oplyst, at tæppet er anbragt i apotekets chefkontor, der er uden tilknytning  

 til den private beboelse.
 Revisionsfirmaet henviste bl.a. til, at statsskattedirektoratet har  

 tilladt, at der foretages skattemæssig afskrivning på tæppet med den  

 begrundelse, at det må anses som et driftsmiddel, der er underkastet  

 værdiforringelse, når tæppets pris pr. m - som i den foreliggende sag - ikke  

 overstiger ca. 5.000 kr. (excl afgift).
 Nævnet traf afgørelse om, at apoteket kan medregne afgiften af det  

 indkøbte ægte tæppe til den indgående afgift.
Det blev tilføjet, at der ved salg af tæppet skal ske afgiftsberigtigelse  

 efter de almindelige regler, samt at der ved udtagelse til privat brug mv.  

 skal ske afgiftsberigtigelse efter lovens § 11, stk. 1, jf. § 8, stk. 1.
 Se også Mn.554 og Mn.724.
