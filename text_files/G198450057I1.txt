Formålet med registeret er at udskrive refusionsopgørelser til amtskommuner og kommuner vedrørende personer, der mod betaling opholder sig eller behandles på institutioner eller tilsvarende foranstaltninger eller på sygehuse.
Desuden er det registerets formål med henblik på refusionsstyring at udskrive oversigter over personer, der er anbragt i familiepleje, eller som er i et ansættelsesforhold i beskyttet stilling.
Personkreds: Registeret må kun indeholde oplysninger om personer, der opholder sig på eller har opholdt sig på institutioner eller tilsvarende foranstaltning eller mod betaling er eller har været til undersøgelse/behandling på fynske sygehuse, eller som er anbragt i familiepleje eller ansat i beskyttet stilling, hvor Fyns Amtskommune er involveret i betalingsmæssig refusion.
 Ikrafttrædelsesdato: 05/11/1984. Erstatter tidligere forskrifter.
