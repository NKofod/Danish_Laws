1. Den dansk-britiske dobbeltbeskatningsoverenskomst  

 af 27. marts 1950, jf. udenrigsministeriets bekendtgørelse nr. 44 af 13. juli 1950, blev ved notevekslinger af 31. oktober 1960 i medfør af artikel XX, stk. 3, litra (b) udvidet til at omfatte Færøerne, jf.
udenrigsministeriets bekendtgørelse nr. 29 af 21. juni 1962, senest ændret ved udenrigsministeriets bekendtgørelse nr. 38 af 6. maj 1976.
 Som ansvarlig for Færøernes udenrigsanliggender har den danske regering  

 ved note af 28. marts 1996 i overensstemmelse med artikel XXII i  

 overenskomsten af 27. marts 1950, jf. artikel 29, stk. 4, i den  

 dansk-britiske dobbeltbeskatningsoverenskomst af 11. november 1980, jf.  

 udenrigsministeriets bekendtgørelse nr. 6 af 12. februar 1981, opsagt  

 udvidelsen af overenskomsten for så vidt angår Færøerne.
 Udvidelsen anses for bortfaldet med virkning fra den 1. januar 1998 for  

 Færøernes vedkommende.
2. Ved notevekslinger af 18. november og 22. december  

 1954 blev dobbeltbeskatningsoverenskomsten i medfør af overenskomstens  

 artikel XX, stk. 3, litra (a) udvidet til at omfatte bl.a.
Falklandsøerne,  

 Anguilla og De britiske Jomfruøer, jf. udenrigsministeriets bekendtgørelse  

 nr. 25 af 13. juni 1955.
 Som ansvarlig for Falklandsøernes udenrigsanliggender har regeringen i Det  

 Forenede Kongerige Storbritannien og Nordirland ved note af 21. juni 1996 i  

 overensstemmelse med de i § 1, 2. afsnit, nævnte opsigelsesbestemmelser  

 opsagt udvidelsen af overenskomsten for så vidt angår Falklandsøerne.
 Udvidelsen anses for bortfaldet med virkning fra 1. januar 1998 for  

 Danmarks vedkommende.
 3. Det bekendtgøres samtidig hermed, at den danske  

 regering ved note af 19. juni 1986 i overensstemmelse med de i § 1, 2.  

 afsnit, nævnte opsigelsesbestemmelser opsagde udvidelsen af overenskomsten  

 for så vidt angår Anguilla og De Britiske Jomfruøer.
 Denne udvidelse bortfaldt med virkning fra den 1. januar 1988 for Danmarks  

 vedkommende.
 Herefter er den dansk-britiske dobbeltbeskatningsoverenskomst af 27. marts  

 1950, senest ændret ved skatteministeriets bekendtgørelse nr. 108 af 22.  

 oktober 1992, ophørt med at have gyldighed.
