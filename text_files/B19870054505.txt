 I henhold til § 35 og 35 a i lov om styrelse af højere  

 uddannelsesinstitutioner jf. lovbekendtgørelse nr. 161 af 17. marts 1987  

 fastsættes:
 § 1.  De højere uddannelsesinstitutioner kan tildele  

 titlen adjungeret professor til personer på højt fagligt niveau, som  

 institutionen ønsker at hædre med denne titel og derved knytte nærmere til  

 sig.
 § 2.  Ret til at anvende titlen tildeles for 5 år.
 § 3.  Tildeling af titlen er ikke forbundet med  

 aflønning.
 § 4.  Efter nærmere aftale med institutionen kan en  

 adjungeret professor holde forelæsninger m.v. og deltage i institutionens  

 forskning eller samarbejde med denne om forskningsprojekter.
 § 5.  Sager om tildeling af titlen adjungeret  

 professor behandles ligesom ansættelsessager for lukkede døre og under  

 iagttagelse af tavshedspligt.
 § 6.  Såfremt der fremsættes forslag om tildeling af  

 titlen adjungeret professor til en bestemt person, behandles sagen i det i  

 styrelseslovens § 11, jf. §§ 12 og 29, nævnte råd, som, hvis det anser  

 forslaget for velbegrundet, nedsætter et fagkyndigt udvalg bestående af 3  

 professorer eller personer, der må anses for at besidde faglig indsigt på  

 tilsvarende niveau.
 § 7.  Udvalget skal afgive en motiveret vurdering af,  

 om titlen bør tildeles.
Stk. 2.  Titlen kan kun tildeles, hvis det fagkyndige  

 udvalg indstiller dette.
Er indstillingen enstemmig, kan det kollegiale organ  

 beslutte at tildele titlen med almindelig stemmeflerhed.
Er udvalgets  

 indstilling ikke enstemmig, kan titlen kun tildeles, hvis 2/3 af de  

 tilstedeværende medlemmer af det kollegiale organ stemmer for det.
Er der i  

 overensstemmelse med foranstående truffet beslutning om tildeling af titlen,  

 underrettes rektor om beslutningen.
 § 8.  Rektor skal sikre sig, at vedkommende er villig  

 til at modtage titlen og meddeler herefter den pågældende ret til at betegne  

 sig adjungeret professor ved institutionen for en femårig periode.
 § 9.  Rektor indberetter sagen til Direktoratet for de  

 Videregående Uddannelser og sørger i øvrigt for passende bekendtgørelse af  

 tildelingen af titlen.
 § 10.  Direktoratet for de Videregående Uddannelser  

 kan i særlige tilfælde godkende fravigelser fra bekendtgørelsen.
 § 11.  Afgørelser truffet af Direktoratet for de  

 Videregående Uddannelser kan ikke indbringes for højere administrativ  

 myndighed.
 § 12.  Bekendtgørelsen træder i kraft den 1. september  

 1987. Bekendtgørelse nr. 457 af 22. oktober 1985 om tildeling af titlen  

 adjungeret professor ophæves.
