 I tilslutning til Udenrigsministeriets bekendtgørelse nr. 109 af 26.  

 oktober 1989 meddeles det, at der ved noteveksling i Maputo af 13. november  

 1992 og 9. februar 1993 er indgået en overenskomst mellem Danmark og  

 Mozambique, ifølge hvilken den danske regering har forpligtet sig til at yde  

 et beløb på 5,1 mio. kr. til reparation af jernbanevogne i Beira.
 Hovedformålet med projektet er at bidrage til en forbedret jernbanedrift  

 og dermed skabe betingelser for en øget godstrafik gennem Beira korridoren.  

 Formålet med projektforlængelsen er at bistå Mozambiques statsbaner med at  

 sikre rådighed over et antal funktionsduelige jernbanevogne.
 Overenskomsten trådte i kraft den 18. februar 1993, og projektet forventes  

 gennemført i perioden 1992-1993.
