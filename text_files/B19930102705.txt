 I medfør af § 1, stk. 1 og 2, i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v. fastsættes:
§ 1.  For produktionsåret 1994/95 kan producenter, der  

 har sået vinterraps, ansøge om fremrykket forskud på støtten for oliefrø i  

 henhold til Det Europæiske Økonomiske Fællesskabs forordninger, jf.
Rådets  

 forordning (EF) nr. 1765/92 med senere ændringer og Europa-Kommissionens  

 forordning (EF) nr. 3405/93 samt Europa-Kommissionens øvrige forordninger om  

 gennemførelsesbestemmelserne.
Stk. 2.  Ansøgning om forskud for vinterraps skal  

 indgives til EF-direktoratet, Nyropsgade 26, 1602 København V.
Ansøgningen  

 indgives på et særligt skema, der fås ved henvendelse i de lokale  

 landbrugscentre eller i direktoratet.
Ansøgningen skal være EF-direktoratet i  

 hænde senest mandag den 31. januar 1994.
 § 2.  Bekendtgørelsen træder i kraft den 31. december  

 1993.
Landbrugsministeriet, den 15. december  

 1993 P.
M.
V.
