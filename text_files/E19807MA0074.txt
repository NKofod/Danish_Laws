 Der var rejst spørgsmål om, hvorvidt ædelmetaller i barrer mv. kan anses  

 for at være en sådan vare, som kutymemæssigt vil kunne ombyttes/returneres  

 hos/ til en anden virksomhed inden for ædelmetalbranchen end den oprindelige  

 sælger, således at den modtagende virksomhed vil kunne foretage afgiftsmæssig  

 regulering efter de i medfør af lovens § 13, stk. 5, fastsatte bestemmelser.  

 Ædelmetaller i barreform mv. er ikke omfattet af den for almindeligt sølvtøj,  

 guldure o.lign. gældende særlige ombytnings- og returneringspraksis, og det  

 er således kun den oprindelige sælger, der - såfremt betingelserne herfor i  

 øvrigt er opfyldt - kan foretage regulering i forbindelse med ombytning og  

 returnering af sådanne varer.
 Se også Dep.351, Dep.457, Dep.818 og Dep.1001.
