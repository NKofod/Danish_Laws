 I medfør af § 8 i lov om offentlig sygesikring, jfr. lovbekendtgørelse nr.  

 94 af 9. marts 1976, som ændret ved lov nr. 211 af 18. maj 1977, fastsættes  

 efter forhandling med sundhedsstyrelsen følgende:
§ 1.  Den offentlige sygesikring yder tilskud til  

 forebyggende og behandlende tandpleje, herunder undersøgelse,  

 røntgenoptagelse, tandrensning, tandfyldning (med anvendelse af  

 silikophosphatcement, silikatcement eller amalgam som fyldningsmateriale),  

 rodbehandling og rodfyldning, tandudtrækning under lokalbedøvelse, nødvendig  

 guldfyldning, fyldning med plastmaterialer samt operativ fjernelse af tænder,  

 rodspidser og mindre cyster.
Endvidere ydes tilskud til gingivitisbehandling,  

 almindelig parodontalbehandling, udvidet parodontalbehandling,  

 kontrolundersøgelse samt kirurgisk parodontalbehandling.
 Stk. 2.  Nærmere specifikation af de enkelte  

 tandbehandlinger fremgår af den af indenrigsministeren i henhold til  

 sygesikringslovens § 26 godkendte overenskomst mellem Sygesikringens  

 Forhandlingsudvalg og Dansk Tandlægeforening.
 Stk. 3.  Tilskud ydes for tiden ikke til tandregulering  

 og tandprotetik.
 § 2.  Undtaget er børn, som er omfattet af det  

 lovpligtige tilbud om kommunal børnetandpleje, og børn under  

 undervisningspligtig alder, som har adgang til vederlagsfri tandpleje i samme  

 omfang.
 § 3.  Sygesikringen yder ikke tilskud til tandlægens  

 ydelser til sig selv, sin ægtefælle eller sine hjemmeboende børn, der ikke er  

 selvstændigt sikrede.
§ 4.  Sygesikringen yder tilskud på 50 pct. af de i  

 godkendt overenskomst fastsatte betalingstakster til gruppe 1-sikrede.
Er  

 pågældende tilsluttet ordningen for regelmæssig tandpleje, jfr. § 5 nedenfor,  

 udgør tilskuddet til tandpleje 60 pct. af taksten, medens der ydes fuld  

 refusion af udgiften til klinisk undersøgelse m.v. i forbindelse med  

 regelmæssig tandpleje.
Ved nødvendig guldfyldning ydes et tilskud, der svarer  

 til sygesikringens betaling for amalgamfyldning.
Ved fyldning med  

 plastmateriale ydes et tilskud, der svarer til sygesikringens betaling for  

 emaljecementfyldning.
Ved operativ fjernelse af tænder, rodspidser og mindre  

 cyster ydes et tilskud på 100 kr. pr. operativt indgreb.
Ved røntgenoptagelse  

 ydes et tilskud på 12 kr. pr. optagelse, og til kirurgisk  

 parodontalbehandling ydes et tilskud på 100 kr., der begge reguleres i  

 henhold til den af indenrigsministeren i henhold til sygesikringslovens § 26,  

 stk. 2, godkendte overenskomst mellem Sygesikringens Forhandlingsudvalg og  

 Dansk Tandlægeforening.
 Stk. 2.  Tilskud ydes med samme beløb til sikringsgruppe  

 1 og 2. Tilskud til personer i sikringsgruppe 1 er dog betinget af, at de  

 søger en tandlæge, der har tilsluttet sig en godkendt overenskomst indgået  

 mellem den offentlige sygesikring og tandlægerne.
Stk. 3.  Såvel gruppe 1-sikrede som gruppe 2-sikrede  

 betaler direkte til tandlægen den andel, det påhviler patienten at betale.  

 Ved tandlægehjælp, der ikke udføres på tandlægens klinik eller som udføres  

 uden for tandlægens sædvanlige behandlingstid, betaler patienten de tillæg,  

 der er fastsat i overenskomsten uden tilskud fra sygesikringen.
Tilskud til  

 gruppe 2-sikrede, der søger tandlæge, der ikke har tilsluttet sig  

 overenskomsten, ydes af det sociale udvalg ved fremsendelse af kvitteret og  

 specificeret regning.
I intet tilfælde ydes mere end regningens beløb.
 § 5.  I fortsættelse af den kommunale børnetandpleje  

 administrerer sygesikringen en ordning for regelmæssig tandpleje.
Stk. 2.  Ordningen omfatter retter henvendelse til det sociale udvalg med anmodning om at blive  

 tilsluttet ordningen om regelmæssig tandpleje.
 Stk. 3.  Børn under den undervisningspligtige alder, som  

 ikke er omfattet af det lovpligtige tilbud om kommunal børnetandpleje, og som  

 ikke har adgang til vederlagsfri tandpleje i samme omfang, er omfattet af  

 ordningen om regelmæssig tandpleje, såfremt en af forældrene er tilsluttet  

 ordningen.
 Stk. 4.  Ordningen omfatter ikke tandpleje, der  

 foretages efter udgangen af det kalenderår, hvori den sikrede fylder 30 år.
 § 6.  Personer, der ifølge internationale aftaler  

 sidestilles med gruppe 1-sikrede eller gruppe 2-sikrede, har under  

 midlertidigt ophold her i landet ret til tandlægehjælp i samme omfang som  

 henholdsvis gruppe 1-sikrede og gruppe 2-sikrede.
 § 7.  Bekendtgørelsen træder i kraft den 1. august  

 1985. Samtidig ophæves bekendtgørelse nr. 598 af 19. november 1982 om tilskud  

 efter sygesikringsloven til tandpleje.
