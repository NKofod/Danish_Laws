Bekendtgørelse om ændring af bekendtgørelse om genåbning og fortsat delvis suspension af beskæftigelsesindsatsen som følge af COVID-19 § 1 I bekendtgørelse nr. 1398 af 25. september 2020 om genåbning og fortsat delvis suspension af beskæftigelsesindsatsen som følge af COVID-19 foretages følgende ændringer:
 1. Indledningen affattes således:
»I medfør af § 12 d, stk. 3, i lov om foranstaltninger mod smitsomme og andre overførbare sygdomme, jf. lovbekendtgørelse nr. 1444 af 1. oktober 2020, § 10, stk. 1, §§ 21, 65, 81 og 89 i lov nr. 548 af 7. maj 2019 om en aktiv beskæftigelsesindsats, § 13, stk. 15, og § 44 i lov om aktiv socialpolitik, jf. lovbekendtgørelse nr. 981 af 23. september 2019, som ændret ved lov nr. 1558 af 27. december 2019, og § 62, stk. 10, i lov om arbejdsløshedsforsikring m.v., jf. lovbekendtgørelse nr. 199 af 11. marts 2020, og efter forhandling med sundheds- og ældreministeren, udlændinge- og integrationsministeren og Beskæftigelsesrådet, fastsættes efter bemyndigelse:« 2. I § 1, stk. 1, nr. 1 og 2, § 2, stk. 1, nr. 1, § 4, stk. 1, nr. 1, og § 5, stk. 1, nr. 1, ændres »den 31. december 2020« til: »den 28. februar 2021«.
 3. § 1, stk. 2, affattes således:
»Stk. 2. Tilbud om virksomhedspraktik, løntilskudsjob og nytteindsats efter lovens kapitel 11-13 kan genoptages hos en arbejdsgiver, hvor borgeren var i samme praktikforløb, løntilskudsjob eller nytteindsatsforløb umiddelbart før den 5. november 2020, og hvor forløbet blev afbrudt, herunder sat i bero, eller ophørte som følge af den nationale udmelding om restriktioner i Nordjylland, jf.
Styrelsen for Arbejdsmarked og Rekrutterings brev af 7. november 2020 om beskæftigelsesindsatsen i Nordjylland.
Den samlede varighed af tilbuddet før og efter afbruddet/ophøret kan ikke overstige de varighedsbegrænsninger, der gælder efter lovens §§ 61, 68 og 85. De øvrige betingelser for tilbuddet i lovens kapitel 11-13 anses for opfyldt, hvis det samme tilbud genoptages inden den 1. februar 2021.« 4. § 6, stk. 1, affattes således:
»Med henblik på at forebygge og inddæmme udbredelsen af COVID-19 her i landet fraviges forpligtelser for det offentlige og privates rettigheder over for det offentlige i § 15, stk. 1 i lov om kompensation til handicappede i erhverv m.v., jf. lovbekendtgørelse nr. 108 af 3. februar 2020 for så vidt angår kravet om, at personen, som skal deltage i løntilskud ved ansættelse af nyuddannede personer med handicap, ikke har opnået ansættelse op til 2 år efter uddannelsens afslutning.
Fravigelsen gælder alene i tilfælde, hvor kravet om de 2 år er udløbet i perioden eller umiddelbart før perioden fra den 5. november 2020 til og med tidspunktet for ophævelsen af restriktionerne for kommunerne Hjørring, Frederikshavn, Brønderslev, Jammerbugt, Vesthimmerland, Thisted og Læsø, og hvor personen ikke har kunnet opnå ansættelse som følge af den nationale udmelding om restriktioner i Nordjylland, jf.
Styrelsen for Arbejdsmarked og Rekrutterings brev af 7. november 2020 om beskæftigelsesindsatsen i Nordjylland.« 5. I § 6 indsættes som stk. 3:
»Stk. 3. Tilbud om løntilskudsjob kan genoptages hos en arbejdsgiver, hvor borgeren var i samme løntilskudsjob umiddelbart før den 5. november 2020, og hvor forløbet blev afbrudt, herunder sat i bero, eller ophørte som følge af den nationale udmelding om restriktioner i Nordjylland, jf.
Styrelsen for Arbejdsmarked og Rekrutterings brev af 7. november 2020 om beskæftigelsesindsatsen i Nordjylland.
Den samlede varighed af tilbuddet før og efter afbruddet/ophøret kan ikke overstige varighedsbegrænsningen på 1 år, der gælder efter lovens § 15 b, stk. 3. De øvrige betingelser for tilbuddet i lovens kapitel 5 anses for opfyldt, hvis det samme tilbud genoptages inden den 1. februar 2021, og at tilbuddet er det samme som før afbrydelsen.« 6. I § 7 indsættes efter nr. 1, som nyt nummer:
»2) § 18, stk. 1, og § 22, stk. 3, om tilmelding som arbejdssøgende, så kravene om personlig fremmøde på jobcenteret i forbindelse med tilmeldingen hos jobcenteret fraviges.
Fravigelsen gælder til og med den 28. februar 2021. Jobcenteret kan indtil dette tidspunkt vælge, om tilmeldingen og den indledende vurdering efter bekendtgørelsens § 4 for personer, der har ansøgt om kontanthjælp, selvforsørgelses- og hjemrejseydelse, overgangsydelse eller uddannelseshjælp efter lov om aktiv socialpolitik, skal ske ved personligt fremmøde, digitalt eller telefonisk.« Nr. 2 og 3 bliver herefter nr. 3 og 4.
 7. § 7, nr. 2 og 3, der bliver nr. 3 og 4, affattes således:
»3) § 61 om virksomhedspraktik, hvor borgeren senest har været ansat, så en borger ud over de i § 61, stk. 2 og 3, nævnte tilfælde kan genoptage et tilbud om virksomhedspraktik hos den arbejdsgiver, hvor borgeren var i virksomhedspraktik kombineret med ordinære løntimer umiddelbart før den 5. november 2020, og hvor virksomhedspraktikken og ansættelsen er afbrudt eller ophørt på grund af den nationale udmelding om restriktioner i Nordjylland, jf.
Styrelsen for Arbejdsmarked og Rekrutterings brev af 7. november 2020 om beskæftigelsesindsatsen i Nordjylland.
Det er en betingelse, at tilbuddet genoptages inden den 1. februar 2021, og at tilbuddet er det samme som før afbrydelsen.
4) § 67, stk. 3, om ansættelse hos seneste arbejdsgiver, så en borger kan genoptage et tilbud om ansættelse med løntilskud hos den arbejdsgiver, hvor borgeren var ansat med løntilskud umiddelbart før den 5. november 2020, og hvor ansættelsen er afbrudt eller ophørt på grund af den nationale udmelding om restriktioner i Nordjylland, jf.
Styrelsen for Arbejdsmarked og Rekrutterings brev af 7. november 2020 om beskæftigelsesindsatsen i Nordjylland.
Det er en betingelse, at tilbuddet genoptages inden den 1. februar 2021, og at tilbuddet er det samme som før afbrydelsen.« § 2 Stk. 1. Bekendtgørelsen træder i kraft den 12. december 2020, jf. dog stk. 2 og 3.
 Stk. 2. § 1, nr. 2, træder i kraft den 1. januar 2021.
 Stk. 3. § 1, nr. 3-5 og nr. 7, har virkning fra den 19. november 2020.
