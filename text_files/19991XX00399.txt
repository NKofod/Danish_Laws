Skriftlig fremsættelse (29. marts 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

 forskellige skattelove, lov om en arbejdsmarkedsfond og lov om  

 Arbejdsmarkedets Tillægspension. (Ændring af beskatningen af fri  

 bil og bil ydet som udbytte).
(Lovforslag nr.
L 238).
Beskatningen af fri firmabil foreslås ændret.  

 Det foreslås, at dyrere firmabiler med virkning fra indkomståret  

 2001 beskattes efter de samme principper, som mindre dyre firmabiler.
Dette  

 indebærer, at også de dyrere firmabiler fremover skal beskattes  

 af hele deres værdi.
De foreslåede regler er udformet med sigte  

 på, at beskatningen af en firmabil tilnærmelsesvis skal svare  

 til, hvad det koster at holde en tilsvarende bil som privatperson.
Der er  

 foreslået en overgangsregel for biler anskaffet før  

 lovforslagets fremsættelse.
Som følge heraf foreslås den nuværende  

 maksimumgrænse på 450.000 kr. for værdiansættelse af  

 en fri bil ophævet, og istedet indføres en degressiv  

 beløbsgrænse for værdiansættelsen af fri bil.
Den  

 skattepligtige værdi sættes herefter til 25 pct. af den del af  

 bilens værdi, der ikke overstiger 300.000 kr., og 20 pct. af resten.  

 Det foreslås samtidig, at bilens værdi - som hidtil - mindst  

 beregnes af 160.000 kr.
Der er valgt en  degressiv beløbsgrænse,  

 idet visse udgifter ved at holde bil ikke stiger i takt med bilens  

 værdi.
De ændrede værdiansættelsesregler vil  

 også blive anvendt ved opgørelsen af grundlaget for betaling af  

 arbejdsmarkedsbidrag og særlig pensionsopsparing.
 Hermed videreføres princippet om objektive  

 skematiske regler for beskatning af fri bil for at fastholde et enkelt  

 administrativt system for såvel skatteyderne som skattemyndighederne.
For hovedaktionærer foreslås indført  

 regler, der skal sikre neutralitet i beskatningen uanset, om fri bil stilles  

 til rådighed som løn eller som udbytte.
Dette sker ved, at en  

 fri bil ydet som udbytte beskattes som personlig indkomst.
I  

 forlængelse heraf foreslås det samtidigt, at  

 værdiansættelsen af en bil, der ydes som udbytte, sker efter de  

 samme principper som for en fri bil ydet som et lønaccessorium.
Det  

 foreslås endvidere, at hovedaktionærer, der modtager en fri bil  

 som udbytte, skal svare arbejdsmarkedsbidrag og særlig  

 pensionsopsparing heraf.
 Idet jeg i øvrigt henviser  

 til bemærkningerne til lovforslaget, skal jeg anbefale lovforslaget til  

 Folketingets velvillige behandling.
