De russiske veterinærmyndigheder har accepteret vedlagte certifikat -  

 Form.
KK 412-1994 - til brug ved eksport af fersk oksekød med oprindelse i  

 EU-lande herunder Danmark til Rusland.
Certifikatet skal anvendes for oksekød  

 fra 800-virksomheder, selvom hele partiet er af dansk oprindelse.
 Certifikatet rekvireres i Veterinærdirektoratet.
 Til certifikatets enkelte punkter skal anføres følgende:
 ad  VI , nr. 1. For kød af udenlandsk oprindelse anføres dato for  

 modtagelse af den senest modtagne del af pågældende parti.
 Hvis partiet udelukkende består af kød af dansk oprindelse, kan anføres  

 pakke- eller indfrysningsdato.
 ad  VI , nr. 2. Samtlige oprindelseslande skal anføres på russisk  

 eller engelsk.
ad  VI , nr. 3 og 4. De anførte attestationer med hensyn til  

 oprindelse henholdsvis behandling vedrører kendte zoosanitære problemer i de  

 angivne områder.
For at kunne attestere punkt VI , nr. 2 og 3, skal  

 virksomheden forlange, og dyrlægen sikre sig ved modtagelsen, at kød af  

 udenlandsk oprindelse er ledsaget af et EU-certifikat, der attesterer  

 oprindelseslandet (EU-lande undtagen UK og Portugal) samt for kød med  

 oprindelse i Frankrig, Italien og Spanien attesterer, at kødet ikke stammer  

 fra de nævnte områder.
Samtidig skal det sikres, at det angivne  

 oprindelsesslagteri (bekræftet af sundhedsmærket på kødet, jf. ad VI, nr. 8)  

 er beliggende i en EU-medlemsstat.
 ad  VI , nr. 5. Attestationen kan afgives for sundhedsmærket kød,  

 der er ledsaget af et certifikat, som attesterer oprindelse på en  

 eksportautoriseret EU-virksomhed.
 VI , nr. 6-9 vedrører udelukkende forhold i Danmark.
 ad  VI , nr. 7. De zoosanitære attestationer kan for tiden afgives  

 uden forbehold.
 ad  VI , nr. 8. Med nr. 8.1 og 8.2 attesteres, at den danske  

 embedsdyrlæge forud for indlagring (8.1) henholdsvis opskæring på en dansk  

 virksomhed (8.2) ved kontrol af sundhedsmærkningen har sikret sig kødets EU  

 oprindelse og godkendelse.
Opmærksomheden henledes på, at såfremt der i et EU-land udbryder  

 dyresygdomme, kan dette give anledning til øjeblikkelig ændring i de russiske  

 import- og certifikatvilkår.
Veterinærdirektoratet vil udsende meddelelse  

 herom, i det omfang man bliver bekendt hermed.
 P.V.V.
K.
Andreasen/Anne Ramløse Kongeriget Danmark Veterinærcertifikat for eksport af fersk oksekød med oprindelse i EU-lande til Den Russiske  

 Føderation VI.
Attestation for kødets egenethed til konsum:
 Det attesteret herved:
1. Oksekødet er bragt fra EU-medlemslande til  

 opskæringsvirksomheder eller frysehuse i Danmark.
Oksekødet er senest  

 indlagret ---------------------- ---------------------- 3. Oksekødet stammer ifølge det for myndighederne  

 oplyste ikke fra slagterier beliggende i følgende områder:
 3.1/ Det forenede Kongerige og Portugal.
 3.2/ Departementerne 22 (Cotes du Nord), 29 (Finistere), 35 (Ile et  

 Valaine) og 50 (Manche) i Frankrig.
 3.3/ Den autonome Region Sardinien i Italien.
 3.4/ Provinser i Spanien, hvori der inden for de sidste 3 år er  

 konstateret tilfælde af afrikansk svinepest.
 4. Fra Republikken Irland er kødet ubenet.
 5. Kødet opfylder de veterinærhygiejniske regler  

 gældende for EU-medlemslande og kan bringes i omsætning i alle  

 EU-medlemslande, såvel som i lande, der ikke tilhører Fællesmarkedet.
 6. Kødet leveres fra opskæringsvirksomheder/frysehuse,  

 som er EU-godkendte, og som har tilladelse fra det danske Veterinærdirektorat  

 til oplagring og eksport, som opfylder de gældende veterinærhygiejniske krav  

 og er under permanent kontrol af Veterinærdirektoratet.
7. Opskæringsvirksomhederne/frysehusene er beliggende  

 i amter, som er fri for epizootier.
Derudover har Danmark - i de seneste 3 år været fri for afrikansk svinepest, - i de sidste 12 måneder været fri for mund- og klovesyge, oksens  

 ondartede lungesyge (kontagiøs bovin pleuropneumoni) og kvægpest.
8. Ved veterinærkontrol i Danmark er konstateret, at  

 kødet 8.1/ - for så vidt angår ikke udbenet kød er forsynet med EF-sundhedsmærke  

 på kødet og bærer autorisationsnummeret for oprindelseslandets slagte- eller  

 opskæringsvirksomhed, 8.2/ - for så vidt angår kød, opskåret i Danmark, før udbeningen bar  

 oprindelseslandets EF-sundhedsmærke samt autorisationsnummer for  

 oprindelsesslagteriet, 8.3/ - for så vidt angår både punkt 8.1/ og punkt 82./:
- opfylder EU's veterinærhygiejniske krav, - er indpakket i overensstemmelse med Danmarks veterinærhygiejniske krav, - er egnet til menneskeføde.
 9. Transportmidlerne er behandlet i overensstemmelse  

 med de danske veterinærregler.
 Udstedt:
