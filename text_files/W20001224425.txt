Klage over manglende identifikation af patient  

 forud for røntgenundersøgelse Patientklagenævnet finder, at det af hensyn til patientsikkerheden  

 er afgørende, at der i forbindelse med en patientrettet procedure  

 foretages den rette identifikation af patienten.
Den sundhedsperson, der  

 udfører en patientrettet procedure, har et selvstændigt ansvar  

 for korrekt identifikation.
Når der samtidigt udføres flere  

 procedurer af forskellige sundhedspersoner, har hver især et udelt  

 ansvar.
 Patientklagenævnet fandt, at radiografen burde have sikret sig, at  

 det var den rigtige patient, hun modtog til undersøgelse.
 Patientklagenævnet fandt endvidere, at den administrerende  

 overlæge havde udvist manglende omhu og samvittighedsfuldhed ved ikke  

 at identificere patienten, inden han påbegyndte  

 undersøgelsen.
 Nævnet lagde ved afgørelsen vægt på, at dem, der  

 udfører undersøgelser ifølge afdelingens instruks, har  

 et selvstændigt ansvar for at identificere patienterne.
 Det forhold, at den administrerende overlæge havde tillid til, at  

 patienten var identificeret af radiografen inden undersøgelsen,  

 fandtes ikke at kunne fritage den administrerende overlæge for  

 ansvar.
