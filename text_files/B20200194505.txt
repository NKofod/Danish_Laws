Bekendtgørelse om ændring i forretningernes fordeling mellem ministrene Efter statsministerens indstilling er der ved kongelig resolution af 27. oktober 2020 fastsat følgende bestemmelser vedrørende forretningernes fordeling mellem ministrene:
 § 1. Ressortansvaret for alle opgaver, kontrakter og serviceaftaler vedrørende drift af netværk, datacenter-lokation og dertilhørende sikkerhedsværn, informationssikkerhedsopgaver vedrørende foranstående samt kontrakter og leverandørstyringsopgaver vedrørende outsourcet it-drift, der vedrører Kriminalforsorgen, overføres i henhold til nærmere aftale mellem justitsministeren og finansministeren fra justitsministeren til finansministeren pr. 1. november 2020.
 § 2. Ressortansvaret for alle opgaver, kontrakter og serviceaftaler vedrørende basal it-drift af interne datacentre, netværk, servere og storage, drift af operativsystemer, standard it-arbejdsplads, servicedesk og brugeradministration, informationssikkerhedsopgaver vedrørende foranstående samt kontrakter og leverandørstyringsopgaver vedrørende outsourcet it-drift, der vedrører Trafik-, Bygge- og Boligstyrelsen, overføres i henhold til nærmere aftale mellem transportministeren, boligministeren og finansministeren fra henholdsvis transportministeren og boligministeren til finansministeren pr. 1. november 2020.
 § 3. Ressortansvaret for alle opgaver, kontrakter og serviceaftaler vedrørende basal it-drift af interne datacentre, netværk, servere og storage, drift af operativsystemer, standard it-arbejdsplads, servicedesk og brugeradministration, informationssikkerhedsopgaver vedrørende foranstående samt kontrakter og leverandørstyringsopgaver vedrørende outsourcet it-drift, der vedrører Færdselsstyrelsen, overføres i henhold til nærmere aftale mellem transportministeren og finansministeren fra transportministeren til finansministeren pr. 1. november 2020.
