Med virkning fra den 1. juli 1984 er reglerne for dagpenge under orlov i  

 forbindelse med adoption på ny ændret, således at en adoptionssøgende under  

 visse nærmere betingelser har ret til dagpenge i 20 uger (fra den 1. juli  

 1985 24 uger) efter modtagelsen af barnet, når de adoptionsundersøgende  

 myndigheder bestemmer, at pågældende skal være fraværende fra arbejdet i  

 forbindelse med modtagelsen af barnet.
Der henvises herved til dagpengelovens  

 § 33, stk. 2.
 Endvidere er der i medfør af dagpengelovens § 33, stk. 3, givet den  

 adoptionssøgende, der ikke modtager dagpenge i henhold til § 33, stk. 2, ret  

 til dagpenge i indtil 2 uger efter barnets modtagelse, når de  

 adoptionsundersøgende myndigheder bestemmer, at en af de adoptionssøgende  

 ægtefæller i en periode skal være i hjemmet.
Et adoptionssøgende ægtepar kan som hidtil dele orlovsperioden, der som  

 nævnt er på 20 uger (fra 1. juli 1985 24 uger), ligesom adoptionssøgende  

 ægtefæller i to uger efter barnets modtagelse begge kan holde orlov med ret  

 til dagpenge samtidig.
Opmærksomheden henledes på, at det er en betingelse  

 for dagpengeret, at de pågældende har dagpengegivende indtægt.
 Samtidig hermed er også reglerne om barselsorlov ændret, jfr. lov nr. 573  

 af 7. december 1983.
 I den anledning skal man meddele, at det som hidtil påhviler vedkommende  

 samråd at afgøre længden af den orlovsperiode, som må anses for passende i  

 den konkrete sag.
 Orlovsperioden bør fortsat være mindst 3 måneder, men efter de gennemførte  

 lovændringer bør samrådet i almindelighed stille krav om orlov i  

 overensstemmelse med dagpengelovens § 33, stk. 2, såfremt dette ønskes af det  

 adoptionssøgende ægtepar.
Ægtefællers ønsker om deling af orlovsperioden bør i almindelighed  

 imødekommes.
Dette gælder også adoptionssøgende ægtefællers ønsker om 2 ugers  

 samtidig orlov i medfør af dagpengelovens § 33, stk. 3.
Erik Ninn-Hansen /D.
Sylvest Nielsen Cirkulærskrivelse til samtlige socialcentre og adoptionssamråd.
