 I henhold til lov nr. 335 af 24. maj 1989 om almen voksenuddannelse  

 fastsættes:
Voksenuddannelsescentre § 1.  Amtskommunens voksenuddannelsescentre tilbyder  

 undervisning til almen voksenuddannelse samt prøveforberedende  

 enkeltfagsundervisning til højere forberedelseseksamen og anden  

 voksenundervisning efter amtsrådets nærmere bestemmelse.
Amtsrådet § 2.  Amtsrådet træffer beslutning om oprettelse og  

 nedlæggelse af voksenuddannelsescentre.
 Stk. 2.  Amtsrådet træffer beslutning om samarbejde med  

 andre uddannelsesinstitutioner.
 Stk. 3.  Amtsrådet foretager den overordnede  

 prioritering og samlede godkendelse af undervisningstilbuddet.
 Stk. 4.  Amtsrådet fastsætter budgetrammer for de  

 enkelte voksenuddannelsescentre på grundlag af undervisningsbehovet og under  

 hensyn til bestående forpligtelser til oprettelse af undervisningshold.
Stk. 5.  Amtsrådet ansætter forstandere og lærere ved  

 voksenuddannelsescentrene.
Afskedigelse efter ansøgning, eller ved opnået 70  

 års alder af en forstander eller lærer foretages af amtsrådet.
Uansøgt  

 afskedigelse af en fast ansat forstander eller lærer foretages af  

 kulturministeren, jf. dog § 3, stk. 2.
 Stk. 6.  Amtsrådet varetager tilsynet med undervisningen  

 inden for almen voksenuddannelse.
 Stk. 7.  Amtsrådet har det overordnede ansvar for, at  

 befolkningen informeres om centrets undervisningstilbud.
 § 3.  I Københavns og Frederiksberg Kommuner varetages  

 amtsrådets opgaver efter denne bekendtgørelse af kommunalbestyrelsen.
 Stk. 2.  Kommunalbestyrelsen i Københavns Kommune  

 ansætter og afskediger tjenestemænd ved kommunens voksenuddannelsescentre  

 efter reglerne i vedtægt for Københavns Kommunes tjenestemænd.
Centerrådet § 4.  Ved hvert voksenuddannelsescenter nedsættes et  

 centerråd, der består af:
 § 5.  Amtsrådet påser, at valg af de i § 4, nr. 1-4,  

 nævnte medlemmer finder sted snarest muligt efter hvert kommunalvalg.  

 Medlemmerne fungerer indtil udgangen af den måned, i hvilken nye valg har  

 fundet sted.
 Stk. 2.  Forstanderen forestår valget af de i § 4, nr.  

 5-7, nævnte medlemmer, der vælges for et kursusår ad gangen.
 Stk. 3.  For hvert af centerrådets medlemmer udpeges en  

 stedfortræder.
 Stk. 4.  Centerrådet udpeger selv sin formand og  

 fastsætter sin forretningsorden.
 Stk. 5.  Forstanderen deltager i centerrådets møder uden  

 stemmeret.
 Stk. 6.  Centret varetager sekretariatsfunktionerne i  

 forbindelse med centerrådets arbejde.
 Stk. 7.  Centerrådet afholder møde, så ofte formanden  

 eller mindst 3 af medlemmerne ønsker det.
 § 6.  Centerrådet er beslutningsdygtigt, når mindst  

 halvdelen af medlemmerne er til stede.
Stk. 2.  Beslutninger træffes ved stemmeflertal, hvor  

 intet andet særligt er bestemt.
I tilfælde af stemmelighed er formandens  

 stemme udslagsgivende.
 § 7.  For deltagelse i centerrådets møder kan der ydes  

 medlemmerne diæter og befordringsgodtgørelse i overensstemmelse med reglerne  

 i § 16 i lov om kommunernes styrelse.
 § 8.  Centerrådet træffer beslutning om centrets  

 budget inden for de fastlagte økonomiske rammer på grundlag af  

 undervisningsbehovet og under hensyntagen til bestående forpligtelser med  

 hensyn til oprettelse af undervisningshold.
 Stk. 2.  Centerrådet varetager inden for de af amtsrådet  

 fastsatte rammer informationen om centrets uddannelsestilbud.
 Stk. 3.  Centerrådet afgiver på baggrund af indstilling  

 fra forstanderen udtalelse til amtsrådet om ansættelse og afskedigelse af  

 lærere og andet personale ved centret.
 Stk. 4.  Centerrådet afgiver indstilling til amtsrådet  

 om centrets samarbejde med andre uddannelsesinstitutioner.
 § 9.  Centerrådet træffer beslutning om fagtilbuddet  

 til almen voksenuddannelse og fastsætter timetallet i de enkelte fag til  

 almen voksenuddannelse.
 Stk. 2.  Centerrådet afgiver for almen voksenuddannelse  

 indstilling til amtsrådet om forslag til lokalt fastlagte læseplaner og om  

 forsøgs- og udviklingsansøgninger.
 § 10.  Centerrådet varetager efter amtsrådets nærmere  

 bestemmelse andre opgaver i relation til centret end de i §§ 8 og 9 nævnte.
 § 11.  I de særlige tilfælde, hvor  

 voksenuddannelsescentret indgår som en del af en anden amtskommunal  

 uddannelsesinstitution, fastsætter Direktoratet for Folkeoplysning, Frie  

 Grundskoler m.v. i samråd med Direktoratet for Gymnasieskolerne og Højere  

 Forberedelseseksamen bestemmelser om varetagelsen af de i §§ 8 og 9 anførte  

 opgaver.
Forstanderen § 12.  Forstanderen har det pædagogiske ansvar for  

 centrets undervisning.
 Stk. 2.  Forstanderen træffer afgørelse om arbejdets  

 fordeling blandt lærerne.
 Stk. 3.  Forstanderen træffer afgørelse i alle  

 enkeltsager vedrørende kursister.
 Stk. 4.  Forstanderen varetager den daglige økonomiske  

 og administrative ledelse af centret.
 Stk. 5.  Forstanderen afgiver indstilling til amtsrådet  

 om ansættelse og afskedigelse af lærere og andet personale ved centret.  

 Indstillingen fremsendes gennem centerrådet - med en udtalelse fra dette -  

 til amtsrådet.
 Stk. 6.  Forstanderen forestår afholdelsen af eksamen og  

 prøver og udsteder bevis herfor.
Det pædagogiske udvalg § 13.  Ved hvert voksenuddannelsescenter oprettes et  

 pædagogisk udvalg, som er rådgivende over for forstanderen og centerrådet.
Stk. 2.  Udvalget består af forstanderen og alle  

 centrets lærere.
Forstanderen er formand for udvalget.
 Stk. 3.  Udvalget fastsætter selv sin forretningsorden.
 § 14.  Det pædagogiske udvalg skal afgive udtalelse om  

 pædagogiske spørgsmål, der forelægges det af forstanderen, centerrådet eller  

 amtsrådet.
 Stk. 2.  Det pædagogiske udvalg kan afgive udtalelse og  

 stille forslag om alle pædagogiske spørgsmål, der vedrører det pågældende  

 center.
Kursusåret § 15.  Kursusåret omfatter perioden 1. august - 31.  

 juli.
Ikrafttræden § 16.  Bekendtgørelsen træder i kraft den 1. oktober  

 1989 og har virkning fra kursusåret 1989-90.
 Stk. 2.  Samtidig ophæves følgende:
