 Justitsministeriet har i dag skrevet til dommeren i Korsør:
»I en hertil indsendt skrivelse har De oplyst, at auktionslederen i  

 Korsør afregner med auktionssælgerne pr. check, således at der i regnskabet  

 står noteret »sendt pr. check den ....« De har herved forespurgt, om denne fremgangsmåde kan godkendes, idet De  

 har bemærket, at man, selvom man kontrollerer, at en check er indløst, ikke  

 teoretisk kan udelukke, at den pågældende check er udstedt til  

 auktionslederen selv.
I anledning heraf og efter brevveksling med Den danske Dommerforening,  

 Foreningen af auktionsledere i Danmark og præsidenten for Københavns byret  

 skal man meddele, at justitsministeriet intet har at indvende mod, at en  

 auktionsleder afregner ved checks over for auktionssælgerne uden at forlange  

 kvittering.
Det er dog en forudsætning herfor, at auktionslederen på fogdens  

 forlangende vil kunne forevise de indløste checks eller en af banken  

 bekræftet fotokopi af disse.' P.M.V.
 E.B.
Binggård Sendt til:
