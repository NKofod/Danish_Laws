 Ref.:
FORMÅL 1. Bestemmelsen har til formål at fastsætte  

 retningslinier for søværnets enheders medtagelse, forvaltning samt indførsel  

 af uberigtigede (ufortoldede) varer.
ANSVAR 2. Skibschefen er ansvarlig for overholdelsen af  

 nedenstående regler vedrørende proviantering med, forvaltning og indførsel af  

 uberigtigede varer samt anmeldelse til toldmyndighederne ved tilbagekomst.
 3. Forvaltningsofficeren/intendanten og i de enheder,  

 hvor en sådan ikke er tilkommanderet, næstkommanderende, foranstalter de i  

 ref. anførte blanketter udfyldt i henhold til gældende bestemmelser og påser,  

 at bestemmelserne for omgang med og behandling af toldpligtigt gods bliver  

 nøje overholdt af skibets besætning.
UDPROVIANTERING 4. Udproviantering kan kun finde sted efter en forud  

 hos toldvæsenet indhentet tilladelse (i København: Distriktstoldkammer 3) og  

 mod afgivelse af rekvisition på en dertil autoriseret blanket,  

 PROVIANTBEGÆRING G21, der i fornødent omfang rekvireres fra respektive  

 skibsprovianteringshandlere.
 Omhandlede proviantering, der i øvrigt er betinget af, at forud tilladte  

 uberigtigede udprovianteringer er afviklet over for toldvæsenet, kan  

 foretages, når skibet afgår til:
 1. Inspektionstjeneste under Færøerne og Grønland.
 2. 0fficielt/uofficielt besøg eller rutinebesøg i  

 udenlandsk havn.
 I de under 1 og 2 nævnte tilfælde kan der henholdsvis provianteres efter  

 rejsens anslåede varighed og for et antal døgn, der svarer til en direkte  

 sejlads til og fra den udenlandske havn sammenlagt med det antal døgn,  

 enheden henligger i udenlandsk havn.
 Ved fastsættelse af det antal døgn, der vil kunne provianteres for, er  

 toldvæsenets skøn afgørende.
 5. Proviantering vil kunne foretages med følgende  

 kvanta:
a.
Spiritus.
Indtil 1/4 liter pr. døgn for hver person, der er indskrevet i messe.
Ved  

 proviantering med fin- eller vinsprit er det tilladte kvantum indtil 1/8  

 liter.
Til hver mand af den øvrige besætning kan der endvidere på togter af  

 over 3, men under 15 dages varighed provianteres med indtil 1/4 liter  

 spiritus, og på togter af mindst 15 dages varighed kan der provianteres med  

 indtil 1 1/2 liter spiritus, når sidste udenlandske havn er beliggende i et  

 EF-medlemsland og med indtil 1 normalflaske (0,7 - 1 liter) for andre landes  

 vedkommende.
b.
Vin.
Indtil 1/4 liter pr. døgn for hver person, der er indskrevet i messe, idet  

 der dog vil kunne medtages yderligere vin, såfremt der medtages et  

 tilsvarende mindre kvantum spiritus.
På togter af mindst 15 dages varighed  

 kan der endvidere til den øvrige del af besætningen provianteres med indtil 3  

 liter bordvin, når sidste udenlandske havn er beliggende i et EF-medlemsland  

 og med indtil 2 liter bordvin for andre landes vedkommende.
c.
Rom og rødvin.
 Til brug ved udskænkning af punch til besætningen ved højtidelige  

 lejligheder, på festdage eller efter chefens bestemmelse, vil der kunne  

 medtages indtil 3 1/2 cl. rom og 6 1/2 cl. rødvin pr. mand pr. anslået antal  

 udskænkninger.
 d. Øl.
 (1) Stærkt øl (d.v.s. øl af skatteklasse I og stærkere øl).
 Indtil 5 fl./ds. aa 35 cl. pr. døgn for hver person, der er indskrevet i  

 messe og indtil 2 fl./ds. aa 35 cl. for hver mand af den øvrige besætning.
 (2) Andet øl.
 Et efter toldvæsenets skøn passende kvantum.
e.
Tobaksvarer.
Indtil 40 g. pr. mand pr. døgn, idet vægten af cigarer, cigarillos  

 (cerutter) og cigaretter regnes til henholdsvis 5, 2 1/2 og i g.
Cigaretpapir  

 skal medregnes efter forholdet 1 stk. cigaretpapir = 1 stk. cigaret (1 g.  

 tobak). I de tilfælde, hvor der samtidig provianteres med cigarettobak, lades  

 dog et antal blade, der svarer til det pågældende kvantum cigarettobak (1  

 blad for hvert gram tobak) ude af betragtning ved fastsættelse af  

 maksimumkvantunmet.
f.
Andre varer.
Sådanne kvanta andre uberigtigede varer, der normalt påregnes at ville  

 medgå til messernes, kostforplejningens og kantinens forbrug under det  

 forestående togt, for så vidt toldvæsenet skønner det rimeligt.
Varerne skal  

 opføres kategorivis på proviantbegæringsblanketten.
Der vil ikke kunne  

 tillades tildelt varer, som ikke kan anses for bestemt til personligt forbrug  

 om bord under togtet.
F.eks. vil der ikke kunne tildeles parfumer, piber,  

 lightere, radioer, pladespillere, fjernsynsapparater, båndoptagere,  

 gulvtæpper og beklædningsgenstande m.v.
Skibe, der enten afgår på inspektionstjeneste under Færøerne og Grønland  

 eller afgår på officielt, uofficielt eller rutinebesøg i udenlandsk havn uden  

 for Skandinavien, Vesttyskland og andre Østersølande, når opholdet uden for  

 toldområdet er af mindst 15 dages varighed, vil dog kunne tillades  

 provianteret i et efter toldvæsenets skøn passende omfang med piber, lightere  

 og toiletartikler, som utvivlsomt kan betegnes som varer bestemt til brug for  

 besætningen om bord, f.eks. deodoranter, barbersprit, hårvand o.lign, g.
Repræsentation.
 Til brug for repræsentation om bord i udlandet kan der tildeles sådanne  

 kvanta uberigtigede tobaksvarer, spiritus, vin, øl og mineralvand, som svarer  

 til de på vedkommende togt til chefen til repræsentation specielt bevilgede  

 beløb, inkl. »Chefens tilskud til bordhold« i det tilståede antal  

 provianteringsdøgn.
PROVIANTERINGSBOG 6. Af hensyn til nøjere kontrol med forbruget af  

 uberigtigede varer føres på chefens ansvar den i ref. a. nævnte og af  

 toldvæsenet autoriserede »Provianteringsbog for uberigtigede varer«  

 i overensstemmelse med den deri givne instruktion.
Omhandlede bog individnummereres ved Søværnets Materielkommandos  

 Publikationssektions (SMK PUB SEK) foranstaltning og medgives i  

 kommandokassen.
Når en bog er udskrevet, indsendes denne til SMK PUB SEK,  

 hvorfra ny rekvireres.
Af hensyn til autorisation m.v. må der Påregnes en  

 leveringstid på 14 dage.
Ved kommandostrygning afleveres bogen sammen med  

 kommandokassen til SMK PUB SEK.
UDLEVERING OM BORD 7. Spiritus, vin og øl til messemedlemmernes brug  

 bestyres af de respektive messer, der indkøber og til enhver tid ligger inde  

 med den samlede ikke forbrugte beholdning.
Spiritus og vin til menigt personel indkøbes og opbevares ved skibets  

 foranstaltning, indtil udlevering finder sted.
Indkøb og levering af  

 uberigtiget spiritus og vin må ikke medføre udgifter for statskassen, og køb  

 og salg holdes uden for kantinens omsætning, hvorimod salg af øl foregår over  

 kantinen.
 8. Tobaksvarer til messemedlemmer kan indkøbes gennem  

 messerne og fordeles til de enkelte medlemmer i overensstemmelse med de  

 fastsatte rationer.
 Øvrige besætningsmedlemmer indkøber tobaksvarer gennem kantinen, jf. pkt.  

 11.
 9. Opmærksomheden henledes på, at de skibet medgivne  

 beholdninger skal dække såvel messemedlemmernes personlige forbrug om bord  

 som den gæstfrihed, der udvises af chefen, messerne og de enkelte  

 messemedlemmer.
Såfremt der tilstås særlige midler til repræsentationsformål (herunder  

 chefens tilskud til bordhold), varetager chefen rekvireringen af uberigtigede  

 varer til dette formål.
Over sådanne varer kan der kun disponeres efter  

 chefens bestemmelse, og anvendelse må kun ske til repræsentationsformål.
10. Som det fremgår af ovenstående, kan spiritus  

 (herunder vin, øl og andre læskedrikke) samt tobaksvarer indkøbes og  

 administreres gennem de respektive messer.
Andre uberigtigede varer til  

 messemedlemmernes personlige brug anskaffes gennem kantinen, i skibe uden  

 kantine dog gennem messen.
 Ved alt salg af uberigtigede varer skal der føres kontrol med, at  

 ophobning af sådanne varer hos besætningsmedlemmer ikke finder sted.
 Der må med henblik herpå gennemføres rationering ved udleveringer fra  

 kantinen, og udleveringen må, såfremt det konstateres, at der sker ophobning  

 af uberigtigede varer hos besætningsmedlemmer, begrænses således, at faren  

 for misbrug bringes til ophør, eventuelt ved at salg til de pågældende helt  

 standses.
ANMELDELSE TIL TOLDVÆSENET VED TILBAGEKOMST 11. Chefen skal senest 24 timer før forventet  

 tilbagekomst til dansk havn fra udlandet - pr. signal meddele tid og sted for  

 ankomst til den flådestation, i hvis forsyningsområde ankomsten er  

 beliggende.
Meddelelsen videregives ved flådestationens foranstaltning til  

 toldmyndigheden i ankomsthavnen.
Ved tilbagekomsten fra udlandet skal chefen i den første danske havn, der  

 anløbes, sikre sig, at nævnte anmeldelse om ankomsten er sket til det  

 stedlige toldvæsen.
Ved ankomst til København til distriktstoldkammer 3  

 (døgnvagt).
 12. Ved ankomst vil provianteringsbogen være at  

 forelægge toldvæsenet (jf. reglerne for bogens førelse), tillige med  

 fortegnelse over restbeholdninger af uberigtigede varer, jf. herved ref. d.,  

 samt en erklæring fra hvert besætningsmedlem og eventuelle andre  

 ombordværende om, hvilke uberigtigede varer de pågældende måtte have om bord,  

 jf. ref. c.
TOLDVÆSENETS ADGANG TIL SKIBETS RUM 13. Toldvæsenets personel vil ved ethvert toldeftersyn  

 være uniformeret og som legitimation være i besiddelse af et særligt  

 toldtegn, der på chefens eventuelle anmodning vil blive forevist.
 Når toldvæsenet skønner det fornødent, har toldvæsenet ret til at foretage  

 en almindelig inkvirering af skibet, herunder eftersyn af alle rum om bord  

 med følgende begrænsninger:
- Krypto-rum, - skabe til opbevaring af publikationer m.v. klassificeret FORTROLIGT  

 eller derover og - enkelte andre rum, hvor særlige sikkerhedsmæssige forhold gør sig  

 gældende.
Antallet af rum, hvortil toldmyndighederne ikke tilstedes adgang, skal  

 indskrænkes til det mindst mulige.
De inspiceres af chefen på toldvæsenets  

 vegne i forbindelse med det almindelige toldeftersyn.
Efter inspektionen  

 afgiver chefen til toldmyndighederne en skriftlig erklæring om resultatet af  

 denne inspektion.
Toldeftersyn i andre klassificerede rum skal foregå i overværelse af den  

 befalingsmand, der har ansvaret for rummet.
I den udstrækning forholdene  

 muliggør det, skal klassificeret materiale tildækkes og kun på forlangende  

 afdækkes i kortest muligt tidsrum.
 Såfremt toldeftersynet har givet anledning til bemærkninger, indberettes  

 dette omgående til Forsvarskommandoen.
UBERIGTIGEDE VARER I BESÆTNINGSMEDLEMMERNES BESIDDELSE 14. Vedrørende toldberigtigelsen af uberigtigede varer  

 tilhørende skibets besætning m.fl. vil følgende regler blive bragt i  

 anvendelse:.
 Efter togter til udlandet af over 15 dages varighed kan der told- og  

 afgiftsfrit ved indrejse fra et EF-medlemsland i alt indføres: 1.5 l.  

 spiritus eller 3 1. hedvin, 4 l. bordvin, 300 cigaretter eller 150 cigarillos  

 (max. 3 g.) eller 75 cigarer eller 400 g. røgtobak, 75 g parfume og 3/8 liter  

 toiletvand, 1000 g kaffe eller 400 g kaffe-ekstrakter og kaffe-essenser, 200  

 g te eller 80 g te-ekstrakter og te-essenser, øvrige varer til en værdi ikke  

 over kr. 2.800,-, idet der dog ikke toldfrit kan indføres varer, hvis  

 enhedsværdi overstiger kr. 2.300,-.
Såfremt varerne er købt toldfrit om bord, kan der dog toldfrit højst  

 indføres de mængder, der er angivet for togter af over 15 dages varighed ved  

 indrejse fra et ikke EF-medlemsland.
Herudover kan der kun indføres varer,  

 der er købt i beskattet stand i et andet EF-medlemsland, og således at der i  

 alt toldfrit kan indføres de ovenfor anførte mængder.
 Efter togter til udlandet af over 15 dages varighed kan der told- og  

 afgiftsfrit ved indrejse fra et ikke EF-medlemsland indføres: 1 l. spiritus  

 eller 2 1. hedvin, 2 l. bordvin, 200 cigaretter eller 100 cigarillos (max. 3  

 g.) eller 50 cigarer eller 250 g. røgtobak, 50 g parfume og 1/4 liter  

 toiletvand, 500 g kaffe eller 200 g kaffe-ekstrakter og kaffe-essenser, 100 g  

 te eller 40 g te-ekstrakter og te-essenser, øvrige varer til en værdi ikke  

 over kr. 375,-.
 15. Efter togter til udlandet af mindre end 15 dages  

 varighed kan der told- og afgiftsfrit ved indrejse fra et EF-medlemsland  

 indføres: 3 l. hedvin, 4 l. bordvin, 60 cigaretter eller 75 cigarer eller 150  

 cigarillos eller 400 g røgtobak, hvor tobakspartiklerne har en bredde af  

 mindst 1,5 mm, eller 100 g anden røgtobak (fintskåren), 75 g parfume og 3/8  

 liter toiletvand, 1000 g kaffe eller 400 g kaffe-ekstrakter og  

 kaffe-essenser, 200 g te eller 80 g te-ekstrakter og te-essenser, øvrige  

 varer til en værdi ikke over kr. 280,-.
 Efter togter til udlandet af mindre end 15 dages varighed kan der told- og  

 afgiftsfrit ved indrejse fra et ikke EF-medlemsland indføres: 2 l. hedvin, 2  

 l. bordvin, 60 cigaretter eller 50 cigarer eller 100 cigarillos eller 250 g  

 røgtobak, hvor tobakspartiklerne har en bredde af mindst 1,5 mm, eller 100 g  

 anden røgtobak (fintskåren), 50 g parfume og 1/4 liter toiletvand, 500 g  

 kaffe eller 200 g kaffe-ekstrakter og kaffe-essenser, 100 g te eller 40 g  

 te-ekstrakter og te-essenser, øvrige varer til en værdi ikke over kr. 280,-.
 Efter togter til udlandet af over 2 døgns varighed kan der indføres : 0,25  

 l. spiritus, dog ikke samtidig med at der medtages hedvin.
 16. Ved tilbagekomst fra Grønland og Færøerne  

 forholdes som for ikke EF-medlemslande.
 Efter togter med ophold i både EF-medlemslande og andre lande er det sidst  

 anløbne havn, der er bestemmende for det kvantum, der kan indføres told- og  

 afgiftsfrit.
GRØNLAND 17. Inspektions- og opmålingsskibe, der påregnes  

 stationeret under Grønland kortere end 8 måneder, vil kunne proviantere efter  

 inspektionsrejsens anslåede varighed.
Inspektionstjeneste over 8 måneder vil  

 medføre, at proviantering med uberigtigede varer alene vil kunne foretages  

 for den periode, der medgår til turen til og fra de respektive lande.
 Herudover vil der ikke være mulighed for forsvarets personel til at  

 proviantere med uberigtigede varer.
 Forsyning med varer, som er afgiftspligtige over for den grønlandske  

 landskasse, finder som hidtil sted gennem Den kongelige Grønlandske Handel.
 For så vidt angår ilandtagning i Grønland af ufortoldede varer henvises  

 til FKOBST Ø.073-2.
OVERTRÆDELSE AF TOLDLOVGIVNINGEN 18. Overtrædelse af toldlovgivningen straffes efter  

 toldlovens kap. 11, idet opmærksomheden, hvad angår militært personel,  

 henledes på FKOBST P.710-1, BEHANDLING AF STRAFFESAGER I FORBINDFLSE MED  

 TOLDLOVSOVERTRÆDELSER.
