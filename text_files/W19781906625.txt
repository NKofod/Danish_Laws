 En kvinde blev sygemeldt på et tidspunkt, hvor hun gennemgik en  

 effektiv karantæne på 60 dage i sin arbejdsløshedskasse.
 Ankestyrelsen fandt, at hun var berettiget til sygedagpenge i  

 sygeperioden, fordi hun led et indtægtstab, da der var tale om effektiv  

 karantæne, der suspenderes under sygemelding.
 MEDDELELSE OM AFGØRELSEN:
 En kvinde indankede en afgørelse truffet af amtsankenævnet, hvorefter hun  

 ikke var berettiget til dagpenge under sygdom i perioden 16. januar til 1.  

 marts 1976.
Det fremgik af sagen, at kvinden fra den 7. juli 1975 modtog  

 arbejdsløshedsdagpenge.
Udbetaling af disse blev indstillet fra den 24.  

 november 1975, fordi hun på grund af en forseelse over for  

 arbejdsløshedskassen blev idømt en effektiv karantæne i 60 dage fra denne  

 dato.
Medens hun gennemgik denne effektive karantæne modtog hun hjælp efter  

 bistandsloven, som blev ydet med tilbagebetalingspligt.
 I tiden 16. januar til 1. marts 1976 var hun sygemeldt og den effektive  

 karantæne i arbejdsløshedskassen blev herefter først afsluttet den 22. marts  

 1976. I hele karantæneperioden, bortset fra perioden under sygemeldingen, var  

 hun tilmeldt arbejdsformidlingen som arbejdssøgende.
Amtsankenævnet havde begrundet sin afgørelse med, at hun ikke havde lidt  

 noget indtægtstab i sygeperioden, idet denne faldt i den periode, hvor hun  

 gennemgik den effektive karantæne i arbejdsløshedskassen og derfor modtog  

 hjælp efter bistandsloven, som ikke er en dagpengegivende indtægt.
Nævnet  

 havde herved henvist til dagpengelovens § 1, stk. 1, hvorefter dagpenge ydes  

 som erstatning for tab af indtægt ved uarbejdsdygtighed på grund af sygdom.  

 Endvidere var der henvist til sikringsstyrelsens cirkulærskrivelse af 16. maj  

 1974 om hvornår betingelsen om, at der skal være et indtægtstab, kan anses  

 for opfyldt.
 Ved sagens indankning havde kvinden blandt andet anført, at da hun havde  

 tilbagebetalt al den hjælp hun fik efter bistandsloven, mente hun også, at  

 hun havde lidt et indtægtstab i de 6 uger, hun var syg.
 Ankestyrelsen henviste i sin afgørelse til arbejdsdirektoratets AK-  

 cirkulære nr. 20/78 af 17. marts 1978, hvorefter der ved »effektiv  

 karantæne« i en arbejdsløshedskasse forstås bortfald af ret til  

 arbejdsløshedsdagpenge for et nærmere angivet antal iøvrigt  

 dagpengeberettigede uger eller dele heraf (modsat den almindelige karantæne,  

 der løber i et bestemt tidsrum uanset om vedkommende iøvrigt er  

 dagpengeberettiget).
I tiden 16. januar - 1. marts 1976 ville pågældende selv om hun ikke havde  

 været karantæneramt ikke være berettiget til arbejdsløshedsdagpenge allerede  

 fordi hun var sygemeldt.
Herefter fandt ankestyrelsen, at den effektive  

 karantæne ikke kunne udelukke hende fra dagpenge i sygeperioden, jfr.  

 dagpengelovens § 1, stk. 1.
