Nr BTB 41 Betænkning over Forslag til folketingsbeslutning om afvikling af  

 grundskatterne   

 Nr B 41 1988-89, 1. samling Afgivet af Kommunaludvalget Afgivet: 19890502 Udvalget har behandlet beslutningsforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 To af udvalgets spørgsmål til indenrigsministeren og dennes besvarelse  

 heraf er optrykt som bilag til betænkningen.
 Herefter indstiller et flertal (udvalget med undtagelse af  

 Centrum-Demokraternes medlem) beslutningsforslaget til forkastelse ved  

 2. (sidste) behandling.
 Et mindretal (Centrum-Demokraternes medlem af udvalget) indstiller  

 beslutningsforslaget til vedtagelse uændret.
Karen Højte Jensen (KF) Flemming Jensen (KF) Alice Brask (KF) Mejdahl (V)  

 Sønderby (V) Jane Oksen (FP) nfmd.
Marianne Jelved (RV) Bollmann (CD)  

 Glønborg (KRF) Bakholt (S) Dorte Bennedsen (S) Graversen (S) Hjortnæs (S)  

 fmd.
Ingrid Rasmussen (S) Stavad (S) Agerschou (SF) Birgitte Husmark (SF) Bilag To af udvalgets spørgsmål til indenrigsministeren og dennes besvarelse  

 heraf Spørgsmål 2:
Hvordan har grundskatternes provenu udviklet sig i årene 1985-89? Svar:
 Nedenfor er dels angivet udviklingen i det samlede provenu af  

 ejendomsskatterne (såvel grundskyld som øvrige ejendomsskatter) fra regnskab  

 1985 til budget 1989, og dels hvorledes de samlede provenutal fordeler sig på  

 henholdsvis amtskommunerne, Københavns og Frederiksberg Kommuner og de øvrige  

 primærkommuner.
 Spørgsmål 5:
Hvilke provenumæssige konsekvenser vil der være ved en trinvis  

 genindførelse af fradragsretten for grundskatter over en tilsvarende periode  

 som ved afviklingen? Svar:
 Der henvises til nedenstående udtalelse, som Indenrigsministeriet har  

 indhentet fra Skatteministeriet.:
 »Nedenstående oversigt viser et skøn over de provenumæssige  

 konsekvenser i indkomstårene 1989-92 ved en trinvis genindførelse af  

 fradragsretten for grundskatter vedrørende boligejendomme.
 Ved beregningen af de provenumæssige konsekvenser er følgende  

 forudsætninger lagt til grund.
Fradragsretten for grundskatterne vedrørende boligejendomme tænkes  

 genindført over en 3-årig periode, således at der i indkomstårene 1989, 1990  

 og 1991 indrømmes fradrag ved opgørelsen af overskuddet af egen bolig  

 svarende til henholdsvis 25 pct., 50 pct. og 75 pct. af grundskatterne.
Fra  

 og med indkomståret 1992 er der fuld fradragsret for grundskatterne ved  

 opgørelsen af overskud af egen bolig.
Det er hermed forudsat, at  

 grundskatterne fradrages i kapitalindkomsten.
For alle årene er det antaget,  

 at kapitalindkomst beskattes med 53 pct.
 Det er endvidere forudsat, at ca. 2/3 af det samlede grundskyldsprovenu  

 vedrører boligejendomme.
