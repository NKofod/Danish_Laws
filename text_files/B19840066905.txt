 I henhold til § 34 i lov om kommunernes styrelse, jfr. lovbekendtgørelse  

 nr. 313 af 20. juni 1984, og § 26 og § 36 i lov om Københavns kommunes  

 styrelse, jfr. lovbekendtgørelse nr. 314 af 20. juni 1984, samt § 12 i lov om  

 et hovedstadsråd, jfr. lovbekendtgørelse nr. 315 af 20. juni 1984,  

 fastsættes:
 § 1.  Borgmestre i primærkommuner, magistratsmedlemmer  

 i Odense, Aalborg og Århus kommuner, amtsborgmestre, overborgmesteren og  

 borgmestre i Københavns kommune samt hovedstadsrådets formand - i det  

 følgende alle benævnt borgmestre - er berettiget til egenpension, efterløn og  

 understøttelse efter reglerne i §§ 2-8. Formanden for Københavns  

 borgerrepræsentation er berettiget til efterløn og understøttelse efter  

 tilsvarende regler.
 Stk. 2.  Ægtefællen efter en borgmester er berettiget  

 til ægtefællepension, efterindtægt og understøttelse efter reglerne i §§  

 8-10. Ægtefællen efter formanden for Københavns borgerrepræsentation er  

 berettiget til efterindtægt og understøttelse efter tilsvarende regler.
 Stk. 3.  En borgmesters børn under 18 år er berettiget  

 til understøttelse og efterindtægt efter reglerne i § 8 og § 10. Tilsvarende  

 gælder for formanden for Københavns borgerrepræsentations børn under 18 år.
EGENPENSION § 2.  Egenpension til en borgmester svarer til den til  

 enhver tid gældende egenpension til en tjenestemand i staten, hvis  

 pensionsalder og aflønning svarer til borgmesterens pensionsalder og  

 vederlag, jfr. bekendtgørelse nr. 668 af 20. december 1984.
 § 3.  Ydelse af egenpension er betinget af en  

 funktionstid som borgmester på mindst 8 år, jfr. dog stk. 4 og 5.
Stk. 2.  Funktionstiden er den tid, hvori den pågældende  

 efter valg i henhold til § 6 i lov om kommunernes styrelse eller § 5 i lov om  

 Københavns kommunes styrelse har varetaget borgmesterhvervet.
I  

 funktionstiden medregnes endvidere varetagelse af hvervet i henhold til § 15,  

 stk. 5, eller § 66, stk. 2, i lov om kommunernes styrelse, eller § 34, stk.  

 4, eller § 53 a, stk. 3, i lov om Københavns kommunes styrelse.
 Stk. 3.  En borgmesters pensionsalder beregnes efter  

 funktionstiden som borgmester således:
 Stk. 4.  Fratræder borgmesteren med kommunalbestyrelsens  

 tilladelse på grund af sygdom, der ifølge lægelig dokumentation er til hinder  

 for en fortsat varetagelse af borgmesterhvervet, medregnes hele den  

 valgperiode, i hvilken fratræden sker, i funktionstiden.
 Stk. 5.  Valgperioden fra den 1. april 1978 til den 31.  

 december 1981 medregnes i funktionstiden som 4 år.
 Stk. 6.  Funktionstiden i flere borgmesterhverv  

 sammenlægges.
 § 4.  Egenpension beregnes efter det sidst ydede  

 borgmestervederlag til den pågældende.
 Stk. 2.  Såfremt en borgmester har varetaget flere  

 borgmesterhverv, beregnes egenpensionen efter det til den pågældende sidst  

 ydede vederlag for det højst indplacerede borgmesterhverv.
 § 5.  Egenpension udbetales månedsvis forud fra den 1.  

 i måneden efter borgmestervederlagets ophør.
 § 6.  Der kan ikke samtidig oppebæres pension m.v.  

 efter denne bekendtgørelse og vederlag efter § 1 i bekendtgørelse nr. 668 af  

 20. december 1984. Den pågældende kan vælge mellem pension m.v. og vederlag.
EFTERLØN § 7.  Efterløn ydes til en borgmester, der ikke har  

 opnået en funktionstid på mindst 8 år, jfr. § 3.
Stk. 2.  Efterlønnen udgør et beløb, der for hvert  

 påbegyndt hele år, funktionstiden har varet, svarer til 1 1/2 gange det sidst  

 ydede månedlige borgmestervederlag.
Efterløn forfalder til udbetaling i  

 forbindelse med, at hvervet fratrædes, og kan højst svare til 6 gange det  

 sidst ydede månedlige vederlag.
UNDERSTØTTELSE § 8.  Kommunalbestyrelsen kan i ganske særlige  

 tilfælde med indenrigsministeriets tilladelse beslutte at yde understøttelse  

 til en borgmester, der ikke er berettiget til egenpension.
Stk. 2.  Efter stk. 1 kan der endvidere ydes  

 understøttelse til ægtefællen efter en borgmester.
Såfremt der ikke  

 efterlades en ægtefælle, indtræder borgmesterens børn under 18 år i den  

 eventuelle ret efter 1. pkt.
ÆGTEFÆLLEPENSION § 9.  Ægtefællen efter en borgmester, der ved sin død  

 fungerer som sådan i henhold til § 6 i lov om kommunernes styrelse eller § 5  

 i lov om Københavns kommunes styrelse, er berettiget til ægtefællepension,  

 såfremt borgmesteren efter § 2 og § 3 ville have været berettiget til  

 egenpension.
 Stk. 2.  Ægtefællen efter en borgmester, der ved sin død  

 oppebar egenpension, er berettiget til ægtefællepension, med mindre  

 ægteskabet er indgået efter, at den pågældende er fratrådt borgmesterhvervet.
 Stk. 3.  Ægtefællepension ydes i øvrigt efter de regler,  

 der gælder for ægtefællepension i henhold til lov om tjenestemandspension.
EFTERINDTÆGT § 10.  Ægtefællen efter en borgmester, der ved sin død  

 fungerer som sådan, er berettiget til efterindtægt.
Efterindtægten svarer til  

 3 gange det sidst ydede månedlige borgmestervederlag og forfalder til  

 udbetaling ved borgmesterens død.
 Stk. 2.  Ægtefællen efter en borgmester, der ved sin død  

 oppebar egenpension eller understøttelse, er berettiget til efterindtægt.  

 Efterindtægten svarer til 3 gange den sidst ydede månedlige borgmesterpension  

 eller understøttelse og forfalder til udbetaling ved borgmesterens død.
 Stk. 3.  Såfremt borgmesteren ikke efterlader sig  

 ægtefælle, tilfalder retten efter stk. 1 og 2 borgmesterens børn under 18 år.
SAMORDNING MED PENSIONER EFTER DEN SOCIALE PENSIONSLOVGIVNING § 11.  Reglerne i lov om tjenestemandspension om  

 samordning med pensioner efter den sociale pensionslovgivning finder  

 tilsvarende anvendelse for egenpension og ægtefællepension, der ydes i  

 henhold til denne bekendtgørelse.
 Stk. 2.  Hvor en borgmester eller dennes efterlevende  

 ægtefælle er berettiget til pension m.m. som omtalt nedenfor i § 12,  

 foretages det ovenfor nævnte fradrag kun i det omfang fradraget ikke allerede  

 er foretaget i de i § 12 nævnte ydelser.
 SÆRLIGE REGLER NÅR DEN PENSIONSBERETTIGEDE ER TJENESTEMAND I STATEN M.V.
 § 12.  En borgmester, der oppebærer egenpension efter  

 lov om tjenestemandspension, lov om vederlag og pension m.v. for ministre,  

 lov om valg til folketinget samt lov om vederlag og pension m.v. for de  

 danske repræsentanter i Europa-Parlamentet, eller fra en stilling i en  

 kommune, et koncesssioneret selskab, anden offentlig virksomhed eller fra en  

 statsunderstøttet pensionskasse, får nedsat egenpension som borgmester.
Stk. 2.  Borgmesterpensionen nedsættes med halvdelen af  

 det eller de pensionsbeløb borgmesteren i øvrigt har krav på.
Nedsættelsen  

 kan dog aldrig overstige halvdelen af borgmesterpensionen.
Såfremt den  

 samlede egenpension, der herefter ville tilkomme den pågældende, overstiger  

 den højeste egenpension, der kan opnås i henhold til loven om  

 tjenestemandspension, nedsættes borgmesterpensionen med det overskydende  

 beløb.
 Stk. 3.  Tilkommer der en pensioneret borgmester løn  

 eller vederlag fra en stilling, der berettiger til pension som angivet i stk.  

 1, nedsættes egenpensionen som borgmester ligeledes efter reglerne i stk. 2,  

 dog således at lønnen eller vederlaget træder i stedet for pensionen ved  

 beregningen af nedsættelsen, og således at den samlede løn eller vederlag og  

 pension ikke kan overstige den højeste pensionsgivende tjenestemandsløn.
Stk. 4.  Såfremt en efterlevende ægtefælle efter en  

 borgmester har krav på ægtefællepension efter de i stk. 1 nævnte regler,  

 nedsættes ægtefællepensionen hidrørende fra borgmesterhvervet med halvdelen  

 af det eller de pensionsbeløb, ægtefællen i øvrigt har krav på.
Nedsættelsen  

 kan dog aldrig overstige halvdelen af ægtefællepensionen.
Overstiger den  

 samlede ægtefællepension, der herefter ville tilkomme den pågældende, den  

 højeste ægtefællepension, der kan opnås i henhold til loven om  

 tjenestemandspension, nedsættes ægtefællepensionen hidrørende fra  

 borgmesterhvervet i stedet med det overskydende beløb.
Stk. 5.  Såfremt en efterlevende ægtefælle efter en  

 borgmester har krav på egenpension efter de i stk. 1 nævnte regler, nedsættes  

 ægtefællepensionen hidrørende fra borgmesterhvervet med halvdelen af det  

 eller de pensionsbeløb, ægtefællen i øvrigt har krav på.
Nedsættelsen kan dog  

 aldrig overstige halvdelen af ægtefællepensionen.
Overstiger den samlede  

 pension, der herefter ville tilkomme den pågældende, den højeste egenpension,  

 der kan opnås i henhold til loven om tjenestemandspension, nedsættes  

 ægtefællepensionen hidrørende fra borgmesterhvervet med det overskydende  

 beløb.
 Stk. 6.  Ved beregningerne efter stk. 2 og 3 bortses fra  

 pristalsregulering eller, hvis en løn eller pension, som indgår i  

 beregningerne, er pristalsreguleret på anden måde end  

 tjenestemandslønningerne, fra et hertil svarende beløb.
 Stk. 7.  Nedsættelse af pension efter stk. 2-5 foretages  

 kun i det omfang, tilsvarende nedsættelse i de pensionsbeløb, som den  

 pågældende i øvrigt måtte have krav på, ikke foretages i henhold til de for  

 udbetalingen af nævnte pensionsbeløb gældende bestemmelser om  

 pensionsbegrænsning som følge af pension hidrørende fra borgmesterhverv.
OVERGANGS- OG IKRAFTTRÆDELSESBESTEMMELSER § 13.  Bekendtgørelsen træder i kraft den 1. januar  

 1985 og har virkning for de borgmestre m.fl., der pensioneres m.v. denne dato  

 eller senere.
 Stk. 2.  For borgmestre m.fl., der pensioneres m.v.  

 inden den 1. januar 1985 gælder reglerne i de af vedkommende  

 kommunalbestyrelse vedtagne og af indenrigsministeriet stadfæstede  

 styrelsesvedtægtstillæg vedrørende borgmesterpension.
