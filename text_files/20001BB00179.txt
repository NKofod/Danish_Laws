Fremsat den 6. april 2001 af  

 Keld Albrechtsen (EL) og Søren Kolstrup&nbsp  

 ;(EL) Forslag til folketingsbeslutning om et midlertidigt stop for opførelse og  

 nyindretning af spaltestalde Folketinget opfordrer regeringen til snarest at  

 fremsætte de nødvendige lovforslag og foretage de  

 nødvendige ændringer i administrative forskrifter for at sikre  

 et midlertidigt stop for opførelse og nyindretning af spaltestalde.  

 Stoppet skal gælde indtil udgangen af 2002, hvor der skal være  

 fastlagt en ny samlet ammoniakhandlingsplan samt en revideret  

 vandmiljøplan, der dokumenterer, at antallet af husdyr er i  

 overensstemmelse med miljøets tålegrænser.
Bemærkninger til forslaget Behovet for et stop Der er behov for et ensidigt stop for byggeri af  

 spaltestalde.
Forslagsstillerne vil derimod ikke forhindre den øvrige  

 del af staldbyggeriet, som kan hjælpe på den akutte dårlige  

 dyrevelfærd og arbejdsmiljøet.
Der er brug for en tænkepause til at udarbejde en  

 politik, der redder vandmiljøet og de sårbare naturtyper og  

 sikrer omstilling til økologisk drift og oprydning.
Derfor bør  

 der med øjeblikkelig varsel indføres et  

 miljømæssigt begrundet midlertidigt byggestop for disse  

 staldsystemer på lige fod med det stop, som regeringen i praksis  

 gennemførte administrativt i forbindelse med afklaringen af den  

 fremtidige politik vedrørende fysisk planlægning af storcentre.  

 Det midlertidige byggestop skal gælde indtil udgangen af 2002, hvor der  

 skal være fastlagt en ny samlet ammoniakhandlingsplan samt en revideret  

 vandmiljøplan, der dokumenterer, at antallet af husdyr er i  

 overensstemmelse med miljøets tålegrænser.
Forslaget bygger delvist på et tidligere fremsat  

 lovforslag nr.
L 27 om midlertidigt stop for opførelse og nyindretning  

 af spaltestalde i landzone, folketingsåret 1997-98, 1. samling (se  

 Folketingstidende 1997-98, 1. samling, forhandlingerne side 1616 og  

 tillæg A side 665 og 667).
Antallet af producerede svin i Danmark stiger og opvejes  

 ikke af nedgang i andre husdyrproduktioner.
Det sker, selv om  

 Vandmiljøplan II har som forudsætning, at det samlede antal  

 husdyr ikke måtte stige.
Ansvarsfordelingen med hensyn til at regulere udvidelser i  

 slagtesvinproduktionen i forhold til, hvad miljøet kan tåle, er  

 ikke klar.
Amterne mener, at det er miljø- og energiministeren, der  

 må tage affære, mens miljø- og energiministeren siger, at  

 amterne har redskaberne.
Det fremgik igen og særligt tydeligt i et  

 indslag i TV-Avisen kl. 21.00 torsdag den 29. marts 2001. Formanden for  

 Amtsrådsforeningen, Kresten Philipsen, forklarede, at hans medlemmer,  

 amterne, ikke har redskaberne til at vurdere den enkelte ansøgning ud  

 fra betydningen af det samlede sæt ansøgninger.
TV-Avisen kunne  

 på baggrund af en rundspørge til amterne vise, at antallet af  

 ansøgninger er steget med 15 pct. i marts måned i forhold til  

 årets første 2 måneder, og at 93 pct. af  

 ansøgningerne går glat igennem, mens der er stillet yderligere  

 spørgsmål til de sidste 7 pct.
Miljø- og energiministeren  

 fastholdt, at amterne har kompetencen.
I praksis flyder reguleringen af svineproduktionen  

 så meget, at man kan opleve Viborg Amt give tilladelse til udvidelse af  

 en svineproduktion fra 250 til 400 dyreenheder med henvisning til, at  

 resultaterne af Vandmiljøplan II giver luft til større  

 udledninger af kvælstof.
Konkret drejer det sig om udledninger til  

 Hjarbæk Fjord, som ellers er kendt for kronisk iltsvind.
 Udbygningen af en ikke-bæredygtig svineproduktion  

 bør derfor øjeblikkelig stoppes for at undgå:
en fortsat vækst i antallet af svin i Danmark og den deraf  

 følgende forværring af bl.a. kvælstofforureningen, at svineproduktionen udbygges yderligere med byggeri, som ikke kan  

 leve op til dagens krav omkring arbejdsmiljø, og som tilbyder en  

 dyrevelfærd, der resulterer i et stort antal anmærkninger fra  

 slagteriet pga. produktionsbetingede sygdomme.
Det er byggeri, som heller  

 ikke kan omstilles til økologisk drift, fordi staldsystemerne med  

 spalter ikke kan udnyttes i en økologisk omstilling.
 For at give den fornødne tid hertil foreslås  

 det at lave en tænkepause, i hvilken der sættes et stop for  

 opførelse af nye spaltestalde eller omdannelse af ikke spaltestalde  

 til spaltestalde.
Udbygning i svinesektoren er eksploderet I 1995 blev der bygget svinestalde for ca. 2 mia. kroner i  

 Danmark.
I 1996 var beløbet ca. 2,5 mia. kroner.
Efter et par år  

 med vigende svinepriser og deraf følgende lettere beherskede  

 investeringer forventer Statens Jordbrugs- og Fiskeriøkonomiske  

 Institut en investering på 2,0 mia. kroner i år 2000 og 2,4 mia.  

 kroner i år 2001 i svinestalde inklusive inventar, jf.  

 fødevareministerens svar af 6. december 2000 på  

 spørgsmål S 658.
Om- og nybygning har været koncentreret omkring  

 drægtige søer og smågrise.
Indeklimaet i svinestalde med  

 spalter er katastrofalt, og det hjælper ikke afgørende, at der  

 med lov nr. 104 af 14. februar 2000 om indendørs hold af  

 smågrise, avls- og slagtesvin, blev lovgivet om, at en del af  

 stiarealet skal være med fast eller drænet gulv.
I øvrigt  

 gælder det først fra år 2015.
Der investeres altså milliarder af kroner hvert  

 år i staldtyper, som kun kan fungere med gylleproduktion og de tilhørende problemer  

 med stort ammoniaktab, som giver usundt indeklima og dårligt  

 arbejdsmiljø, betyder en dyrevelfærd, hvor dyrene får mange  

 anmærkninger for kronisk lungehindebetændelse, og gør halmen overflødig, så kun kunstgreb bringer  

 den tilbage til jorden i mindre omfang, jf. det forhold, at  

 størstedelen af halmen i dag afbrændes i  

 kraftvarmeværker.
Der er stort set ingen udvikling sket hen imod let og  

 inventarfattigt staldbyggeri, som kunne give økonomiske muligheder for  

 mere plads og strøelse til dyrene, hvilket er den eneste mulighed for  

 at undgå sygelighed og konstant medicinering.
Frilandsdrift med  

 lægivende foranstaltninger (helt simple stalde/hytter) er glimrede  

 eksempler på alternative løsninger.
Når svin fra  

 spaltestalde ankommer til slagterierne, får 25 pct. anmærkninger  

 efter kronisk lungehindebetændelse, et produktionsbetinget problem, som  

 er langt mindre kendt fra økologisk opdrættede grise, som har  

 andre forhold.
 Når sygdomme og vigende markeder banker på  

 døren, giver frilandshold af grise på grund af sine langt mindre  

 investeringer og større fleksibilitet en mulighed for simpelt hen at  

 omstille produktionen til andre landbrugsprodukter.
Arbejdsmiljøet i spaltestalde er kritisabelt Arbejdsmedicinsk klinik på Århus  

 Kommunehospital har vist, at svineproducenter har 3-4 gange højere  

 hyppighed af luftvejssygdomme.
Arbejdstilsynet har meddelt, at de med loven i  

 hånden kan gå ud og lukke de fleste svinestalde pga. for  

 højt indhold af støv og ammoniak i staldluften.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om et midlertidigt  

 stop for opførelse og nyindretning af spaltestalde.
(Beslutningsforslag nr.
B 179).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
