Bekendtgørelse om overvågning af aviær influenza hos fjerkræ  

 og vilde fugle  

1) I medfør af § 13, § 35, stk. 1 og 2, § 42 og § 43, stk. 2,  

 i lov nr. 351 af 2. juni 1999 om sygdomme og infektioner hos dyr, fastsættes  

 følgende:
 § 1.  

  

 Prøver udtaget i forbindelse med overvågning af Newcastle disease undersøges  

 ligeledes for aviær influenza efter Fødevaredirektoratets anvisning.
 Stk. 2.  

  

 Stk. 1 finder  

 anvendelse på prøver udtaget i henhold til:
 1)  

 	  

 Bekendtgørelse om  

 indretning og drift af virksomheder med opdræt af hønniker til  

 konsumægsproduktion.
 2)  

 	  

 Bekendtgørelse om  

 indretning og drift af rugerier og rugeægsproducerende virksomheder med høns,  

 kalkuner, gæs og ænder.
 3)  

 	  

 Bekendtgørelse om  

 produktion af perlehøns, vagtler, duer, strudsefugle, fasaner og agerhøns  

 samt  

 af ænder til udsætning i virksomheder, der ønsker at samhandle inden for EU.
 4)  

 	  

 Bekendtgørelse om  

 særligt smitsomme sygdomme hos fjerkræ og andre fugle i fangenskab.
 § 2.  

  

 I  

 forbindelse med slagtning af fjerkræ skal slagteriet efter  

 Fødevaredirektoratets anvisning lade udtage og indsende prøver til  

 undersøgelse  

 for aviær influenza.
 Stk. 2.  

  

 Prøverne skal  

 indsendes til Danmarks Veterinærinstitut.
 § 3.  

  

 Vildtbehandlingsvirksomheder skal efter Fødevaredirektoratets anvisning lade  

 udtage og indsende prøver af fjervildt til undersøgelse for aviær influenza.
 Stk. 2.  

  

 Prøverne skal  

 indsendes til Danmarks Veterinærinstitut.
§ 4.  

  

 Fødevaredirektoratet afholder udgifterne til undersøgelse af de i § 1, stk.  

 1,  

 nævnte prøver.
Fødevaredirektoratet afholder udgifterne til udtagelse,  

 indsendelse og undersøgelse af de i § 2 og § 3 nævnte prøver.
 Stk. 2.  

  

 Alle andre  

 udgifter i forbindelse med denne bekendtgørelse er Fødevaredirektoratet  

 uvedkommende.
 § 5.  

  

 Overtrædelse af §§ 2-3 straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 6.  

  

 Bekendtgørelsen træder i kraft den 16. november 2002.
Fødevaredirektoratet, den 7. november  

 2002 P.D.V.Birgit Hendriksen /Tina Lund Jensen 1)  

 Bekendtgørelsen gennemfører dele af Kommissionens beslutning 2002/649/EF af  

 5.  

 august 2002 om gennemførelse af undersøgelser for aviær influenza hos fjerkræ  

 og vilde fugle i medlemsstaterne, EF-Tidende 2002 L 213 s. 38.
