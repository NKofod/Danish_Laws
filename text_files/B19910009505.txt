I medfør af §§ 4 stk. 2, 6-7, 10, 14 stk. 1, 15 stk. 1, 25 stk. 1, 28 og 35 stk. 2 i lov nr. 814 af 21. december 1988 om husdyrsygdomme og for så vidt angår § 22 efter bemyndigelse fra landbrugsministeren fastsættes:
 § 1.  Ved IBR forstås i denne bekendtgørelse infektion  

 med Bovint Herpesvirus 1 (IBR/IPV-virus) hos kvæg.
Anmeldepligt og undersøgelser § 2.  Ejeren (brugeren) af en besætning skal ved  

 mistanke om, at IBR forekommer i besætningen, foretage anmeldelse til en  

 dyrlæge.
 Stk. 2.  Anmeldelse efter stk. 1 skal ske når:
 § 3.  Modtager en dyrlæge anmeldelse om mistanke om  

 smitte med IBR, jf. § 2, eller får en dyrlæge i øvrigt i forbindelse med sit  

 arbejde mistanke om smitte med IBR, skal dyrlægen snarest foretage  

 undersøgelse af besætningen med henblik på at konstatere, om noget dyr viser  

 tegn på at være smittet med sygdommen.
 Stk. 2.  Såfremt mistanken ikke kan afvises, skal  

 dyrlægen indsende fornødent materiale med angivelse af besætningens CKR-nr.  

 til undersøgelse på Statens Veterinære Institut for Virusforskning, Lindholm,  

 4771 Kalvehave.
 Stk. 3.  Når dyrlægen har modtaget meddelelse om  

 resultatet af undersøgelsen fra det i stk. 2 nævnte institut, underretter  

 dyrlægen ejeren (brugeren) om dette resultat.
 § 4.  Veterinærdirektoratet kan påbyde ejeren  

 (brugeren) af en besætning at lade udtage blodprøver i forbindelse med risiko  

 for smittespredning, områdeundersøgelser eller lignende fra hele eller dele  

 af besætningen med henblik på undersøgelse for forekomst af IBR.
 Stk. 2.  Veterinærdirektoratet kan i forbindelse med  

 undersøgelsen påbyde, at der ikke må til- eller fraføres besætningen kvæg,  

 før resultatet af undersøgelsen foreligger.
Smittede og mistænkte besætninger § 5.  En besætning skal anses for at være smittet med  

 IBR, såfremt et af de statslige veterinære laboratorier eller et andet af  

 Veterinærdirektoratet godkendt laboratorium i materiale fra dyr i besætningen  

 har påvist IBR-virus eller specifikke antistoffer mod dette virus, jf. dog §  

 12.
 Stk. 2.  Såfremt laboratorieundersøgelsen for IBR-virus  

 eller specifikke antistoffer udviser et tvivlsomt resultat, fastsætter  

 Veterinærdirektoratet grænseværdien for testaflæsningen.
 § 6.  Ejeren (brugeren) af en smittet eller mistænkt  

 besætning skal give meddelelse herom til alle, der kommer i kontakt med  

 besætningen, herunder ved levering til slagteri, mejeri eller  

 destruktionsanstalt, indtil besætningen erklæres IBR-fri, jf. § 12, eller  

 mistanken i øvrigt afkræftes.
 Stk. 2.  Ejeren (brugeren) af en smittet eller mistænkt  

 besætning, skal underrette alle modtagere af dyr, der har forladt besætningen  

 inden for 30 dage før påvisningen.
 Stk. 3  Ejeren (brugeren) af en smittet eller mistænkt  

 besætning skal sørge for, at samtlige kreaturer i besætningen er mærkede med  

 CKR-øremærke.
 § 7.  Kvæg fra smittede eller mistænkte besætninger må  

 ikke udbindes.
§ 8.  Kvæg fra smittede eller mistænkte besætninger må  

 kun flyttes fra ejendommen, såfremt det føres direkte til slagtning eller til  

 destruktionsanstalt.
Dyr til slagtning skal være ledsaget af en af  

 Veterinærdirektoratet godkendt passerseddel.
 Stk. 2.  Afhentning og indtransport af kvæg til  

 slagtning skal af vognmanden tilrettelægges således, at kvæget under  

 transporten ikke kommer i kontakt med dyr fra besætninger, der kan anses for  

 fri for IBR.
 Stk. 3.  Efter aflæsning af kvæget på slagtestedet skal  

 den person, der har ansvaret for transporten, sørge for at transportmidlet og  

 genstande, der har været anvendt i forbindelse med transporten, renses og  

 desinficeres.
 § 9.  Mælk fra smittede eller mistænkte besætninger  

 skal af mejeriet afhentes sidst på den pågældende tur.
 § 10.  Veterinærdirektoratet kan forbyde tilførsel af  

 yderligere dyr til smittede besætninger.
 § 11.  Såfremt en smittet eller mistænkt besætning  

 udsættes, kan ejeren (brugeren) kun indsætte en ny besætning inden for en  

 måned efter udsættelsen, såfremt rensning og desinfektion er godkendt af  

 kredsdyrlægen.
 § 12.  En besætning, som er fundet smittet i henhold  

 til § 5, kan igen anses for IBR-fri, såfremt der ved undersøgelse af  

 blodprøver fra samtlige besætningens dyr ikke påvises reaktion for IBR.
 Stk. 2.  De i stk. 1 nævnte blodprøver må tidligst være  

 udtaget 30 dage efter, at smittede dyr er fjernet fra besætningen, og der må  

 ikke i denne periode være fjernet dyr fra besætningen, med mindre disse  

 umiddelbart forinden har været blodprøveundersøgt for IBR, med negativt  

 resultat.
Fri besætninger § 13.  Kvæg, der flyttes fra en besætning, indsættes i  

 en besætning, på et dyrskue, en fælles græsgang eller i en anden samling af  

 kvæg, skal være mærket med et CKR-mærke, samt være ledsaget af en erklæring,  

 jf. dog §§ 14, 16 og 17.
 Stk. 2.  I erklæringen skal ejeren erklære, at  

 besætningen ikke er eller kan mistænkes for at være smittet med IBR.
Stk. 3.  Erklæringen, der skal afgives på en af  

 Veterinærdirektoratet godkendt formular, skal dateres og underskrives af  

 ejeren.
Erklæringen gælder for een flytning og er gyldig i 3 dage efter  

 underskrivelsen.
 Stk. 4.  Erklæringen skal opbevares i mindst 1 år af  

 den, der ejer kreaturet ved gyldighedsperiodens udløb.
 § 14.  Veterinærdirektoratet kan påbyde, at kvæg, der  

 flyttes fra en besætning, der er beliggende indtil 2 km. fra en smittet  

 besætning eller i et nærmere defineret risikoområde, skal være mærket med et  

 CKR-mærke og være ledsaget af en attest, der er udstedt af en dyrlæge på en  

 af Veterinærdirektoratet godkendt formular, jf. dog § 16.
 Stk. 2.  Attesten skal indeholde oplysning om, at kvæget  

 ved blodprøvning tidligst 30 dage før flytningen er fundet fri for IBR.
 Stk. 3.  Attesten skal opbevares i mindst 1 år af den,  

 der ejer kreaturet ved gyldighedsperiodens udløb.
 § 15.  Tilføres en besætning kreaturer under  

 omstændigheder, hvor betingelserne i § 13, stk. 1 eller § 14, stk. 1 ikke er  

 opfyldt, skal besætningen straks anses som mistænkt for at være smittet med  

 IBR, medmindre kreaturerne forinden har været holdt isoleret i mindst 30 dage  

 og derefter ved blodprøvning er fundet fri for IBR.
 § 16.  Undtaget fra bestemmelserne i §§ 13 og 14 er  

 kvæg, der leveres direkte til slagtning, destruktionsanstalt eller til et  

 slagtekvægsmarked.
 § 17.  Uanset bestemmelserne i § 13 skal tyre og  

 stude, der indsættes på eller hjemtages fra en tyrestation eller en  

 avlsstation, ledsages af en attestation i overensstemmelse med de til enhver  

 tid gældende regler herfor.
Undersøgelse af leverandørmælkeprøver og blodprøver § 18.  Fra samtlige mælkeleverende besætninger skal  

 mejeriet 4 gange årligt udtage leverandørmælkeprøver til undersøgelse for  

 antistoffer mod IBR.
 § 19.  I forbindelse med slagtningen skal slagteriet  

 af hver sjette af de slagtekreaturer, der er over 8 måneder gamle, udtage en  

 blodprøve til undersøgelse for antistoffer mod IBR.
 § 20.  De i § 18 nævnte leverandørmælkeprøver samt de  

 i §§ 4, stk. 1 og 19 nævnte blodprøver skal undersøges på et laboratorium,  

 der er godkendt af Veterinærdirektoratet.
 Stk. 2.  Resultatet af de i stk. 1 nævnte undersøgelser  

 indberettes til Veterinærdirektoratet efter dettes nærmere bestemmelse.
Vaccination § 21.  Vaccination mod IBR er ikke tilladt.
Betaling, straf og ikrafttræden § 22.  Udgifterne ved undersøgelse af de i § 3, stk.  

 2, nævnte prøver betales af Veterinærdirektoratet.
Alle andre udgifter, som  

 skal afholdes i medfør af denne bekendtgørelse, er Veterinærdirektoratet  

 uvedkommende.
§ 23.  Med bøde straffes den, der § 24.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der i medfør af § 36 i  

 lov nr. 814 af 21. december om husdyrsygdomme pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 25.  Bekendtgørelsen træder i kraft den 1. marts  

 1991. Samtidig ophæves bekendtgørelse nr. 459 af 27. juni 1989 om  

 IBR-infektion.
