 I henhold til instruks for Rigsarkivaren, udstedt af Ministeriet for  

 Kirke- og Undervisningsvæsenet 16. december 1896, og efter forhandling med de  

 forskellige ministerier m.m. fastsættes følgende regler for tilgængelighed:
1. Rigsarkivets arkivalier af offentlig proveniens er  

 sædvanligvis tilgængelige, når de er 50 år gamle.
Denne såvel som de andre  

 frister regnes fra en protokols, en pakkes eller et lægs slutningsår.
 2. For følgende arkivalier gælder ingen  

 tilgængelighedsfrist:
 Kort og tegninger, som ikke er af militær proveniens eller ikke vedrører  

 militære anlæg, installationer og materiel, anlæg inden for civilforsvaret og  

 det civile beredskab eller som ikke er klassificeret til tjenestebrug  

 fortroligt, hemmeligt eller yderst hemmeligt.
 Anmeldelser med bilag i Aktieselskabsregistrets arkiv, se dog også  

 bestemmelsen under punkt 4, stk. 3.
 Følgende arkivalier i Skibsregistrets arkiv: Dagbogen, skibsregistret,  

 rederiregistret og skibsmapper.
3. Sager, der indeholder oplysninger, som 1. er af betydning for rigets sikkerhed, 2. angår kongehuset, 3. kan være krænkende for den person, de angår, og  

 hans nærmeste familie eller 4. vedrører forhold, der tilhører privatlivet, og som  

 med rimelig grund kan forlanges unddraget offentligheden, er først  

 tilgængelige, når de er 80 eller 100 år gamle, evt. 100 år efter den  

 pågældendes fødsel.
 Tilgængelige efter 80 år.
 Sager vedrørende fratagelse af autorisationer o.l.
 Sager vedrørende eftersøgning af personer.
 Sager vedrørende separation og skilsmisse.
 Testamenter, arvesager og sager om båndlagte midler.
 Dommerregnskaber.
 Sager vedrørende umyndiggørelse og værgemål.
 Faderskabssager.
 Sager om enkeltpersoners tilladelse til at indgå ægteskab.
 Retsmedicinske sager.
 Sager mod tjenestemænd og andre, der er ansat i statens tjeneste.
 Højesterets retsprotokoller, herunder voteringsprotokoller og sager, der  

 hører til protokollerne.
 Sikkerhedspolitiets arkiv.
 Rigspolitiets Efterretningstjenestes arkiv.
 NSDAPs arkiver, regnet fra 1945.
 Centralkartoteket og dertil hørende materiale, regnet fra 1945.
 Andre arkivalier, afl. af Rigspolitiets Efterretningstjeneste.
 Indfødsretssager.
 Civilforsvarsstyrelsens akter.
 Sager vedrørende civilt beredskab.
 Sager om tilladelse til fremstilling af krigsmateriel i medfør af lov nr.  

 139 af 7. maj 1937.
 Kort og tegninger, som er af militær proveniens eller angår militære  

 anlæg, installationer og materiel samt kort og tegninger vedrørende anlæg  

 inden for civilforsvaret og det civile beredskab.
 Lægsruller.
 Sager vedrørende enkeltpersoners og virksomheders overtrædelse af skatte-  

 og afgiftslove.
 Sager vedrørende invalider og revalidender.
 Sager vedrørende tilskadekomne efter ulykkesforsikringsloven o.lign.  

 erstatningslove, herunder også mødeprotokoller og kopibøger.
 Skadessager fra Direktoratet for Ulykkesforsikring.
 Socialforskningsinstituttets arkivalier.
Folketællinger.
Folketællingen 1890 er dog straks tilgængelig.
Se desuden  

 s. 10, cirkulære af 13. marts 1972.
 Helbredsattester.
 Tilgængelige efter 100 år, regnet fra den pågældendes fødsel.
 Personaleakter.
 Straffe- og benådningssager, herunder også strafafsoning og rettigheders  

 generhvervelse.
 Sager vedrørende psykopater samt sindssyge, åndssvage og drikfældige  

 personer.
 Sikkerhedspolitiets og Rigspolitiets Efterretningstjenestes sager  

 vedrørende enkeltpersoner.
 Andre sager der indeholder oplysninger, som kan være krænkende for den  

 person, de angår, eller vedrører forhold, der tilhører privatlivet, og som  

 med rimelig grund kan forlanges unddraget offentligheden.
 De pågældende sager skal dog for at være tilgængelige også være 50 år  

 gamle, jfr. punkt 1. Hvis de hører under de arkiver eller kategorier af  

 arkivalier, der først er tilgængelige, når de er 80 år gamle, skal de dog  

 have opnået denne alder.
 Tilgængelige efter 100 år.
Statsrådsprotokoller. (Se side 13) Sager vedrørende adoption.
 Sager vedrørende personer under børneværn og forsorg.
 Sager vedrørende sterilisation og kastration.
 Sager vedrørende abortus provocatus.
 Medico-legale dødsattester.
 Sygejournaler og andre arkivalier, der omfattes af lægelovens § 9 ff.
 Sager vedrørende veneriske patienter.
Oversigten over offentlige arkivalier, som først er tilgængelige, når de  

 er 80 eller 100 år gamle, gør ikke krav på at være fuldstændig, ligesom der  

 også stadig afleveres nye kategorier af sager.
Overarkivarerne må derfor  

 indskærpe den del af personalet, som har med ekspedition, udlån og  

 fotografering at gøre, at man ved nyere sager - ikke mindst sådanne, som ikke  

 er 80 år gamle - bør have opmærksomheden henvendt på, at der kan være andre  

 arkivalier end de i fortegnelsen opførte, som ikke uden videre kan  

 fotograferes eller udleveres til besøgende og lånere.
I alle tilfælde, hvor  

 der kan være tvivl om, hvorvidt arkivalierne bør gøres tilgængelige eller ej,  

 skal sagen forelægges overarkivaren, eventuelt Rigsarkivaren, til afgørelse.
 4. Følgende arkivalier er helt utilgængelige:
 Forsvarsministeriets sager, forsåvidt de er stemplet Fortroligt P eller  

 lignende.
Fødselsstiftelsens udsættelsesprotokoller og sager i Fødselsstiftelsens  

 arkiv, der oplyser om identiteten af en fødende, der ikke har givet afkald på  

 anonymiteten.
Når der er gået 100 år efter fødslen, kan der dog meddeles  

 oplysning om moderens navn, fødselsdag, fødested samt eventuelt også om  

 hendes forældres navne og fødselsdage.
Regnskaber i Aktieselskabsregistrets arkiv stammende fra aktieselskaber,  

 hvis bestyrelse, resp. likvidator, iflg. regnskabernes udvisende har taget  

 forbehold mod disses offentliggørelse.
Henvendelse om benyttelse kan rettes  

 til selskabets tidligere likvidator; i fornødent fald forelægges sagen for  

 Rigsarkivaren, der indhenter en udtalelse om spørgsmålet fra  

 Aktieselskabsregistret.
5. Den, der ønsker at benytte arkivalier af offentlig  

 proveniens, som ikke er almindeligt tilgængelige, indsender en skriftlig  

 ansøgning herom til Rigsarkivaren.
Hvis sagerne er tilgængelige efter 50 år,  

 giver Rigsarkivaren tilladelse til benyttelse, når sagerne er 25 år gamle og  

 skal anvendes til forskningsbrug.
Er fristen 80 år eller 100 år, giver  

 Rigsarkivaren tilladelsen, når de pågældende sager er over 50 år.
Hvis  

 sagerne ikke er 25, henholdsvis 50 år, er forudsætningen for benyttelse, at  

 der foreligger skriftlig tilladelse hertil fra den styrelse, det kontor eller  

 den institution, som har afleveret det pågældende materiale eller har  

 dispositionsretten derover.
 Fra følgende ministerier og institutioner skal der i alle tilfælde  

 indhentes tilladelse fra rette vedkommende, når sagerne ikke har den alder,  

 som er forudsætningen for, at de er almindeligt tilgængelige, jfr. pkt. 3:
 Statsministeriet: statsrådsprotokoller.
 Udenrigsministeriet og de danske repræsentationer i udlandet.
 Justitsministeriet.
 Rigspolitiets Efterretningstjeneste.
 Forsvarsministeriet og de under dette hørende institutioner.
 Indenrigsministeriet: sager vedrørende civilforsvaret.
 Civilforsvarsstyrelsen.
 Sundhedsstyrelsen.
 Statens Husholdningsråd.
 Tilsynet med banker og sparekasser.
 Rigshospitalet.
 Danmarks Statistik.
 Hvis det af praktiske grunde vil være vanskeligt at opnå skriftlig  

 tilladelse til benyttelsen fra rette vedkommende, kan en sådan af  

 Rigsarkivaren eller af overarkivaren på 2. afdeling indhentes telefonisk.  

 Rigsarkivaren eller overarkivaren skal i så fald skriftligt attestere, at der  

 foreligger tilladelse til benyttelsen.
 6. For følgende arkivalier gælder særlige regler:
 Kongehusets arkiv.
 Se s. 11 skrivelse af 22/6-1972 fra Kabinetssekretariatet.
 1. De sager, der arkivalsk set udgør en del af de  

 danske kongers og deres dronningers arkiver til og med Christian 7., er  

 almindeligt tilgængelige.
 2. Arkivalier, der arkivalsk set er en del af Frederik  

 6.s og hans dronnings arkiver, er tilgængelige med Rigsarkivarens tilladelse.
3. Arkivalier, som arkivalsk set er en del af  

 Christian 8.s, hans gemalinders samt senere kongers og dronningers arkiver,  

 er kun tilgængelige med Hans Majestæt Kongens tilladelse.
Dette gælder  

 således også arkivalier fra tiden før deres tronbestigelse.
4. Andre sager i »Kongehusets arkiv« end de  

 under 1-3 nævnte er almindeligt tilgængelige, hvis de er fra tiden til og med  

 13. marts 1808. Arkivalier fra tiden 14. marts 1808 til 3. december 1839 er  

 tilgængelige med Rigsarkivarens tilladelse.
Hvis der ønskes adgang til at  

 benytte sådanne arkivalier i »Kongehusets arkiv« fra tiden efter 3.  

 december 1839, skal Hans Majestæt Kongens tilladelse indhentes.
Også akterne vedrørende processerne mod dronning Caroline Mathilde og J.  

 F.
Struensee er nu almindeligt tilgængelige.
I tre eksemplarer af V.
A.
XIII,  

 der findes på læsesalen, i Rigsarkivarens kontor og hos chefen for  

 sekretariatet, er der med rødt givet oplysning om tilgængeligheden:
 T. = almindeligt tilgængelige arkivalier.
 R. = arkivalier, der er tilgængelige med Rigsarkivarens tilladelse.
 K. = arkivalier, til hvis benyttelse der skal indhentes tilladelse fra  

 Hans Majestæt Kongen.
 Alle de i registrant 101 registrerede arkivalier er almindeligt  

 tilgængelige med undtagelse af enkelte af de på s. 1-5 registrerede sager.  

 Disse er mærket med enten R eller K.
 Hofmarskallatet.
 Arkivet er tilgængeligt indtil tronskiftet 1906.
 Kabinetssekretariatet.
 Arkivet er tilgængeligt indtil tronskiftet 1906.
Rigsarkivaren kan dog unddrage enkelte arkivalier i Hofmarskallatets arkiv  

 eller Kabinetsarkivet fra benyttelse, indtil Hofmarskallatets eller  

 Kabinetssekretariatets tilladelse foreligger.
Hvis sagerne ikke er 80 år  

 gamle, skal de derfor inden udlevering eller udlån forelægges overarkivaren,  

 som træffer afgørelse om, hvorvidt spørgsmålet om tilgængelighed skal  

 forelægges Rigsarkivaren.
 Kirkebøger og kirkebogsarkivalier.
For disse gælder samme regler som for det tilsvarende materiale i  

 landsarkiverne, jfr.
Rigsarkivarens cirkulære af 30. december 1964.
 7. Privatarkiver.
Sager i private mænds og kvinders arkiver er først almindeligt  

 tilgængelige, når de er 80 år gamle, sager i privatinstitutioners arkiver,  

 når de er 50 år gamle, med mindre den, der har afleveret arkivalierne,  

 udtrykkeligt har ønsket, at der skal gælde en kortere frist for  

 tilgængelighed.
Er der ved afleveringen fastsat en længere frist end 80,  

 henholdsvis 50 år for tilgængeligheden, skal denne selvfølgelig overholdes.
Hvis den, der har afleveret et privatarkiv til Rigsarkivet, ikke har  

 bestemt, at en eller flere privatpersoner inden for en bestemt frist skal  

 give tilladelse til benyttelsen, eller hvis denne frist er udløbet, er det  

 Rigsarkivaren, der giver tilladelse til at benytte de sager, som endnu ikke  

 er 80, henholdsvis 50 år gamle, eventuelt til at få afskrift eller fotokopi  

 deraf.
Overarkivaren på 1. afdeling eller dennes stedfortræder kan dog på  

 Rigsarkivarens vegne give tilladelse til på læsesalen at benytte private  

 mænds og kvinders arkiver, der er 50 år gamle.
Dersom der ønskes adgang til at benytte private arkivalier, som endnu ikke  

 er 80, henholdsvis 50 år gamle, og til hvis benyttelse der skal indhentes  

 tilladelse fra Rigsarkivaren, skal der indsendes skriftlig ansøgning derom på  

 de dertil beregnede skemaer.
Rigsarkivaren eller overarkivaren på 1. afdeling  

 - jfr. ovenfor - forsyner ansøgningen med den ønskede tilladelse.
 8. Manuskriptsamlingen.
 Det materiale, de findes heri, er almindeligt tilgængeligt, med mindre der  

 er truffet særlige bestemmelser om utilgængelighed af den, der har afleveret  

 manuskriptet, eller af Rigsarkivaren.
 9. Personer, som på læsesalen eller andetsteds får  

 tilladelse til at benytte arkivalier m.m., som ikke er almindeligt  

 tilgængelige - som altså ikke er 50, henholdsvis 80 eller 100 år gamle - skal  

 underskrive en erklæring, der skal sikre mod misbrug, jfr. skrivelser af 30.  

 december 1964 og 1. oktober 1965. Det samme gælder, når der leveres  

 afskrifter eller fotokopier (film, xerox o.s.v.) af arkivalier, der ikke er  

 almindeligt tilgængelige.
 10. For film og fotokopier m.m. af arkivalier gælder  

 de samme regler som for de tilsvarende arkivalier.
Film af Danica i udlandet er først tilgængelige, når de fotograferede  

 arkivalier er 50 år gamle.
Rigsarkivaren kan dog give tilladelse til at  

 benytte film af yngre arkivalier.
Hvis det arkiv, hvorfra fotografier eller  

 film er erhvervet, har en længere frist for tilgængelighed, skal denne  

 respekteres, med mindre der foreligger tilladelse fra arkivet til, at  

 materialet kan gøres almindeligt tilgængeligt.
 11. For båndoptagelser og grammofonplader fastsættes  

 bestemmelser om tilgængelighed i hvert enkelt tilfælde.
 12. Hvis en udenlandsk forsker i henhold til  

 arkivoverenskomsten med Bonn af 1963, jfr. overenskomsten af 15. december  

 1933, ønsker at benytte arkivalier, som endnu ikke er tilgængelige efter de  

 almindelige regler, skal sagen forelægges Rigsarkivaren.
13. Lov nr. 141 af 13. maj 1964 om partsoffentlighed i  

 forvaltningen vil næppe få større betydning for arkivvæsenet. § 11 bestemmer,  

 at loven ikke kommer til anvendelse på dokumenter, der er udfærdiget af en  

 myndighed eller er kommet i en myndigheds besiddelse før lovens ikrafttræden,  

 altså 1. oktober 1964. I § 9 bestemmes det, at spørgsmål om meddelelse af  

 oplysninger efter denne lov afgøres af den myndighed, som i øvrigt har  

 afgørelsen af den pågældende sag, således at Rigsarkivet altså ikke selv skal  

 tage stilling til, hvorvidt der kan opnås adgang til afleverede arkivalier i  

 henhold til denne lov.
Eventuelle spørgsmål om adgang til akter i  

 Rigsarkivets eget arkiv i henhold til loven om partsoffentlighed forelægges  

 Rigsarkivaren.
 Rigsarkivet, den 30. september 1968.
