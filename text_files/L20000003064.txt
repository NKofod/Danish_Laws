Bekendtgørelse af aftale mellem  

 Kongeriget Danmarks regering og Kongeriget Sveriges regering om  

 merværdiafgift vedrørende den faste vejforbindelse over  

 Øresund Ved aftale undertegnet i København den 26. og 27. januar 2000 og i  

 Stockholm den 25. og 28. januar 2000 har Danmark og Sverige indgået en  

 aftale om merværdiafgift vedrørende den faste vejforbindelse  

 over Øresund.
 Aftalen har følgende ordlyd:
 AFTALE MELLEM KONGERIGET DANMARKS REGERING OG KONGERIGET SVERIGES REGERING  

 OM (HÅNDTERING) AF MERVÆRDIAFGIFT VEDRØRENDE DEN FASTE  

 VEJFORBINDELSE OVER ØRESUND.
 Regeringerne i Kongeriget Danmark og Kongeriget Sverige er blevet enige om  

 følgende bestemmelser:
Artikel 1 Aftalens formål Formålet med nærværende aftale er at  

 fastsætte, hvordan merværdiafgiften på passageafgiften for  

 den faste vejforbindelse over Øresund skal fordeles og at  

 fastsætte en administrativ ordning, der muliggør en forenklet  

 ordning for fradrag og tilbagebetaling af merværdiafgift for passagen  

 af den faste forbindelse over Øresund.
Artikel 2 Definitioner I denne aftale forestås ved udtrykket:
 1. »Den kompetente  

 myndighed«:
a. betyder i Danmark: Skatteministeren, b. og i Sverige: FinansministerenFinansdeparte-mentet, eller den myndighed i enhver af disse stater til hvilken  

 det overdrages at behandle spørgsmål vedrørende  

 aftalen.
 2. »Udenlandske  

 virksomheder«: Virksomheder som er  

 merværdiafgiftspligtige i et andet EU-land end Danmark eller Sverige  

 samt virksomheder, der er etablerede uden for EU.
 3. »Passageafgift«: Den afgift der opkræves for passage af den  

 faste vejforbindelse over Øresund.
Artikel 3 Afgiftsgrundlaget Ved opgørelse af den afgiftspligtige værdi af  

 passageafgiften tilkommer 50 pct. af afgiftsgrundlaget Danmark og 50 pct af  

 afgiftsgrundlaget Sverige.
Artikel 4 Fradrag Virksomheder, der er registreringspligtige i Danmark, kan  

 i overensstemmelse med de danske regler fradrage såvel den danske som  

 den svenske merværdiafgift på passageafgiften.
Virksomheder, der  

 er registreringspligtige i Sverige kan i overensstemmelse med de svenske  

 regler fradrage såvel den svenske som danske merværdiafgift  

 på passageafgiften.
Artikel 5 Tilbagebetaling til  

 udenlandske virksomheder Tilbagebetaling af den danske og svenske  

 merværdiafgift på passageafgiften til udenlandske virksomheder  

 skal ske i Sverige.
Tilbagebetalingen skal ske i overensstemmelse med  

 Rådets ottende direktiv af 6. december 1979 om harmonisering af  

 medlemsstaternes lovgivning om omsætningsafgifter - foranstaltninger  

 til tilbagebetaling af merværdiafgift til afgiftspligtige personer, der  

 ikke er etableret i indlandet (79/1072/EØF) samt Rådets  

 trettende direktiv af 17. november 1986 om harmonisering af medlemsstaternes  

 lovgivning om omsætningsafgifter - foranstaltninger til tilbagebetaling  

 af merværdiafgift til afgiftspligtige personer, der ikke er etableret  

 på Fællesskabets område (86/560/EØF), således  

 som nævnte direktiver er gennemført i svensk lovgivning.
Artikel 6 Godtgørelse og rente af udbetalt afgift Den kompetente svenske myndigheder skal føre et  

 regnskab over udbetalte beløb til udenlandske virksomheder.. Den  

 kompetente svenske myndighed De kompetente svenske myndighederskal inden  

 udgangen af den måned, der følger efter  

 udbetalingsmåneden, udfærdige en samlet opgørelseherover  

 over det beløb, der er dansk merværdiafgift, til den kompetente  

 danske myndighed.
Dette beløb skal tillægges en rente svarende  

 til gennemsnittet af renten på de svenske tomåneders  

 statsgældsbeviser for den måned, hvor udbetalingerne har fundet  

 sted.
Beløbene angives i SEK.
Den danske kompetente danske myndigheder  

 skal overføre det samlede beløb til de svenske myndigheder  

 senest den 15. i den følgende måned.
Nærmere bestemmelser  

 om, hvordan overførslen skal foregå, aftales mellem de  

 kompetente myndigheder i Danmark og i Sverige.
Artikel 7 Meromkostninger Den kompetente svenske myndighed skal årligt meddele  

 den kompetente danske myndighed størrelsen af de administrative  

 meromkostninger ved at godtgøre dansk merværdiafgift til  

 udenlandske virksomheder.
Danmark skal godtgøre Sverige disse  

 meromkostninger.
Godtgørelsen skal finde sted senest den 15.januar i  

 den følgende måneden efter at meddelelsen er afgivet.
Artikel 8 Revision Den kompetente danske myndighed kan få udleveret  

 resultatet af den kompetente svenske myndigheds interne revisions kontrol af  

 system og arbejdsgange med hensyn til tilbagebetaling af  

 merværdiafgiften på passageafgiften til udenlandske  

 virksomheder.
Artikel 9 Ikrafttræden Aftalen træder i kraft 30 dage efter, at  

 følgende betingelser er blevet opfyldt:
 1. EU s ministerråd har besluttet, at Danmark og  

 Sverige kan fravige det sjette momsdirektiv af 17. maj 1977 om harmonisering  

 af medlemsstaternes lovgivning om omsætningsafgifter - Det fælles  

 merværdiafgiftssystem: ensartet beregningsgrundlag (77/388/EØF),  

 vedrørende momsopkrævningen for den faste forbindelse over  

 Øresund.
 2. De kontraherende parter har ved udveksling af  

 diplomatiske noter givet hinanden underretning om,, at de godkender dens  

 betingelser, og at alle de lovbestemte foranstaltninger, der er  

 nødvendige for aftalens ikrafttræden, er blevet truffet.
Artikel 10 Gyldighedsperiode og ændring af aftalen 1. Denne aftale er indgået for et ubestemt tidsrum.  

 Den kan ved skriftlig meddelelse opsiges gennem diplomatiske kanaler af hver  

 af de kontraherende parter og skal ophøre med at være i kraft  

 seks måneder efter, at sådan meddelelse er modtaget.
 2. Spørgsmål om ændring kan på  

 ethvert tidspunkt efter anmodningtages op af en af de kontraherende  

 parter.
 Til bekræftelse heraf har undertegnede, med  

 behørig bemyndigelse, undertegnet denne aftale i to eksemplarer  

 på dansk og svensk, således at begge tekster har samme  

 gyldighed.
For Kongeriget Danmarks Regering For Kongeriget Sveriges Regering Peter Loft Claes Ljungh Protokol Ved undertegnelsen af aftalen mellem Kongeriget Danmarks  

 regering og Kongeriget Sveriges regering om at forenkle reglerne for  

 merværdiafgiften vedrørende den faste vejforbindelse over  

 Øresund er undertegnede enige om følgende bestemmelse, som  

 udgør en integreret del af aftalen.
 Til artikel 10:
I punkt 2 fastsættes det, at spørgsmål  

 om ændring af aftalen på ethvert tidspunkt, efter anmodning kan  

 tages op af en af de kontraherende parter.
Parterne har meddelt, at en  

 årsag til ændring af aftalen kunne være en væsentlig  

 forskydning af forholdet mellem antallet af danske og svenske virksomheder  

 der benytter den faste forbindelse over Øresund.
 Til bekræftelse heraf har undertegnede, med  

 behørig bemyndigelse, undertegnet denne protokol i to eksemplarer  

 på dansk og svensk, således at begge tekster har samme  

 gyldighed.
For Kongeriget Danmarks Regering For Kongeriget Sveriges Regering Peter Loft Claes Ljungh I medfør af aftalens artikel 9 trådte aftalen  

 i kraft den 12. maj 2000.
