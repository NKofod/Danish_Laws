 Mn.865 ændres således:
 Nævnet har besluttet at ændre den tidligere praksis vedrørende fradragsret  

 for moms af tilskud til busvognmænd m.fl.
 De omhandlede tilskud er hidtil blevet betragtet som en indirekte  

 gaveydelse til passagererne, for hvilke færgerederier, købmænd og  

 supermarkeder m.fl. ikke havde fradragsret efter momslovens § 16, stk. 3,  

 punkt e.
 Nævnets ændring af praksis betyder, at virksomhederne opnår fradragsret  

 for moms af tilskud, der ydes til busvognmænd m.fl. i forbindelse med  

 transporten af passagerer til fx færgeruter eller forretninger.
 Nævnet har ved den nye afgørelse lagt vægt på, at der ikke er noget  

 donatorisk element i de omhandlede tilskud/vederlag, men at rederierne m.fl.  

 yder tilskud udelukkende for at gå en øget omsætning.
 Tilskuddene må derfor betragtes som en driftsudgift og ikke som en gave.
 Se også Mn.866, Mn.987, Mn.1020 og Mn.1044.
