 (Til samtlige til eksport af kød, slagteaffald og kødvarer autoriserede  

 virksomheder og samtlige ved kødkontrol beskæftigede dyrlæger).
 Idet man vedlagt fremsender bekendtgørelse herfra nr. 134 af d.d. om  

 kødkontrolmærkning, skal man meddele, at man, da methylviolet ikke er  

 godkendt som stempelfarve til kød i England og da den hidtil anvendte røde  

 lurmærke-stempelfarve heller ikke findes at være i overensstemmelse med den  

 nye engelske farveliste over farver godkendt til brug på og i levnedsmidler,  

 har ladet fremstille en violet lurmærke-stempelfarve, som opfylder de  

 engelske krav.
Efter indstilling fra veterinærdirektoratet har landbrugsministeriet  

 herefter meddelt firma cand. pharm.
Aug.
Colding og Søn ved civiløkonom Børge  

 Steen-Johnsen, Odensegade 17, København Ø., fortsat autorisation som  

 leverandør af methylviolet stempelfarve til brug ved den i bekendtgørelsen  

 foreskrevne mærkning og autorisation som leverandør af den nye violet  

 lurmærke-stempelfarve, der i henhold til bekendtgørelsens § 3 skal anvendes  

 af de autoriserede eksportsvineslagterier til stempling af kød og  

 slagteaffald til udførsel til Storbritannien og Nordirland.
For tiden er kun  

 nævnte firma autoriseret som leverandør af de nævnte farver.
 Andre kødstempelfarver må ikke anvendes efter 5. maj 1968.
Farverne leveres til en af landbrugsministeriet fastsat pris, der for  

 tiden er 20,50 kr. pr. 1 for methylviolet og 22 kr. pr. 1 for violet  

 lurmærke-stempelfarve, franco inklusive emballage.
Hertil kommer  

 omsætningsafgift.
De kontrollerende dyrlæger anmodes om snarest at rekvirere den fornødne  

 mængde violet lurmærke-stempelfarve hos firma cand. pharm.
Aug.
Colding og  

 Søn, ved første bestilling dog kun til et par måneders forbrug.
 Cirkulære nr. 268 af 27. december 1967 om kødstempelfarver ophæves fra 6.  

 maj 1968.
 Landbrugsministeriet, den 25. april  

 1968.
 P.M.V.
