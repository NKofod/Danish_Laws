Bekendtgørelse om ændring i forretningernes fordeling mellem ministrene Efter statsministerens indstilling er der ved kongelig resolution af 19. november 2020 fastsat følgende bestemmelser vedrørende forretningernes fordeling mellem ministrene:
 § 1. Der oprettes et Ministerium for Fødevarer, Landbrug og Fiskeri, således at der til dette ministerium overføres følgende sagsområder: sager vedrørende landbrug, herunder økologi, fødevaresikkerhed, fødevaresundhed og fødevareforsyning, dyrevelfærd, inklusive de til områderne hørende institutioner m.v., samt sager vedrørende fiskeri.
 § 2. Betegnelsen for Miljø- og Fødevareministeriet ændres til Miljøministeriet.
 § 3. Ressortansvaret for Ligestillingsafdelingen med tilhørende sagsområder overføres fra det hidtidige Miljø- og Fødevareministerium til Beskæftigelsesministeriet.
