I medfør af § 1, stk. 2-4, § 13, stk. 2 og § 28 i lov om erhvervsskoler,  

 jf. lovbekendtgørelse nr. 689 af 20. juli 1994, som senest ændret ved lov nr.  

 1127 af 20. december 1995, fastsættes:  Formål § 1.  De uddannelses- og jobkvalificerende forløb skal  

 dels forbedre deltagernes beskæftigelsesmuligheder, herunder på det lokale  

 arbejdsmarked, dels motivere og kvalificere deltagerne til at fortsætte i  

 anden uddannelse.
 Stk. 2.  Forløbene er ikke støtteberettigende efter lov  

 om statens uddannelsesstøtte.
 Indhold m.v.
 § 2.  Godkendte erhvervsskoler kan tilrettelægge  

 uddannelses- og jobkvalificerende forløb af op til 18 måneders varighed.
 Stk. 2.  Forløbene tilrettelægges, så de enten  

 selvstændigt udgør et fuldt 18 måneders uddannelsesforløb, eller er egnede  

 til at indgå som en del af en 18 måneders uddannelsesplan eller et  

 aktiveringsforløb, tilrettelagt for den enkelte deltager af  

 arbejdsformidlingen henholdsvis kommunen.
 Stk. 3.  Et forløb skal mindst vare 2 uger.
Stk. 4.  Skolen udarbejder et program for de forløb,  

 skolen udbyder.
Programmet fremsendes til arbejdsformidlingen, kommunerne, de  

 øvrige erhvervsskoler og andre relevante uddannelsesintitutioner i  

 lokalområdet.
Programmet udleveres desuden til eventuelle andre  

 interesserede, herunder mulige deltagere.
 Stk. 5.  Programmet skal kunne danne grundlag for, at  

 den enkelte deltager med vejledning, fra skolen og arbejdsformidlingen for så  

 vidt angår dagpengemodtagere eller fra skolen og kommunen for så vidt angår  

 kontanthjælpsmodtagere, kan vælge forløb og få disse indarbejdet i sin  

 individuelle uddannelsesplan henholdsvis aktiveringsplan eller -forløb, jf.  

 stk. 2.
 Stk. 6.  Skolen følger behovet for fornyelse af  

 programmet og reviderer dette på grundlag heraf, jf. også § 6, stk. 3.
§ 3.  Skolen optager deltagere i forløb tilrettelagt  

 efter denne bekendtgørelse løbende og mindst hver 5. uge.
Deltagerne optages  

 så vidt muligt i overensstemmelse med den af arbejdsformidlingen eller  

 kommunen lagte plan, men kan dog inden for de nævnte 5 uger henvises til  

 andet forløb eller anden erhvervsskole eller en anden uddannelsesinstitution,  

 herunder et AMU-center, efter aftale mellem de berørte institutioner.
 Stk. 2.  Skolen underretter arbejdsformidlingen eller  

 kommunen om optagelsen.
 § 4.  Undervisningen i forløbene kan indeholde:
 Stk. 2.  Undervisningen skal indeholde vejledning om  

 job- og videreuddannelsesmuligheder.
 Stk. 3.  Et forløb på i alt 18 måneder kan ikke  

 udelukkende bestå af hele skoleperioder fra erhvervsuddannelser, og kan ikke  

 omfatte 2. skoleperiode i en erhvervsuddannelse med adgangsbegrænsning.
 Stk. 4.  Den undervisning deltageren modtager, skal i  

 videst muligt omfang kunne give grundlag for merit for dele af anden  

 undervisning ved fortsat uddannelse.
 Stk. 5.  Undervisningen skal give indsigt i og  

 forståelse af miljømæssige forhold.
 § 5.  Undervisningen tilrettelægges på en  

 helhedsorienteret måde, således at deltageren oplever sammenhæng.
Stk. 2.  Undervisningen tager i videst muligt omfang  

 udgangspunkt i praktiske discipliner.
Den praktiske og den teoretiske  

 undervisning skal så vidt muligt sammenkædes på en sådan måde, at deltageren  

 tilegner sig teorien med udgangspunkt i praksissituationer.
Stk. 3.  Dele af undervisningen i et forløb kan  

 tilrettelægges som virksomhedsforlagt undervisning.
Dog må den del af  

 forløbet, som foregår i en virksomhed, normalt ikke overstige 1/3 af et  

 forløb.
 Stk. 4.  Undervisningen skal pædagogisk og  

 organisatorisk tilrettelægges under hensyn til deltagernes forudsætninger.
§ 6.  Skolen fastlægger undervisningens nærmere  

 indhold, tilrettelæggelse og omfang i lokale undervisningsplaner.
Der  

 udarbejdes en plan for hvert forløb.
Planen skal foreligge ved  

 uddannelsesforløbets begyndelse.
 Stk. 2.  Undervisningsplanerne udleveres til deltagerne  

 og sendes tillige til arbejdsformidlingen, til relevante kommuner og til  

 andre interesserede.
 Stk. 3.  Skolen følger behovet for fornyelse af  

 undervisningsplanerne og reviderer disse på grundlag heraf, jf. også § 2,  

 stk. 6.
Bedømmelse og bevis for undervisningen § 7.  Skolen foretager i samarbejde med deltageren en  

 løbende bedømmelse, der skal hjælpe og vejlede deltageren.
 Stk. 2.  Ved afslutningen af uddannelsesforløbet  

 vurderer skolen og deltageren udbyttet af uddannelsesforløbet.
§ 8.  Skolen udsteder et uddannelsesbevis til  

 deltageren.
Beviset skal kunne danne grundlag for meritvurdering, jf. § 4,  

 stk. 4, og indeholde:
 Stk. 2.  Omfatter undervisningen fag eller discipliner,  

 der afsluttes med eksamen, kan deltageren gå til eksamen efter reglerne herom  

 og modtager sædvanligt eksamensbevis m.v., hvis eksamen bestås.
Stk. 3.  Hvis der på grund af afbrud af  

 uddannelsesforløbet ikke kan udstedes bevis i henhold til stk. 1, har  

 deltageren krav på dokumentation, der skal indeholde oplysning om resultatet  

 af det delvist gennemførte forløb.
Det samme gælder, hvis kun dele af et  

 samlet aktiveringsforløb på 18 måneder foregår på en erhvervsskole.
Stk. 4.  Samarbejder flere erhvervsskoler om et forløb  

 efter denne bekendtgørelse, jf. § 2, stk. 1, udfærdiges dokumentationen af  

 den erhvervsskole, hvor eleven sidst har modtaget undervisning, med mindre  

 skolerne aftaler andet.
Indgår et forløb efter denne bekendtgørelse i et  

 samlet aktiveringsforløb på 18 måneder, aftaler de deltagende erhvervsskoler  

 udfærdigelsen af dokumentation med de øvrige uddannelsesinstitutioner.
Forskellige bestemmelser § 9.  Skolen afgiver i øvrigt, så vidt muligt i  

 samarbejde med deltageren, fornødne erklæringer til arbejdsformidlingen eller  

 kommunen, som måtte blive afkrævet skolen, herunder erklæringer vedrørende  

 fravær eller afbrydelse af forløbet.
Stk. 2.  Bortvises en deltager fra en virksomhed, jf. §  

 5, stk. 3, træffer skolen afgørelse om, hvorvidt uddannelsesforløbet skal  

 afbrydes.
Deltageren skal så vidt muligt tilbydes at fortsætte  

 uddannelsesforløbet på skolen.
Skolen underretter straks arbejdsformidlingen  

 eller kommunen om beslutningen.
 § 10.  Deltagere, der følger et uddannelsesforløb  

 tilrettelagt efter denne bekendtgørelse, kan optages på skolehjem efter de  

 for elever i erhvervsuddannelser gældende regler, hvis forløbet indeholder  

 dele af en erhvervsuddannelse og giver grundlag for merit i  

 erhvervsuddannelsens skoledel.
 Stk. 2.  Under tilsvarende vilkår, som nævnt i stk. 1,  

 kan deltagere optages på kostskole efter reglerne i lov om  

 landbrugsuddannelser, hvis forløbet indeholder dele af en landbrugsuddannelse  

 og giver grundlag for merit i landbrugsuddannelsens skoledel.
 § 11.  Skolen kan over for en udlænding, stille krav  

 om, at pågældende skal bestå en prøve i dansk, inden påbegyndelse af et  

 uddannelsesforløb efter denne bekendtgørelse, hvis udlændingen efter skolens  

 skøn af sproglige grunde, ellers ikke kan forventes at få fornødent udbytte  

 af undervisningen.
 § 12.  Skolen yder specialpædagogisk støtte, hvis  

 skolen skønner det nødvendigt.
§ 13.  Klager over en erhvervsskoles afgørelse truffet  

 i henhold til denne bekendtgørelse indgives til skolen.
Skolens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
Stk. 2.  Fristen for indgivelse af klager er 2 uger fra  

 den dag, deltageren har modtaget afgørelsen.
Hvis skolen ikke finder grundlag  

 for at imødekomme klageren, indsender skolen straks klagen til  

 Undervisningsministeriet, ledsaget af skolens udtalelse.
 Stk. 3.  Klager over en eksamen følger reglerne for den  

 pågældende eksamen.
Ikrafttrædelsesbestemmelser § 14.  Bekendtgørelsen træder i kraft den 1. april  

 1996.
