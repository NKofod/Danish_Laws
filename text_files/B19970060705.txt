 I medfør af § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v. fastsættes:
Formål, udbud og adgangsforudsætninger § 1.  Ingeniørernes lederuddannelse har til formål at  

 kvalificere de studerende til lederstillinger.
 Stk. 2.  Uddannelsen skal give de studerende faglige  

 forudsætninger for at omsætte økonomisk, afsætningsmæssig, miljømæssig,  

 sproglig og juridisk viden til praktisk anvendelse inden for  

 ledelsesfunktioner.
 § 2.  Uddannelsen udbydes ved Ingeniørhøjskolen  

 Københavns Teknikum og ved Ingeniørhøjskolen i Horsens.
 Stk. 2.  Undervisningsministeren kan godkende, at  

 uddannelsen udbydes ved andre institutioner.
 § 3.  Adgang til uddannelsen har ansøgere med en  

 videregående uddannelse på mindst bachelorniveau suppleret med mindst 2 års  

 relevant erhvervserfaring.
 Stk. 2.  Institutionen kan efter en konkret vurdering  

 give adgang til uddannelsen for andre ansøgere, som skønnes at have de  

 nødvendige forudsætninger for at kunne gennemføre uddannelsen.
 § 4.  Institutionen fastsætter antallet af ansøgere,  

 der kan optages på uddannelsen.
Struktur, varighed og indhold § 5.  Uddannelsen er en erhvervsrettet, videregående  

 deltidsuddannelse, der udbydes som åben uddannelse.
 Stk. 2.  Uddannelsen har et omfang, der svarer til 1/2  

 års heltidsuddannelse (1/2 årsværk). Et årsværk er en fuldtidsstuderendes  

 arbejde i et år.
 Stk. 3.  Uddannelsen er sammensat af enkeltkurser  

 (moduler), som kan følges enkeltvis, jf. dog § 6, stk. 3. Hele uddannelsen  

 strækker sig normalt over 2 år og skal være afsluttet inden for 5 år.
 § 6.  Uddannelsens indhold omfatter undervisning med  

 hovedvægt på følgende fagområder:
 Stk. 2.  I undervisningen indgår miljømæssige  

 problemstillinger og internationale forhold, der er relevante for det  

 pågældende fagområde.
 Stk. 3 .  Institutionen kan bestemme, at gennemførelsen  

 af visse kurser er betinget af, at prøven i et eller flere kurser er bestået,  

 eller at undervisning i et eller flere kurser følges sideløbende.
 § 7.  Ingeniørernes lederuddannelse (ILU) betegnes i  

 engelsk oversættelse som Engineering Business Administration (EBA).
Eksamen § 8.  For afholdelse af prøver gælder bekendtgørelse  

 om eksamen ved visse videregående uddannelser under Undervisningsministeriet  

 samt bekendtgørelse om karakterskala og anden bedømmelse.
Studieordning § 9.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning vedtages og ved  

 væsentlige ændringer af studieordningen, tager institutionen kontakt til  

 aftagerrepræsentanter.
Andre udbydere af uddannelsen, jf. § 2, orienteres med  

 henblik på koordinering af uddannelsen.
Derudover indhentes en udtalelse fra  

 censorformandskabet, jf. bekendtgørelse om censorinstitutionen for visse  

 videregående uddannelser under Undervisningsministeriet.
 Stk. 5.  Ved udstedelse af ny studieordning og ved  

 væsentlige ændringer af studieordningen fastsættes overgangsregler i  

 studieordningen.
 Stk. 6.  Studieordningen og ændringer af studieordningen  

 sendes til orientering til censorerne og til ministeriet.
Andre regler § 10.  Institutionen kan i hvert enkelt tilfælde eller  

 ved regler i studieordningen godkende, at gennemførte uddannelseselementer  

 fra en dansk eller udenlandsk videregående uddannelsesinstitution træder i  

 stedet for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 11.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de tilfælde, der  

 er nævnt i § 3, stk. 2, § 4, § 6, stk. 3, og § 10.
§ 12.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter reglerne i  

 bekendtgørelse om eksamen ved visse videregående uddannelser under  

 Undervisningsministeriet.
 § 13.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
 Ikrafttræden m.v.
 § 14.  Bekendtgørelsen træder i kraft den 1. september  

 1997 og finder anvendelse på studerende, der optages på uddannelsen fra denne  

 dato.
