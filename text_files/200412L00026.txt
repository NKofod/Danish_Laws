Fremsat den 7. oktober 2004  

 af skatteministeren (Kristian Jensen) Forslag til Lov  

 om indgåelse af protokol til ændring af den  

  

 dansk-malaysiske dobbeltbeskatningsoverenskomst § 1.  

  

 Protokol af 3. december 2003 til ændring af Overenskomsten af 4. december  

 1970  

 mellem Danmark og Malaysia til undgåelse af dobbeltbeskatning og forhindring  

 af  

 beskatningsunddragelse for så vidt angår indkomstskatter, kan tiltrædes.  

 Protokollen er optaget som bilag til denne lov.
 Stk. 2.  

  

 Protokollen  

 træder i kraft og finder anvendelse efter bestemmelserne i protokollens  

 artikel  

 11.
 § 2.  

  

 Loven træder i kraft dagen efter bekendtgørelsen i Lovtidende.
 § 3.  

  

 Loven gælder ikke for Færøerne og Grønland.
Bilag PROTOKOL TIL ÆNDRING AF OVERENSKOMSTEN MELLEM  

 REGERINGEN I KONGERIGET DANMARK OG REGERINGEN I MALAYSIA TIL UNDGÅELSE AF  

 DOBBELTBESKATNING OG FORHINDRING AF BESKATNINGSUNDDRAGELSE FOR SÅ VIDT ANGÅR  

 INDKOMSTSKATTER, UNDERTEGNET I KUALA LUMPUR DEN 4. DECEMBER 1970 Regeringen i Kongeriget Danmark og Regeringen i  

 Malaysia, som ønsker at afslutte en protokol til ændring af  

 overenskomsten mellem de kontraherende regeringer til undgåelse af  

 dobbeltbeskatning og forhindring af beskatningsunddragelse for så vidt angår  

 indkomstskatter, undertegnet i Kuala Lumpur den 4. december 1970 (herefter  

 omtalt som »overenskomsten«), er blevet enige om følgende:
Artikel 1 Artikel II i overenskomsten ændres, idet ordet »,  

 tillægsindkomstskatten« i stykke 1, litra a) udgår.
Artikel 2 Artikel III i overenskomsten ændres således:
 (a)  

 	  

 litra (a), (b) og (h)  

 i stykke 1 ophæves og i stedet indsættes følgende:
»(a)  

 	  

 udtrykket »Malaysia«  

 betyde Føderationen Malaysias territorier, Malaysias territorialfarvande og  

 havbunden og undergrunden af territorialfarvandene, og omfatte ethvert  

 område,  

 der ligger uden for grænserne af Malaysias territorialfarvande, og havbunden  

 og  

 undergrunden af ethvert sådant område, som ifølge malaysisk lovgivning og i  

 overensstemmelse med international ret er blevet eller senere måtte blive  

 betegnet som et område, hvor over Malaysia kan udøve suverænitetsrettigheder  

 med henblik på efterforskning og udnyttelse af naturforekomsterne, levende  

 såvel som ikke-levende; (b)  

 	  

 udtrykket »Danmark«  

 betyde Kongeriget Danmark, herunder ethvert område uden for Danmarks  

 territorialfarvand, som ifølge dansk lovgivning og i overensstemmelse med  

 international ret er blevet eller senere måtte blive betegnet som et område,  

 inden for hvilket Danmark kan udøve suverænitetsrettigheder med hensyn til  

 udforskning og udnyttelse af naturforekomster på havbunden og i dens  

 undergrund  

 og de overliggende vande og med hensyn til anden virksomhed med henblik på  

 økonomisk efterforskning og udnyttelse af området; udtrykket omfatter ikke  

 Færøerne og Grønland; (h)  

 	  

 udtrykket »kompetent  

 myndighed« betyde, for Malaysias vedkommende, finansministeren eller hans  

 befuldmægtigede stedfortræder; og for Danmarks vedkommende, skatteministeren  

 eller hans befuldmægtigede stedfortræder;« ; (b)  

 	  

 punktummet, der  

 afslutter stykke 1, litra (h), erstattes med et semikolon; og (c)  

 	  

 efter stykke 1, litra  

 (h), indsættes følgende litra:
 »(i)  

 	  

 udtrykket  

 »international trafik« betyde enhver transport med skib eller luftfartøj, der  

 anvendes af et foretagende i en kontraherende stat, bortset fra tilfælde hvor  

 skibet eller luftfartøjet udelukkende anvendes mellem pladser i den anden  

 kontraherende stat.«.
Artikel 3 Artikel IV i overenskomsten ændres således, at stykke 1  

 ophæves og i stedet indsættes følgende:
 »1.  

 	  

 I denne overenskomst  

 skal udtrykket »hjemmehørende i en kontraherende stat« betyde:
(a)  

 	  

 for Malaysias  

 vedkommende, en person som i skattemæssig henseende er hjemmehørende i  

 Malaysia; og (b)  

 	  

 for Danmarks  

 vedkommende, en person som i skattemæssig henseende er hjemmehørende i  

 Danmark.«.
Artikel 4 Artikel V i overenskomsten ændres således:
 (a)  

 	  

 stykke 2, litra (f),  

 ophæves og i stedet indsættes følgende:
»(f)  

 	  

 en mine, en olie-  

 eller gaskilde, et stenbrud eller et andet sted, hvor naturforekomster  

 udvindes;«; (b)  

 	  

 punktummet, der  

 afslutter stykke 2, litra (i), erstattes med »; og«; (c)  

 	  

 efter stykke 2, litra  

 (i), indsættes følgende ny litra:
»(j)  

 	  

 en lagerbygning.«; og (d)  

 	  

 ordene »i enhver  

 tolv-måneders periode« indsættes mellem ordene »mere end seks måneder« og  

 ordene »i forbindelse med« i stykke 4, litra (a).
Artikel 5 Artikel IX i overenskomsten ophæves og i stedet  

 indsættes følgende ny artikel:
»Artikel IX 1. Fortjeneste, der oppebæres af et foretagende i en  

 kontraherende stat ved skibs- eller luftfartsvirksomhed i international  

 trafik  

 kan kun beskattes i denne stat.
 2. Stykke 1 finder også anvendelse på den andel af  

 fortjeneste ved skibs- eller luftfartsvirksomhed, der oppebæres af en person,  

 der er hjemmehørende i en kontraherende stat, gennem deltagelse i en pool, et  

 konsortium eller en international driftsorganisation.«.
Artikel 6 Artikel XI i overenskomsten ændres således:
(a)  

 	  

 stykke 2 ophæves; (b)  

 	  

 ordene  

 »Bestemmelserne i stk. 1 og 2« i stykke 4 erstattes med ordene  

 »Bestemmelsen i stk. 1«; og (c)  

 	  

 stykke 3 og 4 bliver  

 herefter henholdsvis stykke 2 og 3.
Artikel 7 Artikel XII i overenskomsten ophæves og i stedet  

 indsættes følgende ny artikel:
»1. Royalties, der hidrører fra en kontraherende stat og  

 betales til en person, der er hjemmehørende i den anden kontraherende stat,  

 kan  

 beskattes i denne anden stat.
Sådanne royalties kan imidlertid også beskattes  

 i  

 den kontraherende stat, hvorfra de hidrører, og i overensstemmelse med  

 lovgivningen i denne stat, men den skat der pålignes må, såfremt modtageren  

 er  

 royaltybeløbets retmæssige ejer, ikke overstige 10 pct. af bruttobeløbet af  

 royaltybeløbet.
 2. Udtrykket »royalties« betyder i denne artikel  

 betalinger af enhver art, der modtages som vederlag for:
(a)  

 	  

 anvendelsen af, eller  

 retten til at anvende, ethvert patent, varemærke, mønster eller model,  

 tegning,  

 hemmelig formel eller fremstillingsmetode, enhver ophavsret til et litterært,  

 kunstnerisk eller videnskabeligt arbejde, herunder spillefilm og film eller  

 bånd til brug ved fjernsyns- eller radioudsendelser; (b)  

 	  

 anvendelsen af, eller  

 retten til at anvende, industrielt, kommercielt eller videnskabeligt udstyr; (c)  

 	  

 ydelse af  

 videnskabelig, teknisk, industriel eller kommerciel viden eller oplysning; (d)  

 	  

 ydelse af enhver  

 tjeneste, bistand af teknisk eller ledelsesmæssig art eller konsulentbistand.
3. Bestemmelserne i denne artikels stk. 1 finder  

 ikke anvendelse, såfremt modtageren af royaltybeløbet, der er hjemmehørende i  

 en af de kontraherende stater, i den anden kontraherende stat, hvorfra  

 royaltybeløbet hidrører, har et fast driftssted, såfremt den rettighed eller  

 ejendom, som ligger til grund for royaltybeløbet, har direkte forbindelse med  

 det faste driftssted.
I så fald skal bestemmelserne i artikel VII finde  

 anvendelse.
 4. I tilfælde, hvor en særlig forbindelse mellem den,  

 der betaler royalties, og den, der modtager nævnte royalties, eller mellem  

 disse og en tredje person, har bevirket, at de betalte royalties, når hensyn  

 tages til den anvendelse, rettighed eller oplysning, for hvilken de er  

 betalt,  

 overstiger det beløb, som ville være blevet aftalt mellem den, der betaler,  

 og  

 den, der modtager, såfremt den nævnte forbindelse ikke havde foreligget, skal  

 bestemmelserne i denne artikel alene finde anvendelse på det sidstnævnte  

 beløb.  

 I så fald skal det overskydende beløb kunne beskattes i overensstemmelse med  

 lovgivningen i hver af de kontraherende stater under hensyntagen til de  

 øvrige  

 bestemmelser i denne overenskomst.
5. Royalties skal anses for at hidrøre fra en  

 kontraherende stat, hvis de betales af denne stat selv, af regeringen i en  

 delstat, af en politisk underafdeling eller lokal myndighed, eller af en  

 person, der er hjemmehørende i denne stat.
I tilfælde, hvor den person, der  

 betaler royalties, hvad enten han er hjemmehørende i en kontraherende stat  

 eller ej, imidlertid har et fast driftssted i en kontraherende stat, i  

 forbindelse med hvilket forpligtelsen til at betale royalties er påtaget, og  

 sådanne royalties afholdes af dette faste driftssted, skal sådanne royalties  

 anses for at hidrøre fra den kontraherende stat, hvori det faste driftssted  

 er  

 beliggende.«.
Artikel 8 Artikel XV i overenskomsten ændres således, at stykke 1  

 ophæves og i stedet indsættes følgende:
 »1. Bestemmelserne i artikel XIV, stk. 2, skal ikke  

 finde anvendelse på indkomst, som i en af de kontraherende stater oppebæres  

 af  

 en professionel kunstner (såsom en scene-, film-, radio- eller  

 fjernsynskunstner,  

 musiker eller sportsmand), der er hjemmehørende i den anden kontraherende  

 stat,  

 når hans besøg i den førstnævnte kontraherende stat ikke direkte eller  

 indirekte bliver støttet i det hele eller i alt væsentligt af offentlige  

 midler  

 fra regeringen i den anden kontraherende stat.«.
Artikel 9 Artikel XXI i overenskomsten ophæves og i stedet  

 indsættes følgende ny artikel:
»Artikel XXI 1. Lovgivningen i hver af de kontraherende stater skal  

 fortsat bestemme indkomstbeskatningen i denne stat, når andet ikke  

 udtrykkeligt  

 er fastsat i denne overenskomst.
Såfremt en indkomst er undergivet beskatning  

 i  

 begge stater, skal dobbeltbeskatning undgås efter de følgende bestemmelser i  

 denne artikel.
2. Med forbehold af Malaysias lovgivning om indrømmelsen  

 af fradrag i malaysisk skat for skat, der skal betales i noget andet land end  

 Malaysia, skal dansk skat, der skal betales i henhold til lovgivningen i  

 Danmark og i overensstemmelse med denne overenskomst af en person, som er  

 hjemmehørende i Malaysia, af indkomst, der oppebæres fra Danmark, tillades  

 fradraget i malaysisk skat, som skal betales af denne indkomst.
Såfremt sådan  

 indkomst er udbytte, som udbetales af et selskab, der er hjemmehørende i  

 Danmark, til et selskab, som er hjemmehørende i Malaysia, men som ejer mindst  

 15 pct. af de stemmeberettigede aktier i det udbyttebetalende selskab, skal  

 der  

 ved beregningen af fradraget tages hensyn til den danske skat, der skal  

 betales  

 af dette selskab af dets indkomst, hvoraf udbyttet er udbetalt.
Fradraget  

 skal  

 imidlertid ikke overstige den del af den malaysiske skat, som beregnet uden  

 sådant fradrag, der kan henføres til sådan indkomst.
 3. For Danmarks vedkommende skal følgende bestemmelser  

 finde anvendelse:
 (a)  

 	  

 dobbeltbeskatning  

 skal undgås på følgende måde:
(i)  

 	  

 medmindre  

 bestemmelserne i stk. 3, litra (a), punkt (iii), medfører andet, skal  

 Danmark, i tilfælde hvor en person, der er hjemmehørende i Danmark oppebærer  

 indkomst, som i overensstemmelse med bestemmelserne i denne overenskomst kan  

 beskattes i Malaysia, tillade et fradrag i denne persons indkomstskat med et  

 beløb svarende til den indkomstskat, der er betalt i Malaysia; (ii)  

 	  

 sådant fradrag skal  

 imidlertid ikke kunne overstige den del af indkomstskatten, som beregnet uden  

 sådant fradrag, der kan henføres til den indkomst, som kan beskattes i  

 Malaysia; (iii)  

 	  

 i tilfælde hvor en  

 person, som er hjemmehørende i Danmark, oppebærer indkomst, der i  

 overensstemmelse med bestemmelserne i denne overenskomst kun kan beskattes i  

 Malaysia, kan Danmark medregne denne indkomst i beskatningsgrundlaget, men  

 skal  

 tillade et fradrag i indkomstskatten med et beløb svarende til den del af  

 indkomstskatten, der kan henføres til den indkomst, som hidrører fra  

 Malaysia; (b)  

 	  

 for så vidt angår  

 stk. 3, litra (a), punkt (i), skal udtrykket »indkomstskat, der er  

 betalt  

 i Malaysia« anses for at omfatte malaysisk skat, der i henhold til  

 lovgivningen  

 i Malaysia og i overensstemmelse med denne overenskomst skulle være betalt af  

 enhver indkomst, der oppebæres fra kilder i Malaysia, hvis indkomsten ikke  

 var  

 blevet beskattet efter en nedsat sats eller fritaget for malaysisk skat i  

 overensstemmelse med de særlige tilskyndelsesordninger i henhold til  

 Promotion  

 of Investment Act, 1986 til støtte for økonomisk udvikling i Malaysia eller  

 enhver anden bestemmelse, der senere måtte blive indført i Malaysia til  

 ændring  

 af, eller som tillæg til, denne lov, for så vidt de kompetente myndigheder i  

 de  

 kontraherende stater er enige om, at den er af væsentlig samme art; (c)  

 	  

 i tilfælde, hvor  

 udbytte udbetales af et selskab, som er hjemmehørende i Malaysia, til et  

 selskab, som er hjemmehørende i Danmark, skal sådant udbytte være fritaget  

 for  

 beskatning i Danmark.
Denne bestemmelse skal alene finde anvendelse på den  

 del  

 af udbyttet, som svarer til den del af det førstnævnte selskabs fortjeneste,  

 hvoraf udbyttet er udbetalt, og som er blevet beskattet efter en nedsat sats  

 eller fritaget for malaysisk skat i overensstemmelse med de særlige  

 tilskyndelsesordninger i henhold til Promotion of Investments Act 1986 til  

 støtte for økonomisk udvikling i Malaysia eller enhver anden bestemmelse, der  

 senere måtte blive indført i Malaysia til ændring af, eller som tillæg til,  

 denne lov, for så vidt de kompetente myndigheder i de kontraherende stater er  

 enige om, at den er af væsentlig samme art; (d)  

 	  

 bestemmelserne i  

 litra (b) og (c) skal finde anvendelse i de første 10 år, i hvilke  

 protokollen  

 har virkning.
De kompetente myndigheder skal rådføre sig med hinanden med  

 henblik på at vedtage, om denne periode skal forlænges.
En sådan forlængelse  

 skal  

 have virkning fra sådan dato og med forbehold af ændringer og betingelser,  

 herunder betingelser vedrørende ophør, som måtte blive fastsat og aftalt  

 mellem  

 de kontraherende stater i noter, der skal udveksles ad diplomatisk vej, eller  

 på enhver anden måde i overensstemmelse med deres forfatningsmæssige regler; (e)  

 	  

 i tilfælde, hvor  

 udbytte udbetales af et selskab, som er hjemmehørende i Malaysia, til et  

 selskab, som er hjemmehørende i Danmark, og som direkte eller indirekte ejer  

 mindst 25 pct. af aktiekapitalen i det førstnævnte selskab, og sådant udbytte  

 ikke er fritaget for beskatning i overensstemmelse med bestemmelserne i  

 stk. 3, litra (c), skal der ved beregningen af fradraget i henhold til  

 stk. 3, litra (a), punkt (i), tages hensyn til den skat, der er betalt i  

 Malaysia af det førstnævnte selskab af den fortjeneste, hvoraf udbyttet er  

 udbetalt.«.
Artikel 10 Følgende nye artikel skal indsættes umiddelbart efter  

 artikel XXI i overenskomsten:
»Artikel XXIA I tilfælde, hvor indkomst eller fortjeneste i henhold  

 til nogen bestemmelse i denne overenskomst helt eller delvis er fritaget for  

 beskatning i en kontraherende stat, og i henhold til den gældende lovgivning  

 i  

 den anden kontraherende stat en dér hjemmehørende person er skattepligtig af  

 den pågældende indkomst eller fortjeneste for så vidt angår det beløb heraf,  

 der er overført til eller modtaget i denne anden stat, men ikke med hensyn  

 til  

 det fulde beløb heraf, skal den lempelse, der indrømmes i den førstnævnte  

 stat  

 i henhold til denne overenskomst, kun finde anvendelse på den del af  

 indkomsten  

 eller fortjenesten, som er overført til eller modtaget i denne anden stat.«.
Artikel 11 1. Hver af de kontraherende stater skal give den anden  

 underretning om fuldførelsen af de procedurer, som er fastsat i dens  

 lovgivning  

 for ikrafttrædelse af denne protokol, der skal udgøre en integrerende del af  

 overenskomsten.
Denne protokol skal træde i kraft på datoen for den seneste  

 af  

 disse underretninger og skal derefter, med mindre andet fremgår af  

 bestemmelserne i stykke 2 i denne artikel, have virkning:
 (a)  

 	  

 I Malaysia:
(i)  

 	  

 for så vidt angår  

 malaysiske skatter, bortset fra petroleumsindkomstskat, for enhver skat, der  

 pålægges for ethvert ligningsår, der begynder den 1. januar eller senere i  

 det  

 kalenderår, der følger efter det år, i hvilket denne protokol træder i kraft; (ii)  

 	  

 for så vidt angår  

 petroleumsindkomstskat, for enhver skat, der pålægges for ethvert ligningsår,  

 der begynder den 1. januar eller senere i det andet kalenderår, der følger  

 efter det år, i hvilket denne protokol træder i kraft.
 (b)  

 	  

 I Danmark, for så  

 vidt angår skatter for det indkomstår, der følger umiddelbart efter det år, i  

 hvilket denne protokol træder i kraft, og følgende indkomstår.
 2. Denne protokol skal ophøre at have virkning på samme  

 tid, som overenskomsten ophører at have virkning i overensstemmelse med  

 Artikel  

 XXVII i overenskomsten.
 Til bekræftelse heraf har de undertegnede, dertil  

 behørigt befuldmægtigede af deres regeringer, underskrevet denne protokol.
Udfærdiget i to eksemplarer i Kuala Lumpur den 3.  

 december 2003, begge på dansk, malay og engelsk, således at alle tre tekster  

 har samme gyldighed.
I tilfælde af uoverensstemmelse om fortolkning og  

 anvendelse af denne protokol, skal den engelske tekst anvendes.
For Regeringen i For Regeringen i Kongeriget Danmark Malaysia Lasse Reimann Y.Bhg Tan Sri Ambassadør Dr.
Samsudin Bin Hitam Secretary  

 General of the Treasury Bemærkninger til lovforslaget Almindelige bemærkninger Formålet med lovforslaget er at bemyndige regeringen til at  

 tiltræde protokollen af 3. december 2003, som ændrer den dansk-malaysiske  

 dobbeltbeskatningsoverenskomst af 4. december 1970. Protokollen vil være en  

 del  

 af dansk skattelovgivning, når betingelserne for dens ikrafttræden er  

 opfyldt.
 Protokollen blev forhandlet i maj 1994, men først  

 underskrevet i december 2003.
 Protokollens ændringer af dobbeltbeskatningsoverenskomsten  

 fra 1970 må anses for den forbedring i forhold til overenskomsten, som de  

 danske og malaysiske parter kunne blive enige om.
Ændringerne er udformet på grundlag af den model, som er  

 udarbejdet i OECD-regi, og som også ligger til grund for det danske  

 forhandlingsoplæg.
Nogle ændringer er dog udformet på grundlag af den model,  

 der er udarbejdet i den model, der er udarbejdet i FN-regi.
En overenskomst mellem to lande må nødvendigvis være et  

 udtryk for et kompromis mellem de to landes synspunkter.
Det gælder ikke  

 mindst  

 for en dobbeltbeskatningsoverenskomst mellem et industrialiseret land og et  

 udviklingsland.
Det sidstnævnte land vil ofte lægge vægt på, at der typisk  

 ikke  

 er balance i indkomststrømme mellem de to lande, idet personer og selskaber i  

 et industriland oppebærer indkomst fra udviklingslandet i højere omfang end  

 omvendt.
De sidstnævnte lande ønsker derfor, at overenskomsten udformes på  

 grundlag af FN-modellen, idet denne i højere grad giver retten til at  

 beskatte  

 en indkomst til det land, hvorfra indkomsten hidrører.
 Protokollens vigtigste ændringer angår international skibs-  

 og luftfart, metoden til ophævelse af dobbeltbeskatning samt en ny  

 bestemmelse  

 om subsidiær beskatningsret.
 Overenskomstens artikel om  

  

 international skibs- og luftfart  

  

 ændres, så et foretagendes  

 indkomst ved denne virksomhed i fremtiden alene kan beskattes i den stat,  

 hvor  

 foretagendet er hjemmehørende.
Ændringen medfører, at Malaysia i fremtiden ikke kan  

 beskatte et dansk rederi af indkomst ved, at dets skibe anløber malaysiske  

 havne som led i international trafik.
Det samme gælder for danske  

 luftfartsforetagenders indkomst ved international luftfart til og fra  

 Malaysia.
 Efter den gældende overenskomst kan Malaysia beskatte et  

 dansk foretagende, som oppebærer indkomst fra dette land ved international  

 skibs- eller luftfart, men den sædvanlige malaysiske skat skal nedsættes med  

 halvdelen.
 Overenskomstens  

  

 regel  

 om metode til ophævelse af dobbeltbeskatning  

  

 ændres, så den bedre svarer  

 til Danmarks (og Malaysias) nuværende forhandlingspolitik.
Ændringen af metodebestemmelsen medfører, at Danmark i  

 fremtiden som hovedregel skal anvende creditmetoden til at ophæve  

 dobbeltbeskatning af indkomst, som en person eller et selskab, hjemmehørende  

 her i landet, oppebærer fra Malaysia.
Det betyder, at den danske skat af den  

 malaysiske indkomst nedsættes med det beløb, der er betalt i malaysisk skat  

 af  

 denne indkomst.
Den gældende overenskomst medfører, at Danmark i sådanne  

 tilfælde som hovedregel ophæver dobbeltbeskatning efter metoden eksemption  

 med  

 progressionsforbehold.
Det betyder i praksis, at Danmark ikke beskatter  

 malaysisk indkomst, uanset hvilket beløb personen eller selskaber har betalt  

 i  

 malaysisk skat.
 Imidlertid har Malaysia særlige skattebegunstigelsesregler,  

 som skal tilskynde til investering i landet.
Der er derfor aftalt særlige regler om nedsættelse af dansk  

 skat af malaysisk indkomst, som er omfattet af denne skattebegunstigelseslov  

 fra 1986, så nedsættelsen af dansk skat skal beregnes efter den almindelige  

 malaysiske skat, uanset at denne er nedsat eller helt bortfaldet.
Denne  

 bestemmelse om såkaldt matching credit gælder dog kun i 10 år - med mulighed  

 for forlængelse, hvis de to lande aftaler dette.
 Der er indsat en ny bestemmelse om såkaldt  

  

 subsidiær beskatningsret.
 Dobbeltbeskatningsoverenskomsten medfører, at et land skal  

 nedsætte eller helt undlade dets beskatning af visse typer indkomst fra dette  

 land, som oppebæres af personer og selskaber hjemmehørende i det andet land.  

 Malaysia fritager i nogle tilfælde personer og selskaber, hjemmehørende i  

 dette  

 land, for beskatning af indkomst fra udlandet, hvis indkomsten ikke overføres  

 til Malaysia.
 Bestemmelsen om subsidiær beskatningsret medfører, at  

 Danmark alligevel kan beskatte indkomst, som personer og selskaber,  

 hjemmehørende i Malaysia, oppebærer her fra landet, hvis de pågældende ikke  

 overfører indkomsten til Malaysia.
 Desuden sker der  

  

 andre  

 ændringer  

  

 af overenskomstens artikler om omfattede skatter, almindelige  

 definitioner, skattemæssigt hjemsted, fast driftssted, renter, royalties,  

 samt  

 kunstnere og sportsfolk.
Økonomiske konsekvenser for stat, amter og kommuner Formålet med protokollen til  

 dobbeltbeskatningsoverenskomsten er at lempe de hindringer, som  

 dobbeltbeskatning kan medføre for udviklingen i de økonomiske relationer  

 mellem  

 Malaysia og Danmark.
Virkningen af protokollen er begrænset til de områder, hvor  

 der sker ændringer i forhold til den gældende overenskomst.
De vigtigste  

 ændringer vedrører beskatning af international skibsfart og luftfart,  

 overgang  

 til lempelse efter creditmetoden i stedet for eksemptionsmetoden til  

 ophævelse  

 af dobbeltbeskatning som hovedregel og en ny bestemmelse om subsidiær  

 beskatningsret.
 Beskatningen af danske rederier og luftfartsselskaber  

 ændres, så danske rederier og luftfartsselskaber ikke længere skal betale  

 malaysisk skat af international trafik, men kun dansk skat, og derfor heller  

 ikke længere skal have deres danske skat nedsat med skat betalt i Malaysia.  

 Afskaffelsen af denne modregning (credit) skønnes dog ikke at have  

 nævneværdige  

 provenumæssige konsekvenser, da det vurderes, at de danske rederier og  

 luftfartselskaber i de senere år ikke har betalt fragtskat til Malaysia i  

 nævneværdigt  

 omfang.
Ændringen af metodebestemmelsen for lempelse af  

 dobbeltbeskatning til som hovedregel at anvende credit i stedet for  

 eksemption  

 med progressionsforbehold indebærer, at der fremover skal betales dansk skat  

 af  

 indkomst fra Malaysia med nedslag af skat betalt i Malaysia.
Efter gældende  

 regler med eksemption gives nedslag svarende til den del af den samlede  

 danske  

 skat, som forholdsmæssigt falder på malaysisk indkomst, således at der i  

 praksis ikke betales dansk skat af malaysisk indkomst.
Overgangen til  

 creditmetoden medfører derfor et merprovenu, som det dog ikke er muligt  

 nærmere  

 at angive, men som skønnes at være beskedent.
Den ny bestemmelsen om subsidiær beskatningsret udgør en  

 værnregel mod malaysisk skattefritagelse af indkomster fra Danmark, som ikke  

 overføres til Malaysia.
I disse tilfælde kan Danmark beskatte den pågældende  

 indkomst.
Med bestemmelsen undgår et utilsigtet provenutab.
Der er dog ikke  

 holdepunkter for et skøn over størrelsen heraf, men det skønnes dog ikke at  

 være af nævneværdig størrelse.
 Samlet skønnes lovforslaget at medføre et begrænset  

 merprovenu fra og med ikrafttrædelsen efter ratifikation i begge lande.
Økonomiske konsekvenser for erhvervslivet Protokollen medfører, at danske rederier, som besejler  

 malaysiske destinationer, for fremtiden ikke skal betale malaysiske  

 fragtskatter, men alene dansk skat.
Tilsvarende skal danske  

 luftfartsselskaber  

 ikke betale malaysisk skat af indkomst fra international luftfart til og fra  

 Malaysia.
Lempelse efter creditmetoden som hovedregel vil medføre en  

 øget beskatning for dansk erhvervsliv til trods for, at der i dansk skat  

 gives  

 nedslag for skat betalt i Malaysia.
Det hænger sammen med, at den malaysiske  

 selskabsskat er lavere end den danske.
Miljømæssige konsekvenser Lovforslaget indebærer ingen miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og kommuner Lovforslaget skønnes at medføre et beskedent merprovenu.
Administrative konsekvenser for stat, amter og kommuner Ingen Ingen Økonomiske og administrative konsekvenser for  

 erhvervslivet Protokollen medfører principielt en lempelse af  

 omkostningerne for danske rederier, som besejler malaysiske destinationer, og  

 for danske luftfartsselskaber, som beflyver Malaysia.
 Den samlede beskatning af danske selskaber indkomst fra  

 Malaysia vil fremover ske på det højere danske niveau i stedet for det lavere  

 malaysiske beskatningsniveau.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Efter lovforslagets § 1 bemyndiges regeringen til at  

 tiltræde den dansk-malaysiske protokol om ændring af  

 dobbeltbeskatningsoverenskomsten mellem de to lande.
Protokollen er optaget  

 som  

 bilag til lovforslaget, og dens bestemmelser gennemgås nedenfor.
Efter  

 lovforslagets vedtagelse vil regeringen kunne gennemføre protokollens  

 bestemmelser i Danmark, når dens betingelser herfor er opfyldt.
Betingelserne er, at de to staters regeringer har  

 underrettet hinanden om, at de forfatningsmæssige betingelser for  

 protokollens  

 ikrafttræden er opfyldt.
For Danmarks vedkommende vil det sige, at dette  

 lovforslag er vedtaget.
Protokollen træder i kraft, når begge stater har  

 givet  

 denne underretning, og den finder som hovedregel anvendelse fra og med det  

 følgende indkomstår, jf. artikel 11.
 Protokollens artikel 1 - 10 ændrer  

 dobbeltbeskatningsoverenskomstens artikler II, III, IV, V, IX, XI, XII, XV og  

 XXI samt indsætter en ny artikel XXI A:
Artikel 1 (ændring af overenskomstens artikel II   

 skatter omfattet af overenskomsten) Listen over omfattede skatter ændres for Malaysias  

 vedkommende, idet tillægsindkomstskatten udgår.
For Danmarks vedkommende sker  

 der ikke ændringer, idet overenskomsten fortsat omfatter indkomstskatterne  

 til  

 staten og de kommunale indkomstskatter (hvilket også omfatter indkomstskatter  

 pålignet af amterne).
Artikel 2 (ændring af overenskomstens artikel III   

 almindelige definitioner) Artikel III definerer en række generelle begreber, som  

 anvendes i overenskomsten og overalt har den nævnte betydning.
Definitionen af Danmark bringes i overensstemmelse med  

 den definition, som Danmark har i nye  

 dobbeltbeskatningsoverenskomster.  

 Færøerne og Grønland er fortsat ikke omfattet af Danmark ved  

 anvendelsen af  

 overenskomsten, idet skatteområdet er selvstyreanliggender for disse dele af  

 riget.
Definitionen af Malaysia ajourføres også.
 Definitionen af kompetent myndighed ændres for Danmarks  

 vedkommende til skatteministeren eller hans befuldmægtige stedfortræder.
 Der indsættes en definition af international trafik.  

 Begrebet defineres i overensstemmelse med OECD-modellen som enhver transport  

 med skib eller luftfartøj, der anvendes af et foretagende i en af de to  

 stater,  

 bortset fra tilfælde, hvor skibet eller luftfartøjet udelukkende anvendes  

 mellem pladser i den anden stat.
 Som hidtil vil overenskomstens udtryk person omfatte både  

 en fysisk og en juridisk person.
Artikel 3 (ændring af overenskomstens artikel IV   

 skattemæssigt hjemsted) Artikel IV fastsætter, hvornår en person i skattemæssig  

 henseende anses for at være hjemmehørende i en af de to stater.
Definitionen  

 ændres for Malaysias vedkommende, så den svarer til den nuværende definition  

 for Danmarks vedkommende.
Efter ændringen skal udtrykket hjemmehørende  

 i en  

 kontraherende stat betyde en person som i skattemæssig henseende er  

 hjemmehørende i den pågældende stat.
Artikel 4 (ændring af overenskomstens artikel V   

 fast driftssted) Artikel V fastsætter, hvornår et foretagende fra den ene  

 stat udøver erhvervsvirksomhed af et sådant omfang i den anden stat, at  

 foretagendet kan anses for at have et fast driftssted i den anden stat.
Definitionen af fast driftssted har betydning ved  

 anvendelsen af artikel VII om indkomst ved erhvervsmæssig virksomhed.
Hvis et  

 foretagende fra den ene stat har et fast driftssted i den anden stat, kan den  

 anden stat beskatte foretagendet af den del af dets fortjeneste, som er  

 opnået  

 gennem driftsstedet.
Ellers er hovedreglen, at når et foretagende fra den ene  

 stat oppebærer fortjeneste fra virksomhed i den anden stat, er det alene den  

 førstnævnte stat, som kan beskatte fortjenesten.
 Definitionen af fast driftssted ændres, så det nævnes  

 udtrykkeligt, at den også omfatter en mine, en olie- eller gaskilde, et  

 stenbrud eller et andet sted, hvor naturforekomster udvindes. Ændringen er i  

 overensstemmelse  

 med OECD-modellens fast driftssteds bestemmelse.
Definitionen ændres endvidere, så det udtrykkeligt nævnes,  

 at en lagerbygning danner fast driftssted.
Den er tale om en præcisering,  

 idet  

 en lagerbygning typisk alligevel medfører fast driftssted efter den gældende  

 hovedbestemmelse om fast forretningssted, hvorfra et foretagendes virksomhed  

 helt eller delvis udøves.
Endelig ændres den nuværende bestemmelse i artikel V,  

 stk. 4, litra a, hvorefter et foretagende fra den ene stat har fast  

 driftssted  

 i den anden stat, når det driver tilsynsvirksomhed i den anden stat i mere  

 end  

 seks måneder i forbindelse med et anlægs- eller monteringsarbejde, som  

 udføres  

 i den anden stat.
Det præciseres, at et foretagende alene har fast  

 driftssted,  

 hvis de seks måneder ligger indenfor en tolv måneders periode.
Artikel 5 (ændring af overenskomstens artikel IX   

 international skibs- og luftfart) Artikel IX om international skibs- og luftfart ændres i  

 overensstemmelse med OECD-modellen. Ændringen medfører, at fortjeneste, som  

 et  

 foretagende fra den ene stat opnår ved drift af skibe eller luftfartøjer i  

 international trafik, kun kan beskattes i denne stat.
Denne regel gælder også  

 for en andel af fortjeneste ved drift af skibe eller luftfartøjer, som en  

 person, der er hjemmehørende i en stat, opnår gennem deltagelse i en pool, et  

 konsortium eller en international driftsorganisation.
 Den nuværende artikel IX medfører derimod, at en stat må  

 beskatte et foretagende fra den anden stat af fortjeneste ved international  

 trafik, som foretagendet opnår i førstnævnte stat, men skatten skal nedsættes  

 med 50 pct.
Artikel 6 (ændring af overenskomstens artikel XI   

 renter) Overenskomstens artikel XI, stk. 1, medfører, at en  

 stat kan beskatte renter, der hidrører fra denne stat.
 Det nuværende stk. 2 i artikel XI går dog ud på, at  

 når en person, der er hjemmehørende i en stat, oppebærer renter fra den anden  

 stat, skal renterne være fritaget for skat i en anden stat, hvis denne anden  

 stat har godkendt den fordring, som renten vedrører.
 Protokollens artikel 6 ophæver overenskomstens artikel XI,  

 stk. 2.
Artikel 7 (ændring af overenskomstens artikel XII   

 royalties) Den nuværende artikel XII, stk. 1, går ud på, at når  

 en person, der er hjemmehørende i en stat, oppebærer royalties fra den anden  

 stat, skal disse royalties være fritaget for skat i en anden stat, hvis denne  

 anden stat har godkendt de pågældende royalties.
 Royalty-artiklen ændres, så bestemmelsen i højere grad  

 følger OECD-modellen og FN-modellen.
 Den ny artikel XII, stk. 1, går ud på, at royalty kan  

 beskattes i den stat, hvor royalty-modtageren er hjemmehørende  

 (bopælsstaten),  

 samt at royalty også kan beskattes i den anden stat, hvorfra den hidrører  

 (kildestaten), men hvis modtageren er royaltyens retmæssige ejer, må  

 kildestatens skat ikke overstige 10 pct. af royaltyens bruttobeløb.
 Stk. 2 indeholder en definition af udtrykket  

 royalties ved anvendelsen af artikel XII.
Royalty-definitionen er udvidet i forhold til  

 OECD-modellens definition.
Begrebet omfatter også vederlag for anvendelsen  

 eller retten til at anvende industrielt, kommercielt eller videnskabeligt  

 udstyr samt vederlag for tjenesteydelser eller ydelse af assistance af  

 teknisk  

 eller ledelsesmæssig art eller for konsulentbistand.
Stk. 3 bestemmer, at begrænsningen for kildestatens  

 beskatning ikke gælder for royalty, som indgår i den indkomst, som et  

 foretagende fra den anden stat opnår fra et fast driftssted i kildestaten,  

 hvis  

 den rettighed, som royaltyen betales for, har direkte forbindelse med det  

 faste  

 driftssted.
I så fald kan kildestaten beskatte royaltyen som led i  

 foretagendets erhvervsmæssig fortjeneste fra driftsstedet, jf. artikel VII.
Stk. 4 angår tilfælde, hvor der er en særlig  

 forbindelse mellem betaleren og modtageren eller mellem de to og en  

 tredjemand,  

 og der som følge af den forbindelse er aftalt et for højt vederlag i forhold  

 til den anvendelse, rettighed eller oplysning, for hvilken vederlaget  

 betales.  

 I så fald gælder begrænsningerne efter artikel XII ikke for det overskydende  

 beløb.
Hver stat kan beskatte det overskydende beløb i overensstemmelse med  

 overenskomstens andre artikler.
 Stk. 5 definerer, hvornår en stat kan anses for at  

 være den stat, hvorfra en royalty hidrører.
Artikel 8 (ændring af overenskomstens artikel XV   

 kunstnere og sportsfolk) Overenskomstens artikel XV medfører en undtagelse fra  

 artikel XIV om personligt arbejde i tjenesteforhold, for så vidt angår  

 kunstnere m.fl.
 Bestemmelsen i artikel XV ændres, så udtrykket professionel  

 idrætsmand erstattes med sportsmand.
Artikel 9 (ændring af overenskomstens artikel XXI   

 ophævelse af dobbeltbeskatning) Overenskomstens artikel XXI angiver den metode, som en stat  

 skal anvende til at ophæve dobbeltbeskatning, når en person (eller et  

 selskab),  

 der er hjemmehørende i denne stat, har indkomst fra den anden stat, og denne  

 anden stat kan beskatte indkomsten efter de foregående artikler.
Den nuværende artikel XXI, stk. 3, medfører, at når en  

 person, hjemmehørende i Danmark, har indkomst fra Malaysia, som dette land  

 kan  

 beskatte, så kan Danmark medregne indkomsten ved opgørelsen af personens  

 skattepligtige indkomst, men skatten skal som hovedregel nedsættes med så  

 stor  

 en del deraf, som svarer til den indkomst, der er undergivet malaysisk  

 beskatning.
Det betyder i praksis, at Danmark skal undlade at beskatte den  

 malaysiske indkomst, uanset størrelsen af betalt malaysisk skat af denne  

 indkomst.
Den malaysiske indkomst får dog betydning for skattesatsen for den  

 pågældendes anden indkomst, som Danmark kan beskatte.
 Som en undtagelse gælder for indkomst fra international  

 skibs- og luftfart samt udbytter, renter og royalties, at nedsættelsen af  

 dansk  

 skat er begrænset til den skat, der er betalt i Malaysia, jf. stk. 4.
 For renter og royalties har stk. 5 den undtagelse til  

 stk. 4, at hvis Malaysia undlader at beskatte indtægten efter de  

 gældende  

 regler i artikel XI, stk. 2, og artikel XII, stk. 1, skal den  

 danske  

 skat alligevel nedsættes med halvdelen af den skat, som Malaysia ville have  

 opkrævet uden disse regler.
 Stk. 6 bestemmer endeligt, at Danmark skal undlade beskatning  

 af indkomst eller udbytte fra Malaysia, der er omfattet af paragraf 21, 22 og  

 26 i den særlige Investment Incentives Act fra 1968.
Protokollen ændrer metodebestemmelsen, så Danmark i  

 fremtiden som hovedregel skal anvende den såkaldte credit-metode som  

 lempelsesmetode, jf. den ny artikel XXI, stk. 3, litra a.
Hvis en  

 person,  

 som er hjemmehørende her i landet, har indkomst fra Malaysia, og denne stat  

 også kan beskatte indkomsten, skal Danmark nedsætte den danske skat med det  

 mindste af følgende to beløb,   

 	  

 den skat, der er  

 betalt i Malaysia,   

 	  

 den del af den  

 danske skat, der forholdsmæssigt falder på den malaysiske indkomst.
 Samme lempelsesmetode anvendes i de interne danske regler,  

 jf. ligningslovens § 33.
Hvis er person i Danmark oppebærer malaysisk indkomst, som  

 efter overenskomsten kun kan beskattes i Malaysia, anvendes metoden exemption  

 med progressionsforbehold, jf. stk. 3, litra a, iii.
Det betyder, at den  

 danske skat nedsættes med det beløb, der forholdsmæssigt falder på den  

 malaysiske indkomst.
Lempelsen er således uafhængig at størrelsen af den  

 malaysiske skat.
Imidlertid indgår indkomsten i det danske  

 beskatningsgrundlag  

 og får således progressionsvirkning for den danske beskatning som helhed.
 Samme lempelsesmetode anvendes ved lempelse for udenlandsk  

 lønindkomst i visse tilfælde, jf. ligningslovens § 33 A.
 Bestemmelserne i litra b, c og d omfatter indkomst fra  

 Malaysia i tilfælde, hvor malaysisk skat er nedsat eller bortfaldet efter  

 reglerne i Malaysias Promotion of Investment Act, 1986.
 I tilfælde, hvor en person, der er hjemmehørende her i  

 landet, har indkomst fra Malaysia, og den malaysiske skat er nedsat eller  

 bortfaldet efter denne skattebegunstigelseslov, skal Danmark beregne  

 lempelse,  

 som om der var betalt almindelig malaysisk skat, jf. litra b.
Hvis et malaysisk selskab, som har fået nedsættelse eller  

 bortfald af malaysisk skat af dets indkomst efter skattebegunstigelsesloven,  

 udlodder udbytte til et selskab, hjemmehørende her i landet, skal Danmark  

 undlade at beskatte det danske selskab af udbytterne, jf. litra c.
Danmark  

 skal  

 dog alene undlade at beskatte udbytterne i det omfang, de svarer til det  

 malaysiske selskabs indkomst, der var omfattet af nedsættelse eller bortfald  

 af  

 malaysisk skat.
 Bestemmelserne gælder også nedsættelse eller bortfald af  

 malaysisk skat efter nye regler til ændring eller tillæg af  

 skattebegunstigelsesloven, hvis de to lande er enige om, at de nye regler er  

 af  

 væsentlig samme art som 1986-loven.
 Bestemmelserne i litra b og c gælder kun i de første ti år  

 efter, at protokollen har fået virkning, jf. litra d.
Litra e har regler om datterselskabslettelse, hvis et  

 selskab, hjemmehørende her i landet, modtager udbytte fra et malaysisk  

 selskab,  

 og det danske selskab ejer direkte eller indirekte mindst 25 pct. af  

 aktiekapitalen i det malaysiske selskab, og tilfældet ikke er omfattet af  

 litra  

 c.
I så fald skal Danmark nedsætte den danske skat af udbytterne under hensyn  

 til den skat, som det malaysiske selskab har betalt af den fortjeneste,  

 hvoraf  

 udbytterne er betalt.
Artikel 10 (ny artikel XXI i overenskomsten   

 subsidiær beskatningsret) Den ny bestemmelse, som ikke findes i OECD-modellen,  

 medfører en begrænsning af fordele efter overenskomstens andre artikler i  

 særlige tilfælde.
 Baggrunden for bestemmelsen er, at Malaysia i nogle  

 tilfælde ikke beskatter personer, der er hjemmehørende i Malaysia, af  

 udenlandsk indkomst, som ikke bliver hjemtaget til dette land.
 Bestemmelsen medfører, at den fritagelse eller nedsættelse  

 af dansk beskatning af indkomst fra kilder her i landet, som Danmark skal  

 give  

 efter overenskomstens andre artikler, kun gælder i det omfang, indkomsten  

 overføres til Malaysia.
Artikel 11 (ikrafttræden) De to staters regeringer skal underrette hinanden, når de  

 forfatningsmæssige betingelser for protokollens ikrafttræden er opfyldt.
Det  

 vil for Danmarks vedkommende sige Folketingets vedtagelse af dette  

 lovforslag.
 Protokollen træder i kraft på datoen for den sidste af  

 disse underretninger.
 Protokollens bestemmelser skal derefter som hovedregel have  

 virkning for skatter, som pålignes for ethvert skatteår, som påbegyndes fra  

 og  

 med 1. januar i det efterfølgende kalenderår.
 For Malaysia gælder den undtagelse, at protokollens  

 bestemmelser først får virkning for skatter, som pålignes for ethvert  

 skatteår,  

 som påbegyndes fra og med 1. januar i det andet kalenderår, for så vidt angår  

 skatter efter lov om petroleumsindkomstskat.
Til § 2 Efter lovforslagets § 2 træder loven i kraft dagen  

 efter bekendtgørelse i Lovtidende.
Til § 3 Efter lovforslagets § 3 gælder loven ikke for Færøerne  

 og Grønland, idet skattespørgsmål hører under det færøske og grønlandske  

 hjemmestyre.
