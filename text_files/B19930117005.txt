 I medfør af § 16, § 16 a og § 65 b, stk. 2, i lov om kommunernes styrelse,  

 jf. lovbekendtgørelse nr. 526 af 22. juni 1993, § 10, stk. 5, i lov nr. 824  

 af 19. december 1989 om skattemyndighedernes organisation og opgaver m.v.  

 (skattestyrelsesloven) og § 3 i lov om styrelse af sociale og sundhedsmæssige  

 anliggender (den sociale styrelseslov), jf. lovbekendtgørelse nr. 552 af 10.  

 juli 1991, som ændret ved lov nr. 1079 af 23. december 1992, fastsættes:
 § 1.  Det faste vederlag for medlemskab af  

 kommunalbestyrelsen, jf. § 16, stk. 1, og § 16 a, stk. 1, i lov om  

 kommunernes styrelse udgør 19.600 kr. årligt.
§ 2.  Et kommunalbestyrelsesmedlem kan vælge at  

 modtage erstatning for dokumenteret tabt arbejdsfortjeneste i stedet for det  

 faste vederlag efter § 1. Valget skal foretages forud for og med virkning for  

 eet regnskabsår ad gangen.
For det første år i valgperioden skal valget dog  

 først foretages inden den 1. februar.
Stk. 2.  Erstatning for dokumenteret tabt  

 arbejdsfortjeneste for deltagelse i møder, kurser m.v., jf. § 16, stk. 2 og  

 3, og § 16 a, stk. 3, i lov om kommunernes styrelse kan pr. dag højst udgøre  

 960 kr.
Kommunalbestyrelsen afgør, om erstatningskravet kan anses for  

 dokumenteret.
§ 3.  Diætbeløbet for deltagelse i møder, kurser m.v.,  

 jf. § 16, stk. 2, 3 og 5, i lov om kommunernes styrelse og § 12 i denne  

 bekendtgørelse udgør 320 kr. pr. dag.
For dage, hvor hvervet beslaglægger  

 mere end 4 timer, ydes 640 kr.
 § 4.  I kommuner, hvor kommunalbestyrelsens medlemmer  

 vederlægges efter § 16 a i lov om kommunernes styrelse, ydes i stedet for  

 diæter et tillægsvederlag, jf. § 5 og § 7, stk. 1, og udvalgsvederlag, jf. §  

 6 og § 7, stk. 2.
 § 5.  Tillægsvederlag til medlemmer af  

 kommunalbestyrelsen ydes for deltagelse i kommunalbestyrelsens møder og  

 varetagelse af kommunale hverv, der udføres efter valg af  

 kommunalbestyrelsen, samt for deltagelse i kurser m.v.
Stk. 2.  Tillægsvederlaget udgør i kommunerne 15.100 kr.  

 årligt, dog 21.000 kr. i Frederiksberg Kommune og 23.000 kr. i kommuner med  

 magistratsordning.
I amtskommunerne udgør tillægsvederlaget 21.000 kr.  

 årligt, dog 15.100 kr. i Bornholms Amtskommune.
 § 6.  Udvalgsvederlag til medlemmer af  

 kommunalbestyrelsen ydes for medlemskab af økonomiudvalg og stående udvalg  

 samt for medlemskab af faste udvalg i kommuner med magistratsordning.
Stk. 2.  Kommunalbestyrelsen kan bestemme, at der ydes  

 vederlag til de medlemmer, der er udpeget af kommunalbestyrelsen til børn og  

 unge-udvalget efter § 126 i lov om social bistand.
Dette gælder dog ikke i  

 kommuner med udvalgsløst styre.
 Stk. 3.  Summen af de årlige udvalgsvederlag, der kan  

 ydes for medlemskab af de i stk. 1 og 2 nævnte udvalg, kan afhængigt af  

 kommunens indbyggertal højst udgøre følgende procenter af borgmesterens  

 vederlag pr. 1. januar 1994:
Stk. 4.  Kommunalbestyrelsen træffer bestemmelse om  

 fordelingen af udvalgsvederlag mellem de udvalg, der er nævnt i stk. 1 og 2.  

 Fordelingen gælder for mindst eet regnskabsår ad gangen.
Fordelingen kan dog  

 ændres, såfremt der foretages ændringer i udvalgsstrukturen.
Stk. 5.  Det beløb, der efter stk. 4 er fordelt til et  

 udvalg, fordeles ligeligt mellem udvalgets medlemmer.
Ved fordelingen ses der  

 dog bort fra udvalgets formand, såfremt denne modtager vederlag for  

 formandshvervet.
 § 7.  Kommunalbestyrelser i kommuner med udvalgsløst  

 styre, jf. § 65 a i lov om kommunernes styrelse, der har valgt at lade sig  

 vederlægge efter § 16 a i samme lov, kan beslutte at forhøje  

 tillægsvederlaget, jf. § 5, til at udgøre indtil 27.000 kr. i kommuner med et  

 indbyggertal på højst 12.500, indtil 33.600 kr. i kommuner med et  

 indbyggertal på 12.501-20.000, indtil 39.600 kr. i kommuner med et  

 indbyggertal på 20.001-30.000, indtil 48.400 kr. i kommuner med et  

 indbyggertal på 30.001-60.000 samt indtil 55.400 kr. i kommuner med et  

 indbyggertal på over 60.000.
 Stk. 2.  I kommuner med udvalgsløst styre, hvor  

 kommunabestyrelsen har valgt at lade sig vederlægge efter § 16 a i lov om  

 kommunernes styrelse, kan kommunalbestyrelsen bestemme, at der ydes  

 udvalgsvederlag til medlemmerne af det udvalg, som varetager opgaver i medfør  

 af § 2 i lov om styrelse af sociale og sundhedsmæssige anliggenheder (den  

 sociale styrelseslov), med indtil 5.000 kr. i kommuner med et indbyggertal på  

 højst 20.000, indtil 10.000 kr. i kommuner med et indbyggertal på  

 20.001-60.000 samt indtil 15.000 kr. i kommuner med et indbyggertal på over  

 60.000. Udvalgsvederlag kan dog ikke ydes til udvalgets formand, såfremt  

 denne modtager vederlag for formandshvervet.
 § 8.  Kommunens indbyggertal efter §§ 6 og 7 er  

 indbyggertallet pr. 1. juli i det foregående år i henhold til den af Danmarks  

 Statistik offentliggjorte opgørelse over befolkningen i de enkelte kommuner.
§ 9.  Vederlag efter §§ 1, 5 og 6 udbetales månedsvis  

 forud.
Vederlaget ydes for hver påbegyndt kalendermåned.
Stk. 2.  Vederlæggelsen efter § 1 ophører med udgangen  

 af den måned, hvor medlemmet fratræder hvervet eller i en uafbrudt periode på  

 6 måneder har været forhindret i at varetage hvervet.
Ved fravær på grund af  

 sygdom, graviditet, barsel eller adoption er der dog ret til vederlag i  

 indtil 9 måneder.
 Stk. 3.  Vederlæggelsen efter §§ 5 og 6 ophører med  

 udgangen af den måned, hvor medlemmet fratræder hvervet, eller hvor medlemmet  

 er forhindret i at varetage hvervet, jf. § 15, stk. 2, i lov om kommunernes  

 styrelse.
§ 10.  Til stedfortrædere i kommunalbestyrelsen ydes  

 diæter, vederlag og erstatning for dokumenteret tabt arbejdsfortjeneste efter  

 samme regler som til medlemmerne.
Vederlag ydes dog kun forholdsmæssigt for  

 den periode, hvor den pågældende midlertidigt er medlem af  

 kommunalbestyrelsen.
For deltagelse i enkelte møder i kommunalbestyrelsen,  

 jf. § 14, stk. 3, og § 15, stk. 1, i lov om kommunernes styrelse ydes alene  

 diæter og erstatning for dokumenteret tabt arbejdsfortjeneste.
 Stk. 2.  Til medlemmer af kommunalbestyrelsen, der  

 midlertidigt indtræder i et udvalg, jf. § 28, stk. 2, i lov om kommunernes  

 styrelse, ydes det i henhold til § 6 fastsatte udvalgsvederlag  

 forholdsmæssigt for den periode, hvor den pågældende er medlem af udvalget.
 Stk. 3.  Vederlag efter stk. 1 og 2 ydes månedsvis  

 bagud.
 § 11.  For deltagelse i det konstituerende møde ydes  

 diæter og erstatning for dokumenteret tabt arbejdsfortjeneste, jf. § 15 a,  

 stk. 2, i lov om kommunernes styrelse.
 § 12.  Københavns Borgerrepræsentation kan bestemme,  

 at de af borgerrepræsentationen i henhold til § 126 i lov om social bistand  

 udpegede medlemmer af børn og unge-udvalget i Københavns Kommune kan modtage  

 diæter, jf. § 3.
 § 13.  Medlemmer af skatteankenævn og disses  

 stedfortrædere modtager diæter og erstatning for dokumenteret tabt  

 arbejdsfortjeneste m.v. efter reglerne i § 16 i lov om kommunernes styrelse  

 og §§ 2 og 3 i denne bekendtgørelse.
 Stk. 2.  Hvis formanden for skatteankenævnet modtager  

 vederlag for varetagelse af formandshvervet, kan den pågældende ikke oppebære  

 diæter og erstatning for tabt arbejdsfortjeneste m.v. efter stk. 1.
 Stk. 3.  Hvis et medlem af et skatteankenævn eller en  

 stedfortræder for et sådant medlem tillige er medlem af en  

 kommunalbestyrelse, der vederlægges efter reglerne i § 16 a i lov om  

 kommunernes styrelse, kan den pågældende ikke oppebære diæter og erstatning  

 for tabt arbejdsfortjeneste m.v. efter stk. 1.
 § 14.  Enhver er forpligtet til at modtage de ydelser,  

 der tilkommer den pågældende efter reglerne i denne bekendtgørelse.
 § 15.  Bekendtgørelsen træder i kraft den 1. januar  

 1994.
 Stk. 2.  Indenrigsministeriets bekendtgørelse nr. 81 af  

 19. februar 1993 om diæter og vederlag for varetagelse af kommunale hverv  

 ophæves.
