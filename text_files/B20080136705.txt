Bekendtgørelse om ændring af bekendtgørelse om ydelse af tilskud til samfundsengagerende og foreningsengagerende ungdomsorganisationer samt retningslinjer for initiativstøtte § 1 I bekendtgørelse nr. 1197 af 30. november 2006 om ydelse af tilskud til samfundsengagerende og foreningsengagerende ungdomsorganisationer samt retningslinjer for initiativstøtte, som ændret ved bekendtgørelse nr. 971 af 15. september 2008, foretages følgende ændringer:
 1. § 15, stk. 1, affattes således:
»Der ydes et tilskud på 75 pct. af nettoudgifterne til landsorganisationernes internationale aktiviteter, jf. stk. 2-5. Ved internationale aktiviteter forstås arrangementer, hvor kulturmødet mellem mennesker af forskellige nationaliteter er gennemgående og dominerende.
Tilskuddet til den internationale virksomhed kan højst udgøre 25 pct. af det samlede tilskud.
Det er en forudsætning, at det er landsorganisationen, som afgør om udgiften skal afholdes, og at udgiften afholdes af landsorganisationen.« 2. § 15, stk. 4, affattes således:
»Stk. 4. Udgifterne kan f.eks. omfatte rejseomkostninger, deltagerafgifter og diæter (maksimalt de beløb, som er fastsat af Finansministeriet for tjenesterejser i udlandet).« 3. § 15, stk. 6, affattes således:
»Stk. 6. Landsorganisationer kan ikke medtage udgifter, jf. stk. 5 til kongresser, styrelsesmøder og andre vedtægtsbestemte aktiviteter i internationale organisationer.« 4. § 24, stk. 1, affattes således:
»Der ydes et tilskud på 75 pct. af nettoudgifterne til samfundsengagerende landsorganisationers internationale aktiviteter, jf. stk. 2-5. Ved internationale aktiviteter forstås arrangementer, hvor kulturmødet mellem mennesker af forskellige nationaliteter er gennemgående og dominerende.
Tilskuddet til den internationale virksomhed kan højst udgøre 25 pct. af det samlede skønsmæssige tilskud.
Det er en forudsætning, at det er landsorganisationen, som afgør om udgiften skal afholdes, og at udgiften afholdes af landsorganisationen.« 5. § 24, stk. 5, affattes således:
»Stk. 5. Udgifterne kan f.eks. omfatte rejseomkostninger, deltagerafgifter og diæter (maksimalt de beløb, som er fastsat af Finansministeriet for tjenesterejser i udlandet).« 6. § 24, stk. 6, affattes således:
»Stk. 6. Landsorganisationer kan ikke medtage udgifter, jf. stk. 5 til kongresser, styrelsesmøder og andre vedtægtsbestemte aktiviteter i internationale organisationer.« 7. § 26, stk. 1, nr. 4, affattes således:
»4) Det skal fremgå af vedtægter og aktiviteter, at der er tale om en ungdomsorganisation, og flere end halvdelen af de medlemmer, der har fulde medlemsrettigheder, skal være under 30 år.« 8. § 29, stk. 4, affattes således:
»Stk. 4. Tilskud ydes ikke til boligformål, bestyrerboliger, inspektørboliger eller lignende.
I behandlingen af ansøgninger, hvori der indgår boliglejemål, vil den anslåede værdi af disse blive fratrukket tilskudsgrundlaget.
Der gives kun tilskud til mur- og nagelfast inventar og hårde hvidevarer mv.« 9. § 30 affattes således:
»§ 30. Modtagelse af anlægstilskud forudsætter mere end 50 pct. egenudnyttelse, dvs. at mere end 50 pct. af udnyttelsen ved de etablerede faciliteter er organisationens egne aktiviteter på landsplan eller beslægtede aktiviteter på landsplan tilrettelagt af andre børne- og ungdomsorganisationer, som modtager driftstilskud efter disse regler (herunder også DUF). For ejendomme, som overvejende benyttes til landslejre, beregnes egenudnyttelsen i et rullende 5-års perspektiv.« 10. § 37, stk. 1, affattes således:
»Der kan ydes støtte til initiativer og udviklingsarbejde til fremme af aktiviteter og projekter for og med børn og unge i og uden for foreningslivet.
Der ydes ikke støtte til organisationer eller formål omfattet af negative afgrænsning, jf. § 1, stk. 6. Der er dog muligt at tildele støtte til de nævnte organisationer, såfremt disse vurderes til at være subkulturelle.« § 2 Bekendtgørelsen træder i kraft den 29. december 2008 og har virkning fra ansøgningsåret 2009.
