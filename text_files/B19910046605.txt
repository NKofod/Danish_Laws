(Erhvervsrettede kurser m.v.) I henhold til lov nr. 271 af 6. juni 1985 om efteruddannelse (erhvervsrettede kurser m.v.) og tekstanmærkning nr. 103 ad § 20 på finansloven for 1991 fastsættes:
Forsøgs- og udviklingsarbejde § 1.  Undervisnings- og Forskningsministeriet kan yde  

 tilskud og lån til uddannelsesinstitutioner, andre offentlige institutioner  

 og private kursusudbydere til at gennemføre forsøgs- og udviklingsarbejde om  

 erhvervsrettede efter- og videreuddannelseskurser.
 Stk. 2.  Ansøgninger om tilskud og lån skal opfylde  

 følgende kriterier, der er fastsat efter indhentet udtalelse fra  

 Efteruddannelsesrådet:
 § 2.  Ministeriet kan imødekomme en ansøgning helt  

 eller delvis ved tilskud og/eller lån.
 Stk. 2.  Tilskud og/eller lån kan ydes til nyudvikling.  

 Til uddannelsesinstitutioner under Undervisnings- og Forskningsministeriet og  

 under Kulturministeriet, Direktoratet for Folkeoplysning, Frie Grundskoler  

 m.v., kan der i særlige tilfælde også ydes tilskud til lokal tilpasning af  

 kurser udviklet uden støtte efter loven og til at kvalificere lærere til at  

 gennemføre et konkret kursus.
 Stk. 3.  Forsøgs- og udviklingsarbejde rettet mod den  

 private sektor prioriteres højest ved behandlingen af forslagene.
 Stk. 4.  Tilskudsmodtagerne skal følge Undervisnings- og  

 Forskningsministerietsministeriets vilkår for tilskud m.v., herunder om  

 rapportering, regnskabsaflæggelse, ophavsret og udlevering af eksemplarer af  

 udviklet materiale til andre.
Kurser med fuld brugerbetaling § 3.  Uddannelsesinstitutioner under Undervisnings- og  

 Forskningsministeriet kan gennemføre erhvervsrettede efter- og  

 videreuddannelseskurser efter de gældende regler om indtægtsdækket  

 virksomhed.
Kurser med delvis brugerbetaling § 4.  Ministeriet kan yde tilskud til at gennemføre  

 erhvervsrettede efter- og videreuddannelseskurser ved  

 uddannelsesinstitutioner under Undervisnings- og Forskningsministeriet og  

 under Kulturministeriet, Direktoratet for Folkeoplysning, Frie Grundskoler  

 m.v., således at deltagerbetalingen nedsættes.
 Stk. 2.  Prisfastsættelsen for kurserne følger i øvrigt  

 Finansministeriets regler om indtægtsdækket virksomhed.
 § 5.  Kurserne skal opfylde kriterierne i § 1, stk. 2,  

 nr. 1-3.
 Stk. 2.  Kurserne må ikke være reserveret alene for  

 deltagerne fra en enkelt virksomhed.
 Stk. 3.  Kurserne må ikke udbydes i illoyal konkurrence  

 med det private kursusmarked eller offentlige eller offentligt støttede  

 institutioner.
 § 6.  Kurserne skal rette sig mod en eller flere af  

 følgende persongrupper, der skal være beskæftiget i den private sektor eller  

 ønske beskæftigelse der:
 § 7.  Andre personer end dem, der er omfattet af § 6,  

 kan dog deltage i kurserne, hvis de har arbejdsopgaver og uddannelsesbehov  

 fælles med disse.
 Stk. 2.  Virksomheden afgør, om der er et fælles  

 uddannelsesbehov, for så vidt angår virksomhedstilmeldte.
 Stk. 3.  Uddannelsesinstitutionen afgør, om der er et  

 fælles uddannelsesbehov, for så vidt angår deltagere, som er tilmeldt på eget  

 initiativ.
 § 8.  Deltagerne i kurserne skal være 25 år eller  

 derover.
 Stk. 2.  Personer under 25 år, der har haft tilknytning  

 til arbejdsmarkedet i mindst 3 år, kan dog få adgang til kurserne.
 Stk. 3.  Deltagerne kan være i arbejde, arbejdssøgende  

 eller hjemmearbejdende.
 § 9.  Det er en betingelse for tilskud til et  

 dagkursus, at mindst 2/3 af deltagerne er tilmeldt som ansatte af  

 virksomheder, der betaler deltagerafgiften, eller er selvstændige  

 erhvervsdrivende, herunder landmænd, er medarbejdende ægtefæller eller er  

 iværksættere.
Stk. 2.  De personer, der er omtalt i stk. 1, har  

 fortrinsret til et dagkursus, indtil 2/3 af pladserne er besat.
Herefter  

 optages ansøgerne i den rækkefølge, hvori de tilmeldes.
 Stk. 3.  Til aftenkurser kan der ydes tilskud uden  

 hensyn til sammensætningen af deltagerne, jf. stk. 2. Deltagerne optages i  

 den rækkefølge, de tilmeldes.
 Stk. 4.  Undervisnings- og Forskningsministeriet yder  

 ikke tilskud til offentligt ansatte deltagere tilmeldt af arbejdsgiveren.
 § 10.  Kurserne skal være tilrettelagt specielt for  

 voksne med hensyn til indhold, struktur og pædagogik.
 Stk. 2.  Uddannelsesinstitutionerne fastlægger i  

 samarbejde med det lokale erhvervsliv kursernes adgangsniveau, jf. §§ 5-8,  

 kursusplan, varighed, en eventuel prøve, der administreres lokalt, samt  

 stedet for kurset.
 Stk. 3.  Kurserne afholdes på uddannelsesinstitutioner,  

 i virksomheder eller andetsteds.
 § 11.  Ansøgninger om tilskud til erhvervsrettede  

 efter- og videreuddannelseskurser indsendes af uddannelsesinstitutionerne til  

 Undervisnings- og Forskningsministeriet, normalt senest 1 måned før kurset  

 planlægges gennemført.
 § 12.  Undervisnings-og Forskningsministeriet meddeler  

 forhåndstilsagn om tilskud til kurser, der opfylder tilskudsbetingelserne i  

 §§ 5-9.
 Stk. 2.  Forhåndstilsagnet indeholder oplysninger om de  

 gældende tilskudssatser og om det antal elevtimer, der er omfattet af  

 tilsagnet.
 Stk. 3.  Hvis Undervisnings- og Forskningsministeriet  

 skønner ikke at kunne yde tilskud til alle ansøgninger, jf. stk. 1, kan det  

 reducere antallet af ansøgte elevtimer.
 § 13.  Uddannelsesinstitutionen fastsætter den samlede  

 pris for et kursus ud fra reglerne om indtægtsdækket virksomhed, jf. § 4.
 Stk. 2.  Prisen for den enkelte virksomhedstilmeldte  

 deltager fastsættes under hensyntagen til:
§ 14.  Uddannelsesinstitutionen kan inden for  

 forhåndstilsagnet (antal elevtimer) til efter- og videreuddannelse foretage  

 mindre ændringer af sine kursustilbud.
Er ændringen væsentlig, må nyt  

 kursusforslag indsendes til Undervisnings- og Forskningsministeriet.
 § 15.  Uddannelsesinstitutionen indsender pr.  

 henholdsvis 1. januar, 1. april, 1. juli, 1. oktober rapportskema for hvert  

 kursus, der er gennemført i det forudgående kvartal til Undervisnings- og  

 Forskningsministeriet, der under forudsætning af, at tilskudsbetingelserne i  

 §§ 5 - 9 er opfyldt, meddeler endelig bevilling på grundlag af den faktiske  

 gennemførelse af kurset/kurserne.
 § 16.  Institutioner, der modtager tilskud, skal  

 endvidere følge ministeriets vilkår for rapportering, regnskabsaflæggelse og  

 revison.
Voksenuddannelsesstøtte § 17.  Deltagere på dagkurser, støttet efter lov om  

 efteruddannelse, har mulighed for at få voksenuddannelsesstøtte.
 Stk. 2.  Voksenuddannelsesstøtten udgør et bestemt beløb  

 pr. time.
 § 18.  Deltagere, der er tilmeldt på eget initiativ,  

 har ikke ret til voksenuddannelsesstøtte, hvis de under kurset modtager løn  

 eller arbejdsløshedsdagpenge, uddannelsesydelse, iværksætterydelse, statens  

 uddannelsesstøtte eller anden lignende offentlig ydelse.
§ 19.  Til deltagere tilmeldt af private virksomheder  

 som ansatte, selvstændige erhvervsdrivende, medarbejdende ægtefæller eller  

 iværksættere har uddannelsesinstitutionen mulighed for at yde  

 voksenuddannelsesstøtte til een deltager fra hver virksomhed § 20.  Samtidig med den endelige bevilling til kurset,  

 jf. § 15, meddeler Undervisnings- og Forskningsministeriet endelig bevilling  

 til det antal kursister (elevtimer), som efter den faktiske gennemførelse er  

 berettiget til voksenuddannelsesstøtte.
 § 21.  Uddannelsesinstitutionen administrerer  

 voksenuddannelsesstøtten.
Stk. 2.  Voksenuddannelsesstøtten betales bagud efter  

 uddannelsesinstitutionens nærmere bestemmelse.
Udbetalingen forudsætter, at  

 kursisten har deltaget i kurset eller har haft lovligt forfald.
Stk. 3.  For tilmeldte på eget initiativ udbetales  

 støtten, efter at der er indeholdt skat, til kursisten.
For  

 virksomhedstilmeldte, der oppebærer løn under kurset, udbetales støtten til  

 virksomheden som refusion.
 Stk. 4.  Uddannelsesinstitutionen skal følge  

 ministeriets vilkår med hensyn til rapportering, regnskabsaflæggelse og  

 revison.
 § 22.  Voksenuddannelsesstøtte, der er udbetalt, uden  

 at deltagerne opfylder støttebetingelserne, kan kræves tilbage fra den, der  

 har fået støtten udbetalt.
Udstyr og anlæg § 23.  Udgifter til anskaffelse af udstyr og inventar  

 afholdes efter reglerne om indtægtsdækket virksomhed.
 Stk. 2.  Undervisnings- og Forskningsministeriet kan i  

 særlige tilfælde, især i forbindelse med forsøgs- og udviklingsarbejde,  

 finansieret af bevillingen til efteruddannelsesloven yde tilskud og/eller lån  

 til udstyr og inventar.
§ 24.  Udgifter til opførelse, til- og ombygning og  

 køb af ejendomme kan kun i helt ekstraordinære tilfælde, især i forbindelse  

 med forsøgs- og udviklingsarbejde, finansieres ved tilskud og/eller lån af  

 bevillingen til efteruddannelsesloven.
Fremgangsmåden vil i så fald følge de  

 regler, der gælder for vedkommende institutionsområde.
Tilsvarende gælder med  

 hensyn til indretning af lejede lokaler.
Klage og dispensation § 25.  Klager vedrørende uddannelsesinstitutionernes  

 administration af efteruddannelsesloven indbringes for Undervisnings- og  

 Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 § 26.  Undervisnings- og Forskningsministeriet kan  

 dispensere fra bekendtgørelsens regler, når det findes begrundet i  

 usædvanlige forhold.
Andre bestemmelser § 27.  Følgende bestemmelser fraviges for så vidt  

 angår forsøgs- og udviklingsarbejde og kurser efter efteruddannelsesloven:
 § 28.  Bekendtgørelsen træder i kraft dagen efter  

 offentliggørelsen i Lovtidende og har virkning for tilskud ydet efter den 1.  

 juni 1991.
 Stk. 2.  Bekendtgørelse nr. 479 af 2. juli 1987 om  

 efteruddannelse (Erhvervsrettede kurser m.v.) ophæves.
Undervisnings- og Forskningsministeriet,  

 den 18. juni 1991 P.M.V.
 E.B.
