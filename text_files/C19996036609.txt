Meddelelse om behandlingen af  

 miljøstraffesager 1. Indledning.
 Efter drøftelser med Miljøministeriet,  

 Miljøstyrelsen, fastsættes herved retningslinier for  

 behandlingen af miljøstraffesager til afløsning af  

 retningslinierne i min meddelelse nr. 4/1991, som samtidig ophæves.
 Meddelelsen bygger ligesom den tidligere meddelelse  

 på bl.a. de indstillinger, som Retsplejerådet har fremsat i  

 betænkningen om anklagemyndighedens struktur (nr. 1194/1990, kapitel  

 6). Herudover bygger meddelelsen nu tillige på miljøministerens  

 handlingsplan af 25. Marts 1996 og på Miljøstyrelsens notat fra  

 januar 1996 om håndhævelse af miljølovgivningen samt de  

 seneste ændringer af miljøbeskyttelsesloven (lov nr. 425 af 10.  

 Juni 1997 og lov nr. 409 af 26. Juni 1998) og straffeloven (lov nr. 412 af  

 10. Juni 1997 - grov miljøkriminalitet - § 196).
 Retningslinierne har til formål at forbedre  

 behandlingen af miljøstraffesager i politi og anklagemyndighed,  

 herunder at styrke den juridiske behandling af sagerne, samt at sikre en  

 hurtig og effektiv behandling og en øget koordination mellem  

 miljømyndighederne og politi- og anklagemyndighed.
 2. Efterforskningen.
 2.1. Efterforskningens start.
 Efterforskningen indledes i overensstemmelse med  

 retsplejelovens regler.
 Der skal i samtlige sager fra efterforskningens begyndelse  

 inddrages en jurist i sagsbehandlingen for at sikre en juridisk vurdering af  

 sagen samt i større og mere komplicerede sager tillige en vurdering af  

 spørgsmål om efterforskningens tilrettelæggelse og  

 gennemførelse.
 I politikredsene bør sagsbehandlingen så vidt  

 muligt forestås af jurister og politiuddannet personale, der har  

 særlig sagkundskab på området.
 2.2. Samarbejdet med miljømyndighederne.
 Vedkommende miljømyndighed (tilsynsmyndigheden)  

 underrettes altid af politiet om sager, der anmeldes af andre end  

 miljømyndigheden.
I tilknytning til, at der indledes politimæssig  

 efterforskning, etableres der forbindelse mellem politiet og  

 miljømyndigheden.
Politiets samarbejde med miljømyndigheden  

 skal fortsætte under hele sagens forløb.
 Kontakten har i øvrigt bl.a. til formål at  

 afklare eventuelle spørgsmål vedrørende den  

 forvaltningsretlige, juridiske behandling af sagen hos  

 miljømyndigheden.
Endvidere skal der tages stilling til, om der skal  

 tilvejebringes yderligere oplysninger af faglig, erhvervsmæssig eller  

 teknologisk art.
Disse oplysninger kan, hvis det skønnes  

 hensigtsmæssigt, indhentes med bistand fra miljømyndigheden  

 eller eventuelt ved en egentlig forelæggelse for  

 miljømyndigheden i form af et præciseret høringstema.
 2.3. Sager vedrørende betydelige  

 overtrædelser af miljøbeskyttelseslovgivningen.
 Når der foreligger mistanke om betydelige  

 overtrædelser af miljøbeskyttelseslovgivningen, som rejser  

 særlige efterforskningsmæssige spørgsmål, af  

 miljømæssig, teknologisk eller økonomisk karakter, vil  

 sagen eller spørgsmål i tilknytning hertil af politiet efter  

 statsadvokatens bestemmelse kunne forelægges for Miljøstyrelsen  

 i form af en præciseret høring, jf. dog pkt. 3.3. sidste afsnit.
 I disse større og vanskelige sager bør  

 politiet i øvrigt involvere statsadvokaten på det tidligst  

 mulige tidspunkt med henblik på fastlæggelse af sigtelsens  

 omfang, herunder eventuelt ved foretagelse af en hensigtsmæssig  

 beskæring.
Politikredsene kan rekvirere assistance fra  

 rejseafdelingens miljøsektion til efterforskning af sager om formodede  

 overtrædelser af miljølovgivningen, jf.
Rigspolitichefens  

 skrivelse af 22. August 1990.
 I større og komplicerede sager kan politimesteren  

 endvidere aftale med statsadvokaten, at en medarbejder fra statsadvokaturen  

 yder politikredsen assistance under efter forskningen og/eller ved sagens  

 behandling i retten.
 2.4. Forsvarerbistand.
I større og komplicerede sager bør der  

 normalt på et tidligt tidspunkt inddrages en forsvarer, eventuelt ved  

 beskikkelse, således at indsigelser fra sigtedes side og materiale til  

 underbyggelse heraf kan behandles sideløbende med andre  

 undersøgelser og vurderinger i sagen.
Der bør fastsættes  

 tidsfrister for afgivelse af eventuelle høringssvar fra forsvareren i  

 den forbindelse.
 3. Tiltalerejsning, tiltalens udformning m.v.
 3.1. forelæggelse for miljømyndigheden.
Når sagens efterforskning af afsluttet, skal sagen i  

 almindelighed forelægges for vedkommende miljømyndighed med  

 anmodning om en udtalelse om sagens faktiske omstændigheder og  

 miljømæssige aspekter samt spørgsmålet om  

 tiltalerejsning.
Dette gælder dog ikke, hvis miljømyndigheden  

 tidligere under sagen - f.eks. ved indgivelse af politianmeldelse - har  

 udtalt sig om disse spørgsmål, og der ikke i forbindelse med  

 efterforskningen er fremkommet væsentlige nye oplysninger.  

 Forelæggelse er heller ikke nødvendig, hvis der er tale om  

 kurante sager.
 3.2. Forelæggelse for statsadvokat og  

 Rigsadvokaten.
Sager om overtrædelse af  

 miljøbeskyttelseslovgivningen bør - uanset om sagen agtes  

 fremmet eller sluttet  - forelæggelse for statsadvokaten til  

 afgørelse af tiltale - og sanktionsspørgsmålet ·  

 	Hvis der er voldt betydelig skade på miljøet eller fremkaldt  

 fare herfor, ·  

 	hvis der er opnået en betydelig økonomisk fordel ved  

 overtrædelsen eller fremkaldt mulighed herfor, ·  

 	hvis sagen påkalder sig særlig offentlig eller almen  

 interesse, ·  

 	hvis der på grund af tilsvarende verserende sager i andre  

 politikredse skønnes at være behov for koordinering af sagernes  

 behandling, ·  

 	hvis sagen giver anledning til tvivl om lovens fortolkning, om eventuel  

 forældelse eller om udformningen af anklageskriftet, herunder om  

 tilregnelsen, om ansvarets placering og om sanktionen, eller den i  

 øvrigt indeholder tvivlsspørgsmål af juridisk,  

 økonomisk eller miljømæssig art, ·  

 	hvis miljømyndighedens sagsbehandling må forventes af  

 få betydning for sagens behandling og udfald i retten, eller ·  

 	hvis der er uenighed mellem politimesteren og miljømyndigheden om  

 tiltalespørgsmålet.
Miljøstraffesager forelægges via  

 statsadvokaten for Rigsadvokaten til afgørelse af tiltale og  

 sanktionsspørgsmålet, når ·  

 	der er spørgsmål om at nedlægge påstand om  

 frihedsstraf, ·  

 	der er spørgsmål om rettighedsfrakendelse efter  

 miljøbeskyttelseslovens § 110 b eller efter straffelovens § 79,  

 eller ·  

 	afgørelsen af tiltalespørgsmålet indebærer  

 stillingtagen til spørgsmål af principiel eller generel  

 betydning for håndhævelsen af miljølovgivningen.
 3.3. Forelæggelse for Miljøstyrelsen.
Statsadvokaten træffer afgørelse om, hvorvidt  

 sagen forelægges for Miljøstyrelsen.
Forelæggelse  

 bør navnlig ske ·  

 	hvor sagen   uanset dens omfang   er kontroversiel eller rummer  

 juridiske, økonomiske eller miljømæssige  

 tvivlsspørgsmål af væsentlig betydning, ·  

 	hvor Miljøstyrelsen har indgivet politianmeldelse i sagen eller  

 selv er tilsynsmyndighed, ·  

 	hvor tilsynsmyndigheden har begået overtrædelsen, ·  

 	hvor flertallet i tilsynsmyndigheden har besluttet ikke at indgive  

 politianmeldelse i sagen, eller ·  

 	hvor sagen har været forelagt for Miljøstyrelsen under  

 efterforskningen.
 Sagen bør som hovedregel først  

 forelægges, når efterforskningen er afsluttet.  

 Miljøstyrelsen bør anmodes om en udtalelse i form af konkrete  

 spørgsmål (præciseret høringstema).
 3.4. Anklagemyndighedens påstand.
 Anklagemyndighedens påstand afpasses efter  

 overtrædelsens art og grovhed, således at der tages hensyn til de  

 skadevirkninger, som overtrædelsen har medført eller kan frygtes  

 at medføre, og til gerningsmandens subjektive forhold.
 Er der ved en overtrædelse af  

 miljøbeskyttelsesloven opnået en økonomisk fordel, enten  

 i form af et udbytte eller i form af en besparelse, er det udgangspunktet, at  

 denne økonomiske fordel skal konfiskeres, jf.  

 miljøbeskyttelseslovens § 110, stk. 5.
Dette gælder også ved formelle  

 overtrædelser af miljøbeskyttelseslovgivningen, d.v.s.  

 overtrædelser, der ikke indebærer en skade eller fare for skade  

 på miljøet.
Det kan f.eks. være tilfælde, hvor en  

 listevirksomhed påbegyndes, inden godkendelse er meddelt, enten fordi  

 der ikke er ansøgt herom, eller fordi myndighederne ikke har  

 færdigbehandlet sagen, men hvor godkendelse til den  

 pågældende virksomhed ville være blevet meddelt, hvis der  

 havde været indgivet ansøgning herom, eller myndighederne havde  

 haft lejlighed til at afslutte sagen.
Det kan i visse tilfælde være vanskeligt at  

 dokumentere størrelsen af en økonomisk fordel, således at  

 konfiskation ikke lader sig gennemføre.
I disse tilfælde  

 bør anklagemyndighedens strafpåstand udformes under hensyn til  

 den økonomiske fordel ved lovovertrædelsen.
Det skal endvidere ved udformningen af  

 strafpåstanden altid   også hvor der nedlægges  

 påstand om konfiskation   tillægges vægt, om  

 overtrædelsen er sket med økonomisk vinding eller besparelse for  

 øje, uanset om den økonomiske fordel er opnået eller  

 alene har været tilsigtet.
Det bør endvidere ved udformningen af  

 strafpåstanden tillægges vægt, om der ved  

 overtrædelsen er sket skade på miljøet eller er fremkaldt  

 fare herfor.
Er betingelserne i miljøbeskyttelseslovens § 110,  

 stk. 2, eller andre bestemmelser om strafskærpelse opfyldt, bør  

 disse bestemmelser altid citeres i anklageskriftet.
Det bemærkes i den  

 forbindelse, at § 110, stk. 2, i praksis af domstolene også anvendes i  

 sager, hvor der påstås bøde, og at domfældelse efter  

 denne bestemmelse er afgørende for registreringen i  

 Miljøstyrelsens register vedrørende overtrædelser af  

 miljøbeskyttelsesloven, jf. nedenfor pkt. 5.2.
 3.5. Strafansvar for juridiske personer m.v.
 3.5.1. Er overtrædelsen begået inden  

 for en virksomhed, der drives som et selskab, jf. straffelovens § 26, stk.  

 1, bør strafansvaret som udgangspunkt gøres gældende  

 over for selskabet/virksomheden.
Virksomhedsansvaret bør således være  

 det primære.
Det gælder især, hvis en lovovertrædelse  

 er motiveret i økonomisk gevinst for virksomheden, hvis den udviste  

 uagtsomhed ikke er graverende, eller hvis forholdet er begået af  

 underordnet personale i virksomheden.
Har ledelsen af et selskab, jf. straffelovens § 26, stk.  

 1, eller en overordnet funktionær, herunder en direktør, handlet  

 forsætligt eller udvist grov uagtsomhed, bør tiltalen   foruden  

 mod selskabet rejses mod den eller de personligt ansvarlige.
Dette vil der  

 f.eks. kunne være anledning til, når overtrædelsen  

 består i undladelse af at efterkomme et påbud eller  

 tilsidesættelse af forbud eller vilkår, eller hvis der er  

 grundlag for at rejse tiltale efter bestemmelser om skærpet straf.
 Personligt ansvar gøres derimod normalt ikke  

 gældende ved overtrædelser af underordnet betydning, når  

 der rejses tiltale mod selskabet som sådant.
 3.5.2. Også hvor den daglige leder af et  

 selskab, jf. straffelovens § 26, stk. 1, er  

hovedaktionær/anpartshaver og må antages at være  

 enerådende med hensyn til selskabets forhold, rejses der som  

 udgangspunkt tiltale mod selskabet efter de ovenfor angivne retningslinier,  

 selv om det er muligt at rejse tiltale mod  

 hovedaktionæren/anpartshaveren.
 Er en overtrædelse begået af en daglig leder  

 af et selskab, hvor den pågældende er  

 hovedaktionær/anpartshaver og enerådende med hensyn til  

 selskabets forhold, bør der dog rejses tiltale mod personen i stedet  

 for mod selskabet, hvis der er tale om en overtrædelse, som ville  

 føre til tiltale mod en direktør eller overordnet  

 funktionær, der har handlet forsætligt eller groft uagtsomt, jf.  

 ovenfor under 3.5.1.
 3.5.3. For så vidt angår  

enkeltmandsvirksomheder, jf. straffelovens § 26, stk. 2, er det  

 også udgangspunktet, at strafansvaret gøres gældende over  

 for virksomheden som sådan, jf. ovenfor under 3.5.1.
Dog bemærkes, at det ifølge forarbejderne er  

 en forudsætning for et sådant ansvar, at enkeltmandsvirksomheden  

 med hensyn til kompetence- og ansvarsfordeling er organiseret på en  

 sådan måde, at det findes rigtigt og naturligt at sidestille  

 virksomheden med en juridisk person, og at enkeltmandsvirksomheden (på  

 gerningstidspunktet) beskæftiger omkring 10-20 ansatte.
For  

 enkeltmandsvirksomheder, der ikke opfylder disse betingelser, kan der  

 således alene blive tale om at gøre strafansvar gældende  

 mod ejeren eller andre enkeltpersoner.
 Rejses tiltalen mod en enkeltmandsvirksomhed, jf.  

 straffelovens § 26, stk. 2, kan der ifølge forarbejderne til reglen  

 ikke tillige pålægges ejeren af virksomheden strafansvar.
Uanset om der rejses tiltale mod ejeren eller mod  

 virksomheden som sådan, er det ikke udelukket tillige at rejse tiltale  

 mod ansatte i virksomheden.
Sådant ansvar bør gøres  

 gældende i samme omfang som det er angivet ovenfor med hensyn til  

 ledelsen og overordnede funktionærer, herunder direktører, i  

 selskaber, jf. pkt. 3.5.1.
I tilfælde, hvor der efter disse retningslinier er  

 grundlag for at rejse tiltale mod ansatte i enkeltmandsvirksomheden, og hvor  

 ejeren af virksomheden også har udvist forsæt eller grov  

 uagtsomhed ved de strafbare forhold, bør strafansvar normalt ikke  

 gøres gældende mod virksomheden som sådan, men derimod mod  

 virksomhedsejeren og den eller de overordnede ansatte.
Der bør  

 således ikke som følge af muligheden for at rette tiltalen mod  

 virksomheden opstå situationer, hvor ansatte i virksomheden bliver  

 personligt ansvarlige, mens ejeren, der har udvist forsæt eller grov  

 uagtsomhed, alene straffes via sagen mod virksomheden.
 3.5.4. Er der ved en lovovertrædelse  

 opnået en økonomisk fordel, skal denne søges  

 inddraget hos virksomheden ved konfiskation eller ved, at der ved  

 udmålingen af  bøden tages hensyn hertil.
Strafpåstanden mod den personligt ansvarlige  

 fastsættes i overensstemmelse med praksis efter forholdets grovhed og  

 tiltaltes økonomiske forhold, idet en eventuel økonomisk  

 gevinst for virksomheden bør søges inddraget under straffesagen  

 mod den juridiske person, jf. ovenfor.
Tiltales indehaveren af en  

 enkeltmandsvirksomhed, kan virksomhedens økonomiske udbytte dog  

 søges konfiskeret hos denne.
3.5.5. Det tilføjes, at rigsadvokaturen for  

 tiden overvejer en ny meddelelse med generelle regler om valg af  

 ansvarssubjekt i forbindelse med strafansvar for juridiske personer.
Der  

 er endnu ikke taget stilling til, om disse nye generelle retningslinier  

 også skal gælde med hensyn til sager om overtrædelse af  

 miljøbeskyttelseslovgivningen.
 4. Domsforhandling.
Vedkommende miljømyndighed underrettes om  

 tidspunktet for sagens foretagelse i retten.
Endvidere underrettes  

 Miljøstyrelsen herom, hvis sagen har været forelagt for  

 Miljøstyrelsen.
 I sager, som er særligt indviklede eller tvivlsomme  

 eller indeholder principielle spørgsmål, eller hvor der i  

 øvrigt skønnes at være behov herfor, bør en  

 repræsentant for miljømyndigheden være til stede med  

 henblik på at yde den fornødne bistand under  

 domsforhandlingen.
 5. Underretning om sagens udfald m.v.
 5.1. Underretning af miljømyndighederne og  

 Miljøstyrelsen.
Afgøres sagen ved dom, skal vedkommende  

 lokale tilsynsmyndighed og miljøstyrelsen hurtigst muligt og i rimelig  

 tid inden ankefristens udløb med henblik på overvejelse af  

 ankespørgsmålet underrettes om sagens udfald.
Underretningen  

 skal vedlægges kopi af dommen.
Drøftelser med  

 miljømyndigheden om ankespørgsmålet bør dog kun,  

 hvis dette skønnes tidsmæssigt forsvarligt, afvente modtagelsen  

 af domsudskrift.
 I landsretssager vedrørende principielle  

 spørgsmål vil Miljøstyrelsen tilstræbe at  

 være repræsenteret under domsforhandlingen med henblik på,  

 at det tidligt kan drøftes, om der bør søges om  

 tilladelse til at indbringe sagen for Højesteret.
 Vedkommende lokale tilsynsmyndighed og  

 Miljøstyrelsen skal endvidere underrettes om udfaldet af sager, der  

 afgøres ved bødevedtagelse.
 5.2. Indberetning til Miljøstyrelsens  

 register om visse overtrædelser af miljøbeskyttelsesloven.
I medfør af miljøbeskyttelseslovens § 40 b  

 fører Miljøstyrelsen et register over visse overtrædelser  

 af miljøbeskyttelsesloven.
Oplysningerne i registeret danner baggrund  

 for miljømyndighedernes vurdering af, om der bør meddeles  

 afslag på godkendelse m.v. efter miljøbeskyttelsesloven som  

 følge af f.eks. tidligere straffe for overtrædelse af loven.
 Indberetning til registeret påhviler politimestrene  

 og sker snarest muligt, når der foreligger en endelig afgørelse.  

 Indberetning sker til Miljøstyrelsen, Tilsyns- og lovkontoret.
Indberetning skal ifølge  

 miljøbeskyttelseslovens § 40 a ske af ·  

 	Domme, hvorved personer er blevet frakendt retten til at drive  

 forurenende virksomhed i henhold til miljøbeskyttelseslovens § 110 b  

 eller straffelovens § 79, ·  

 	Domme, hvorved personer er dømt for overtrædelse af  

 straffelovens § 196, og ·  

 	Domme og bødevedtagelser, hvorved personer eller selskaber m.v. er  

 straffet for overtrædelse af miljøbeskyttelseslovens § 110, stk.  

 2, eller en tilsvarende bestemmelse i en bekendtgørelse udstedt i  

 medfør af miljøbeskyttelsesloven, såfremt der er fastsat  

 frihedsstraf eller bøde på 10.000 kr. eller derover, og  

 såfremt der ikke er forløbet mere end 10 år fra den  

 strafbare handling.
 5.3. Underretning af statsadvokaterne.
 Politimestrene underretter inden udløbet af  

 ankefristen statsadvokaterne om udfaldet af samtlige de sager, som under  

 efterforskningen eller med hensyn til tiltalespørgsmålet har  

 været forelagt for statsadvokaten.
 5.4. Indberetning til brug for Rigsadvokatens vidensbank  

 om miljøstraffesager.
 Med henblik på etableringen af en vidensbank om  

 miljøstraffesager indsender statsadvokaterne til Rigsadvokaten kopi af  

 endelige byrets- og landsretsdomme i sager, der har været forelagt  

 statsadvokaterne i medfør af denne meddelelse, med bemærkninger  

 om de juridiske og efterforskningsmæssige problemer af generel  

 interesse, som sagerne måtte have givet anledning til.
 6. Almindelige bestemmelser om sagsbehandlingen m.v.
 6.1. Regelmæssige møder med  

 miljømyndighederne.
 Politimesteren bør, eventuelt i samvirke med andre  

 politimestre i amtskommunen, med passende mellemrum afholde møde med  

 de stedlige miljømyndigheder med henblik på drøftelse af  

 generelle samarbejdsspørgsmål og eventuelle konkrete sager.  

 Statsadvokaten bør orienteres om møderne og have lejlighed til  

 at deltage.
 6.2. Sagsbehandlingstiden.
 Miljøstyrelsen har anmodet  

 miljømyndighederne om at sende kopi af politianmeldelser i  

 større miljøstraffesager til vedkommende statsadvokat.
 I tilknytning hertil fastsættes, at politikredsen  

 skal orientere statsadvokaten om alle miljøstraffesager, der ikke er  

 eller kan forventes færdigbehandlet indenfor 6 måneder fra  

 anmeldelsens indgivelse eller efterforskningens indledning til  

 afgørelsen af tiltalespørgsmålet og om baggrunden for  

 denne sagsbehandlingstid.
 6.3. Rigsadvokatens vidensbank om  

 miljøstraffesager.
Som det fremgår af pkt. 5.4., oprettes der en  

 vidensbank om miljøstraffesager i rigsadvokaturen.
Formålet med  

 vidensbanken er, at politikredsene og statsadvokaturerne ved telefonisk  

 henvendelse kan få generel vejledning om behandlingen af  

 miljøsager, om tiltalespørgsmål og om domspraksis m.v.
 Sådanne henvendelser kan rettes til rigsadvokaturen  

 fra udsendelsen af denne meddelelse.
 Det må dog forventes, at der vil gå nogen tid,  

 før vidensbanken er fuldt udbygget.
 7. Ikrafttræden m.v.
 Meddelelsen træder i kraft den 1. oktober 1998,  

 således at retningslinierne i meddelelsen gælder for den  

 fortsatte behandling af verserende sager.
 Samtidig ophæves meddelelse nr. 4/1991 om behandling  

 af straffesager indenfor miljøretsområdet.
