Omgørelse/graveafgift -  

 	  

    

 Omgørelse -  

 	  

    

 ikke opkrævet  

 graveafgift.
Reference: LL § 16 A og LV 1993 S.F.1.2.6 Et moderselskab A A/S har fået forhøjet den  

 skattepligtige indkomst for skatteåret 1991/92 for at have undladt at opkræve  

 graveafgift hos det helejede datterselskab B ApS.
A A/S er anset for  

 skattepligtig af graveafgiften, som modsvares af et ikke fradragsberettiget  

 tilskud til B ApS.
Det fremgår af A A/S's årsberetning, at der i  

 regnskabsåret ikke er indgået fuld graveafgift fra B ApS.
A A/S's ledelse  

 besluttede ikke at opkræve den manglende graveafgift.
 Ved brev af 12. november 1992 bad kommunen A A/S  

 om en beløbsmæssig opgørelse over den ikke opkrævede graveafgift,  

 aftalegrundlag og en nærmere begrundelse for, at beløbet ikke blev opkrævet.
 I mangel af andet grundlag ansatte kommunen  

 herefter, på baggrund af bl.a. regnskabsoplysninger om udviklingen i  

 omsætning  

 og graveafgifter, den ikke opkrævede graveafgift skønsmæssigt.
 Ved skatteadministrationens vurdering af  

 omgørelsesanmodningen er der lagt vægt på, at A A/S i en periode på 9 måneder  

 helt undlod at opkræve graveafgift hos B ApS. hvorved B ApS fik et tilskud.
 Selskabet var efter det oplyste bekendt med, at  

 transaktioner mellem selskaber i koncernforhold skulle foregå til  

 handelsværdi  

 som mellem uafhængige parter.
 Efter skatteadministrationens opfattelse er  

 betingelsen om god tro således ikke opfyldt.
 Revisionsfirmaet oplyser bl.a. følgende til  

 Ligningsrådet:
B ApS startede sin aktivitet i 1987 i  

 forbindelse med, at sten- og grusudvinding, der hidtil var udøvet af A A/S,  

 blev overdraget til B ApS.
Overdragelsen omfattede ikke de arealer, hvorpå  

 udvinding fandt sted og ej heller materiel.
Der blev indgået lejeaftaler om  

 materiel og grusgravningskontrakt omkring udvinding af råstofferne, mellem A  

 A/S og B ApS.
Selskabernes administration bestod af en  

 halvtidsansat bogholder, og alle øvrige administrative opgaver blev varetaget  

 af A A/S' hovedaktionær, der tillige var den daglige leder.
Uagtet der reelt  

 var tale om en koncern, var det således den samme person, der ledede begge  

 selskaber, og adskillelsen i hverdagen, selskaberne imellem, var ikke noget  

 man  

 tog så højtideligt.
Der har derfor givetvis forekommet enkelte transaktioner,  

 som ikke er behandlet korrekt selskaberne imellem, men det har ikke haft til  

 formål at nedsætte det samlede skattegrundlag, og selskaberne har bl.a.  

 derfor  

 været sambeskattet fra etableringen af B ApS.
I forbindelse med hovedaktionærens køb af en  

 fast ejendom, udvides graveområdet ganske betydeligt.
Den eksisterende  

 grusgravningskontrakt  

 blev ikke ændret uagtet, at der blev afregnet et væsentligt lavere beløb fra  

 A  

 A/S til hovedaktionæren for materialer, der blev afgravet på ejendommens  

 grund.  

 I kalenderåret 1989 blev der afgravet 101.234 m3, som blev betalt med 1,50  

 kr.  

 pr. m3 til hovedaktionæren.
A A/S opkrævede derimod 4,50 kr. pr. m3 for sten  

 og 2,25 kr. pr. m3 for sand hos B ApS iht. den oprindelige kontrakt.
Der har  

 ikke på noget tidspunkt været et skriftligt aftalegrundlag omkring afgravning  

 på den af hovedaktionæren købte ejendom, hverken mellem hovedaktionæren og A  

 A/S eller mellem A A/S og B ApS.
 I regnskabsåret 1989/90 opkrævede A A/S ikke  

 graveafgift hos B ApS for perioden 1. januar 1990 til 30. september 1990. I  

 den  

 periode er en væsentlig del af afgravningen sket på hovedaktionærens ejendom  

 (83.402 m3 i kalenderåret 1990).
I forbindelse med udarbejdelse af årsregnskabet  

 for 1989/90 blev den manglende opkrævning drøftet.
Bl.a. som følge af  

 forskellen i den pris A A/S betalte til hovedaktionæren, og den pris  

 selskabet  

 opkrævede hos B ApS i regnskabsåret 1989/90, blev det vedtaget ikke at  

 foretage  

 opkrævning for denne periode.
Iht.
Ligningsvejledningen S.F.1.2.6 er der visse  

 betingelser, der skal være opfyldt for at give tilladelse til omgørelse.
Det  

 anføres at selskaberne opfylder disse idet:
 1. Dispositionen er enkel at overskue, når der  

 bortses fra, at beløbet er et skønsmæssigt beløb.
 2. Forholdet er lagt klart frem, idet det er  

 omtalt i selskabernes årsberetning.
3. Dispositionen er gennemført i god tro, idet  

 selskabernes ledelse har skønnet, at beløbets størrelse ikke var væsentlig,  

 og  

 at der samtidig var tale om en korrektion til tidligere års for høje  

 graveafgifter.
Da der samtidig er tale om koncernforbundne selskaber, hvor  

 den  

 manglen de opkrævning af graveafgift ikke har haft til hensigt at nedsætte  

 det  

 samlede skattegrundlag, kan der kun være tale om god tro.
 I afgørelse offentliggjort i TfS 1993.515 har  

 det i praksis vist sig, at betingelsen om god tro ikke alene er afgørende  

 for,  

 om man kan opnå tilladelse til omgørelse.
Som yderligere betingelse for tilladelse til  

 omgørelse, er det en forudsætning, at det er muligt at gennemføre omgørelse.  

 A  

 A/S er solgt til, og efterfølgende fusioneret med C A/S, som i den  

 forbindelse  

 indtræder i selskabets rettigheder og forpligtelser, jf.
A/S-lovens § 134 H.  

 B  

 ApS eksisterer som selvstændigt selskab dog uden aktivitet.
Omgørelse vil  

 derfor være mulig.
 Af kommunens indstilling til Skatteankenævnet  

 fremgår bl.a. følgende:
Såfremt der var blevet opkrævet graveafgift i  

 perioden 1. januar 1990 - 30. september 1990 ville B ApS have været i  

 kapitaltabsproblemer, jf.
ApS-lovens 85 a, grundet den begrænsede  

 regnskabsmæssige egenkapital.
 Forklaringen på den manglende opkrævning af  

 graveafgift er tidligere begrundet med sygdom og bogholderimæssige problemer.
 A A/S har efter skatteadministrationens  

 opfattelse ikke, som påkrævet, godtgjort at der er en driftsmæssig  

 begrundelse  

 for den manglende opkrævning af graveafgift.
 A A/S har endvidere ikke dokumenteret sin, i øvrigt  

 nye påstand om, at den manglende opkrævning modsvares af for store  

 opkrævninger  

 i tidligere år.
 Den manglende opkrævning af graveafgift hos B  

 ApS kan som nævnt ovenfor lige så vel skyldes kapitalmæssige og formuemæssige  

 for hold (kapitaltabsproblemerne).
 A A/S har ikke opgjort den beløbsmæssige  

 størrelse af den ikke opkrævne graveafgift i perioden 1. januar 1990 til 30.  

 september 1990, som derfor har måttet ansættes skønsmæssigt.
 Skatteankenævnet er i klagesagen over den  

 ligningsmæssige afgørelse i det hele enig i skatteadministrationens  

 ansættelsesændring og anfører, at der ikke vil være belæg for, at lægge den  

 udokumenterede oplysning om for meget opkrævet graveafgift for tidligere år  

 til  

 grund for Skatteankenævnets afgørelse.
 Told- og Skatteregionen finder, at der ikke bør  

 gives tilladelse til omgørelse, idet A A/S ikke kan antages at have været i  

 god  

 tro med hensyn til, at transaktionen ville udløse beskatning som sket.
 Uagtet at oplysningen om den manglende  

 graveafgift fremgår af årsregnskabet, bemærker Ligningsrådet, at den af  

 revisor  

 nævnte rådsafgørelse i TfS 1993.515 tillod omgørelse efter omstændighederne  

 under hensyn til, at selskabet var blevet opmærksom på en sket fejl og  

 derefter  

 havde gjort skattevæsenet opmærksom herpå inden selvangivelsen for det  

 pågældende indkomster skulle indsendes.
 Ligningsrådet vedtog herefter at stadfæste  

 kommunens afslag på omgørelsesanmodningen med den af kommunen givne  

 begrundelse.
