Fremsat den 1. december 1998 af  

 Tom Behnke (FP), Kim Behnke (FP), Thorkild B.
F  

 ransgaard (FP) og Kirsten Jacobsen (FP) Forslag til folketingsbeslutning om afbrydelse af forældelse ved domfældtes  

 unddragelse af straffuldbyrdelsen Folketinget opfordrer regeringen til at fremsætte  

 lovforslag om ændring af straffeloven, således at  

 forældelsen for idømt frihedsstraf afbrydes, når  

 domfældte bevidst forhindrer, at straffen kan fuldbyrdes, ved f.eks. at  

 rejse til udlandet.
Bemærkninger til forslaget Beslutningsforslaget går i al sin  

 enkelhed ud på at ændre gældende ret, således at det  

 ikke fremover kan lade sig gøre at unddrage sig straffuldbyrdelse blot  

 ved at gemme sig, herunder at stikke af til udlandet for så at dukke op  

 nogle år senere som en fri mand.
Forslagsstillerne finder det  

 krænkende for retsbevidstheden, at kriminelle, der er dømt for  

 at have begået en strafbar handling, kan undgå at skulle sidde i  

 fængsel blot ved at gemme sig i tilstrækkelig lang tid.
Det foreslås derfor, at forældelsesfristen  

 suspenderes, hvis den manglende fuldbyrdelse af straffen skyldes, at den  

 dømte bevidst forhindrer, at straffen kan fuldbyrdes.
Derimod  

 fastholdes forældelsesfristen, hvis den manglende straffuldbyrdelse  

 skyldes myndighedernes passivitet eller i øvrigt mangel på aktiv  

 handling.
 Alene det, at den dømte rejser til udlandet, skal i  

 den forbindelse betragtes som bevidst unddragelse af eller forsøg  

 på unddragelse af fuldbyrdelse af straffen, uanset om dømte  

 under alle omstændigheder ville være flyttet til udlandet  

 på det pågældende tidspunkt, idet problemerne med at finde  

 personen og få denne udleveret henholdsvis sikre, at fuldbyrdelsen sker  

 i det pågældende land, vil være langt mere  

 tidkrævende, end hvis personen opholdt sig i Danmark.
En bestemmelse efter det foreslåede princip findes  

 allerede i dag i straffelovens § 94, stk. 5, 3. pkt., om forældelse af  

 selve lovovertrædelsen, efter at der er foretaget rettergangsskridt  

 over for en sigtet person.
Denne bestemmelse fastslår, at  

 forældelsen afbrydes, når retsforfølgning standses  

 på grund af den sigtedes unddragelse.
 Om personen har unddraget sig forfølgning, kan i  

 tvivlstilfælde afgøres af domstolene, jf. retplejelovens § 998.  

 Det vil efter Fremskridtspartiets holdning være hensigtsmæssigt  

 med en lignende kobling mellem nærværende beslutningsforslag og  

 retsplejelovens regler om, at tvivlstilfælde afgøres af  

 domstolene.
Når først en person er sigtet, findes der  

 ingen formelle forældelsesfrister for gennemførelse af  

 retssagen.
Der findes dog regler, der forudsætter, at retssagen  

 gennemføres snarest muligt, ligesom Den Europæiske  

 Menneskerettighedskonvention forholder sig til problematikken.
Den  

 Europæiske Menneskerettighedsdomstol har således udtalt sig om  

 spørgsmålet og i en konkret sag sagt, at 6 år er for lang  

 tid.
Fremskridtspartiet finder det helt rimeligt, at der er  

 forældelsesfrister, og at der naturligvis er og skal være regler  

 for, hvor længe en retssag kan udsættes.
Denne holdning  

 udspringer af Fremskridtspartiets grundholdning om den personlige frihed,  

 herunder beskyttelsen af individet mod overgreb fra det offentlige.  

 Myndighederne skal derfor have klare og præcise regler om, at  

 efterforskning og retsforfølgning skal ske hurtigst muligt, så  

 borgeren ikke krænkes mere end højst nødvendigt.
Skyldes  

 den manglende mulighed for straffuldbyrdelse derimod, at den domfældte  

 bevidst forhindrer det, er den domfældte selv skyld i forsinkelsen.
 Fremskridtspartiet ser umiddelbart 3 muligheder for at  

 rette op på situationen og sikre retsbevidstheden.
 1.	Forældelsesfristerne for idømt straf ophæves  

 fuldstændigt, således at den dømte til sin død skal  

 afsone den idømte straf, uanset hvor længe den dømte har  

 unddraget sig fuldbyrdelsen.
 2.	Forældelsesfristerne gøres længere, end de er i  

 dag.
 3.	Indførelse af tilsvarende regler som ved forældelse af  

 lovovertrædelsen, således at forældelsesfristen  

 suspenderes, hvis den dømte bevidst forhindrer, at straffen kan  

 fuldbyrdes.
Når Fremskridtspartiet har valgt den tredje  

 løsning, skyldes det udelukkende, at de to første muligheder  

 vil komme til at virke begge veje og dermed også give myndighederne  

 mulighed for at forfølge den pågældende person på et  

 senere tidspunkt og dermed give myndighederne mulighed for at nøle med  

 sagerne.
Fremskridtspartiet tror ikke umiddelbart, at nogen myndighed kunne  

 finde på at udnytte en sådan ændring til at trække  

 sagerne unødigt i langdrag, men incitamentet vil unægteligt  

 opstå.
 Som beskrevet tidligere i forslaget mener  

 Fremskridtspartiet ikke, at borgerens retsstilling skal forringes, men  

 når det er den dømte selv, der er årsagen til, at  

 straffuldbyrdelsen ikke kan finde sted, har Fremskridtspartiet ingen  

 betænkeligheder ved at suspendere forældelsesfristen.
Fremskridtspartiet forudsætter dog, at myndighederne  

 gør alt, hvad der er muligt for hurtigst muligt at få den  

 dømte »fundet frem«, hvad enten pågældende gemmer sig i  

 Danmark eller i udlandet.
Det skal ikke være en sovepude for  

 myndighederne, at forældelsesfristen suspenderes, fordi dømte  

 selv er skyld i det.
Myndighederne skal aktivt sikre, at der f.eks. sker  

 udlevering fra de lande, som Danmark har indgået aftale med, og hvor  

 der er tale om såkaldt dobbelt strafbarhed, eller at det  

 pågældende land sikrer, at den dømte kommer til at afsone  

 straffen i det land, hvor den dømte har søgt tilflugt.
De gældende regler for forældelse af  

 idømt frihedsstraf og andre retsfølger af  

 frihedsberøvende karakter er i henhold til straffelovens § 97 5  

 år for hæfte og fængsel indtil 1 år, 10 år for  

 fængsel i mere end 1 år, men ikke over 4 år, samt  

 foranstaltninger efter §§ 68-69, 15 år for fængsel i mere end 4  

 år, men ikke over 8 år, samt for forvaring efter § 70 og 20  

 år for fængsel på tid over 8 år.
Fængsel  

 på livstid forældes ikke.
Det skal ikke være nogen hemmelighed, at anledningen  

 til, at Fremskridtspartiet har valgt at fremsætte forslaget netop nu,  

 er den aktuelle sag med rederidirektør Ole B.
Hansen, som efter  

 katastrofebranden på »Scandinavian Star« i 1990 blev idømt den  

 dagældende lovs strengeste straf på 6 måneders hæfte,  

 men som stak af til Spanien, hvor han havde gemt sig, lige indtil  

 forældelsesfristen udløb.
Han formåede således at  

 forhindre straffen i at blive fuldbyrdet blot ved at gemme sig i udlandet,  

 endda et EU-land.
Danske myndigheder forsøgte forgæves at  

 få Ole B.
Hansen udleveret til Danmark, men det nægtede Spanien  

 under henvisning til princippet om dobbelt strafbarhed, idet en lignende  

 handling i Spanien formentlig ikke ville blive straffet.
I de sidste dage,  

 inden forældelsesfristen udløb, kom de danske myndigheder i  

 tanke om at bede de spanske myndigheder om at lade Ole B.
Hansen afsone  

 straffen i Spanien.
Det nåede man dog aldrig, idet det spanske politi  

 ikke nåede at anholde ham, inden forældelsesfristen  

 udløb.
Sagen med Ole B.
Hansen er der tilsyneladende ikke  

 længere noget at gøre ved, og sagens beskrivelse her i forslaget  

 er udelukkende medtaget for at illustrere en sag, hvor det er lykkedes for en  

 dømt person at gemme sig i udlandet i så lang tid, at han reelt  

 er sluppet for straf.
 Det er dybt krænkende for retsbevidstheden, og  

 derfor er det Fremskridtspartiets indstilling, at forældelsesfristen  

 bør afbrydes, når domfældte bevidst forhindrer, at  

 straffen kan fuldbyrdes, ved f.eks. at rejse til udlandet.
Skriftlig fremsættelse Tom Behnke (FP):
 Som ordfører for forslagsstillerne  

 tillader jeg mig herved at fremsætte:
 Forslag til folketingsbeslutning om afbrydelse af  

 forældelse ved domfældtes unddragelse af straffuldbyrdelsen.
(Beslutningsforslag nr.
B 67).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
