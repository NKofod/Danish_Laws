10-dobbelt dosis af haloperidol Patientklagenævnet fandt, at den apoteksassistent og  

 farmaceut, som havde foretaget selvstændige kontroller af  

 ekspeditionen, havde overtrådt § 29, stk. 2, i bekendtgørelse om  

 apoteker og apotekspersonale.
Patientklagenævnet lagde herved  

 vægt på, at fejlen ikke blev opdaget ved kontrollen af, hvorvidt  

 medikamentets type og mærkning svarede til receptens anvisninger.
Det var ikke muligt at få klarlagt den nærmere  

 opgavefordeling mellem apoteksassistenten og farmaceuten, men nævnet  

 fandt, at det måtte lægges til grund, at begge havde foretaget  

 selvstændige kontroller, således at hver især havde udvist  

 manglende omhu og samvittighedsfuldhed.
Patientklagenævnet  

 indskærpede overfor både apoteksassistenten og farmaceuten at  

 udvise større omhu i deres fremtidige virke.
