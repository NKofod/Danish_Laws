 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om Lønmodtagernes Garantifond, jf. lovbekendtgørelse nr. 704 af 9.  

 oktober 1986, foretages følgende ændringer:
 1. § 9 affattes således:
» § 9.  Til dækning af fondens udgifter, herunder  

 administrationsudgifter, indbetaler staten et bidrag hvert kvartal.
På  

 finansloven afsættes hvert år et beløb svarende hertil.« 2. § 13, stk. 1, affattes således:
»Medmindre højere straf er forskyldt efter den øvrige lovgivning,  

 straffes med bøde den, der undlader at efterkomme en anmodning fra fonden om  

 oplysninger eller afgiver urigtige eller vildledende oplysninger, jf. §  

 5.« § 2 Stk. 1.  Loven træder i kraft den 1. januar 1988.
 Stk. 2.  § 9, stk. 4-9, og § 13, stk. 1, i den hidtidige  

 affattelse har dog virkning indtil 1. januar 1989.
 Stk. 3.  I 1988 betales der alene bidrag efter § 1, nr.  

 1, pr. 1. april, 1. juli og 1. oktober.
 Stk. 4.  Arbejdsgiverbidrag til dækning af fondens  

 udgifter efter de hidtil gældende regler opkræves sidste gang med forfaldsdag  

 1. januar 1988 på grundlag af ATP-bidrag, der er eller skulle være indbetalt  

 inden 15. december 1987.
Givet på Fredensborg Slot, den 23.  

 december 1987 Under Vor Kongelige Hånd og Segl MARGRETHE R.
