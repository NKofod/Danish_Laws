En konkurrence arrangeret blandt detailforhandlere af et firmas  

 produkter om dekoration af forretningernes udstillingsvinduer med firmaets  

 produkter, således at disse var »smukt og iøjnefaldende placeret i  

 vinduet og butikken«.
Bidragene blev bedømt af en dommerkomite.
 Forbrugerombudsmanden udtalte, at konkurrencen ikke var i strid med  

 markedsføringslovens § 8, stk. 1, da konkurrencens vinder blev udpeget på  

 grundlag af en præstation, der havde til formål at tilvejebringe et resultat,  

 der kunne udnyttes af arrangøren, og ikke blot var et salgsfremmende element  

 for denne.
En fabrikant, der fremstillede hårde hvidevarer, arrangerede blandt  

 detailforhandlere af firmaets varer en konkurrence om dekoration af  

 forretningernes udstillingsvinduer med firmaets produkter.
Efter det oplyste  

 havde konkurrencen til formål at finde frem til den mest slagkraftige  

 vinduesdekoration, og den var nærmere tilrettelagt således, at fabrikanten  

 leverede materialet til rudedekorationen, og - såfremt detailhandleren  

 ønskede det - udformede fabrikkens dekoratør selve udstillingsruden.
Derimod  

 arrangerede detailhandleren selve udstillingsvinduet, således at fabrikantens  

 produkter var »smukt og iøjnefaldende placeret i vinduet og  

 butikken«.
 Deltagerne skulle indsende fotografier af udstillingen til fabrikanten, og  

 på grundlag af disse blev udstillingen bedømt af en dommerkomite, der var  

 sammensat af repræsentanter fra fabrikanten, dennes reklamebureau,  

 vinduesdekorationsbranchen, en reklamefotograf og en detailhandler.
Blandt de indsendte fotografier udpegede dommerkomiteen tre udstillinger  

 som henholdsvis nr. 1, 2 og 3, og disse blev belønnet med en rejse.
Samtlige  

 deltagere blev underrettet om resultatet.
 Forbrugerombudsmanden besvarede en forespørgsel om konkurrencens lovlighed  

 med, at den efter hans opfattelse ikke var i strid med markedsføringslovens §  

 8, stk. 1, da konkurrencens vinder blev udpeget på grundlag af en præstation,  

 der havde til formål at tilvejebringe et resultat, som kunne udnyttes af den  

 virksomhed der havde arrangeret konkurrencen, der således havde et formål i  

 sig selv og ikke blot var et salgsfremmende element for arrangøren.
 (* 1) Offentliggjort i Forbrugerombudsmandens årsberetning 1977-1978, side  

 128, nr. 18.
