Fremsat den 13. april 2007 af  

 Christian Mejdahl (V), Svend Auken (S),  

 Poul Nødgaard (DF),  

 Helge Adam Møller (KF) og Niels Helveg Petersen (RV) Forslag til folketingsbeslutning om  

 ændring af folketingsbeslutning om statsrevisorernes valg og virksomhed § 1 I folketingsbeslutning om statsrevisorernes valg og  

 virksomhed af 20. juni 1975, som ændret bl.a. ved beslutning af 28. maj 1986,  

 beslutning af 7. december 1993, beslutning af 17. december 1999 og senest ved  

 beslutning af 2. juni 2006, foretages følgende ændringer:
1.  

  

 I  

  

 § 12, stk. 1, 2. pkt.,  

  

 ændres »er fyldt  

 60 år« til: »har nået efterlønsalderen, jf. § 74 i lov om  

 arbejdsløshedsforsikring  

 m.v.« 2.  

  

 I  

  

 § 12, stk. 3,  

  

 ændres »indtil det 65. år«  

 til: », indtil den pågældende når folkepensionsalderen, jf. §  

 1 a  

 i lov om social pension,«.
§ 2 Stk. 1.  

  

 Folketingsbeslutningen træder i kraft den 1. juli 2009, jf. dog stk. 2.
 Stk. 2.  

  

 § 1, nr. 1, har  

 virkning for statsrevisorer, der første gang begynder at optjene ret til  

 egenpension  

 som statsrevisor den 1. juli 2007 eller senere.
Bemærkninger til forslaget Beslutningsforslaget er en opfølgning på udmøntningen af den  

 del af aftalen af 20. juni 2006 mellem regeringen (Venstre og Det  

 Konservative  

 Folkeparti), Socialdemokraterne, Dansk Folkeparti og Det Radikale Venstre om  

 initiativer til sikring af fremtidens velstand og velfærd og investeringer i  

 fremtiden (velfærdsreformen), der vedrører senere tilbagetrækning fra  

 arbejdsmarkedet.
 Denne del af aftalen er primært udmøntet ved lov nr. 1586 af  

 20. december 2006 om ændring af lov om social pension, der vedrørte en  

 gradvis  

 forhøjelse af folkepensionsalderen til 67 år, og ved lov nr. 1540 af 20.  

 december 2006 om ændring af bl.a. lov om arbejdsløshedsforsikring m.v., der  

 vedrørte en gradvis forhøjelse af efterlønsalderen.
Som en konsekvens af den gradvise forhøjelse af folkepensions-  

 og efterlønsalderen blev der ved lov nr. 1587 af 20. december 2006 om ændring  

 af en række love, herunder tjenestemandspensionsloven og lov om vederlag og  

 pension m.v. for ministre, gennemført konsekvensændringer, således at der i  

 de  

 love, hvor der var refereret til den konkrete folkepensionsalder (65 år)  

 eller  

 efterlønsalder (60 år), i stedet refereres til henholdsvis  

 folkepensionsalderen  

 som fastsat i §  

 1 a  

 i lov om social pension og efterlønsalderen som fastsat i § 74 i lov om  

 arbejdsløshedsforsikring m.v.
Aldersgrænserne i de enkelte love vil hermed  

 automatisk blive ændret, når folkepensions- og efterlønsalderen gradvis  

 forhøjes, og i forbindelse med en eventuel indeksering.
 Nærværende beslutningsforslag har til formål at foretage  

 tilsvarende konsekvensændringer i § 12 i folketingsbeslutning om  

 statsrevisorernes valg og virksomhed. Ændringerne svarer til de ændringer af  

 folketingsmedlemmers pensionsalder m.v., der er foreslået i lovforslag nr.  

 210 ligeledes  

 fremsat Folketingets Præsidium.
Til § 1 Til nr. 1 Efter den gældende bestemmelse i § 12, stk. 1, 2. pkt., kan  

 egenpension udbetales til en tidligere statsrevisor fra udløbet af det  

 tidsrum,  

 for hvilket der er udbetalt løn, såfremt den pågældende på dette tidspunkt er  

 fyldt 60 år, og ellers fra den dag, hvor den pågældende opnår denne alder.
 Den foreslåede ændring indebærer, at aldersgrænsen hæves  

 parallelt med efterlønsalderen, jf. § 74 i lov om arbejdsløshedsforsikring  

 m.v.  

 Dette indebærer, at aldersgrænsen hæves gradvis fra 60 til 62 år i perioden  

 2019-2022, og at aldersgrænsen fra 2025 eventuelt vil blive hævet yderligere  

 som følge af indekseringen af efterlønsalderen.
Til nr. 2 Efter den gældende bestemmelse i § 12, stk. 3, udbetales der  

 til egenpensionister indtil det fyldte 65. år et tillæg til pensionen (det  

 såkaldte under 65 års-tillæg), der for hvert funktionsår udgør en 1/20 af det  

 i  

 tjenestemandspensionslovens § 6, stk. 3, til enhver tid gældende tillæg.  

 Tillægget udgør i 1. april 2006-niveau 25.171,43 kr. årligt.
 Den foreslåede ændring indebærer, at den nævnte aldersgrænse  

 hæves parallelt med folkepensionsalderen, jf. §  

 1 a  

 i lov om social pension, således at  

 tillægget vil kunne udbetales, indtil folkepensionsalderen er nået.
Til § 2 Det foreslås i stk. 1, at folketingsbeslutningen træder i kraft  

 den 1. juli 2009 ligesom de øvrige love, der udmønter den del af  

 velfærdsreformen, der vedrører en senere tilbagetrækning fra arbejdsmarkedet.  

 Folketingsbeslutningen vil hermed først træde i kraft, efter at der har været  

 valg til Folketinget.
Det foreslås i stk. 2, at aldersgrænsen i § 12, stk. 1, der  

 efter lovforslaget hæves parallelt med efterlønsalderen, har virkning for  

 personer, der første gang begynder at optjene ret til egenpension den 1. juli  

 2007 eller senere.
Herved følges principperne i de ændringer, der ved § 19,  

 stk. 4, i lov nr. 1587 af 20. december 2006 blev gennemført i lov om  

 tjenestemandspension, hvorefter de nye regler har virkning for tjenestemænd,  

 der ansættes den 1. januar 2007 eller senere.
 Ændringen af aldersgrænsen i § 12, stk. 3, der efter  

 lovforslaget hæves parallelt med folkepensionsalderen, dvs. aldersgrænsen for  

 det hidtidige »under 65 års-tillæg«, gælder derimod også for personer, der  

 har  

 påbegyndt optjening af egenpension som statsrevisor før den 1. juli 2007.
Skriftlig  

 fremsættelse Christian  

 Mejdahl  

  

 (V) :
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om ændring  

 af folketingsbeslutning om statsrevisorernes valg og virksomhed.
(Beslutningsforslag  

 nr.
B 157).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
