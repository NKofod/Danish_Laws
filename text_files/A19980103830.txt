Lov om ændring af lov om aktiv  

 socialpolitik, lov om dagpenge ved  sygdom eller fødsel og lov om  

 social pension (Styrkelse af den virksomhedsrettede  

 revalidering m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om aktiv socialpolitik, jf. lovbekendtgørelse  

 nr. 707 af 29. september 1998, foretages følgende ændringer:
 1. Overskriften til kapitel 6 affattes således:
 »Revalidering, herunder virksomhedsrevalidering«.
 2.  I § 46, stk. 1, 1. pkt., indsættes efter  

 »Revalidering«: »i form af virksomhedsrevalidering eller anden  

 revalidering«.
 3.  § 47 affattes således:
»§ 47. Kommunen tilrettelægger  

 revalideringen i samarbejde med revalidenden således, at tilbudet er  

 tilpasset den enkeltes forudsætninger og behov og under hensyn til egne  

 ønsker til fremtidig beskæftigelse.
Ved virksomhedsrevalidering  

 tilrettelægges revalideringen i samarbejde med både revalidenden  

 og virksomheden, og revalideringen sigter mod en efterfølgende varig  

 ansættelse på normale løn- og arbejdsvilkår i  

 virksomheden eller en virksomhed med tilsvarende funktioner.
 Stk. 2. En revalidering kan bl.a. bestå  

 af en eller flere af følgende aktiviteter:
 1)	Arbejdsprøvning, herunder  

 arbejdsprøvning som led i virksomhedsrevalidering i offentlige eller  

 private virksomheder.
 2)	Erhvervsmodnende eller afklarende aktiviteter,  

 herunder aktiviteter som led i virksomhedsrevalidering i offentlige eller  

 private virksomheder.
 3)	Virksomhedsrevalidering i form af optræning  

 eller oplæring i offentlige eller private virksomheder.
 4)	Uddannelse.
 5)	Hjælp til etablering af selvstændig  

 virksomhed.
 Stk. 3. Økonomisk hjælp til  

 revalidering kan omfatte:
 1)	Revalideringsydelse efter § 52, dog med fradrag  

 af eventuelle arbejdsindtægter m.v., jf. §§ 58 og 59.
 2)	Helt eller delvist løntilskud efter  

 § 62.
 3)	Særlig støtte efter §§ 63 og  

 64.
 4)	Støtte til at etablere selvstændig  

 virksomhed efter § 65.
Stk. 4. Revalidenden bevarer sit hidtidige  

 forsørgelsesgrundlag under forrevalideringen både i  

 virksomhedsrevalidering og i anden revalidering.« 4. Efter § 47 indsættes:
»§ 47 a.
Kommunen skal udvikle og styrke  

 indsatsen for at fremme virksomhedsrevalidering samt andre virksomhedsrettede  

 tilbud.
Indsatsen tilrettelægges med udgangspunkt i lokale forhold,  

 herunder lokale ressourcer og behov.
 Stk. 2. Kommunen kan indgå aftaler med  

 private virksomheder, foreninger, organisationer, enkeltpersoner eller andre  

 om at varetage formidling af virksomhedsrevalidering eller andre  

 virksomhedsrettede tilbud, om at foretage opfølgning af  

 forløbet samt om at bidrage til en efterfølgende  

 erhvervsmæssig placering.
§ 47 b.
Der afsættes 95 mio. kr. i 1999  

 og herefter 145 mio. kr. årligt til koordinationsudvalgene for den  

 forebyggende arbejdsmarkedsindsats til fremme af særlige  

 virksomhedsrettede lokale initiativer, herunder tværkommunale  

 initiativer og initiativer i samarbejde med organisationer, selvejende  

 institutioner m.fl.
Stk. 2. Midlerne anvendes til efter lokale  

 forhold at udvikle og udbygge virksomhedsrevalideringen samt andre  

 virksomhedsrettede tilbud, f.eks. ved formidling af tilbud gennem  

 særlige formidlingshuse eller -centre, som dækker et naturligt  

 erhvervsmæssigt opland, samt udvikling af nye tilbud og nye jobtyper  

 til personer med begrænsninger i arbejdsevnen, eller som i  

 øvrigt har svært ved at få fodfæste på  

 arbejdsmarkedet.
Midlerne kan herudover anvendes til opkvalificering og  

 efteruddannelse af medarbejdere, evaluering og formidling som led i et  

 udviklingsprojekt.
Stk. 3. Koordinationsudvalget beslutter inden  

 for de overordnede rammer, som kommunen har afstukket for den forebyggende  

 arbejdsmarkedsindsats, til hvilke formål midlerne anvendes.
Kommunen  

 sørger for at tilvejebringe grundlaget for, at koordinationsudvalget  

 kan løse denne opgave.
Kommunen udfører udvalgets beslutning om  

 anvendelsen af midlerne.
Administration, regnskab m.v. varetages af kommunen.  

 Er der uenighed mellem koordinationsudvalget og kommunen om, hvorvidt  

 anvendelsen af midlerne ligger inden for de overordnede rammer, kan midlerne  

 ikke anvendes.
Stk. 4. Der rapporteres om midlernes  

 anvendelse gennem koordinationsudvalgets årlige redegørelse til  

 kommunen og til Det Centrale Koordinationsudvalg.
Det Centrale  

 Koordinationsudvalg samler og formidler erfaringerne fra de enkelte  

 udvalg.
Stk. 5. Socialministeren fastsætter  

 regler om midlernes fordeling mellem koordinationsudvalgene, regler om  

 tilbageførsel af uforbrugte midler og om uforbrugte midlers  

 overførsel til senere finansår samt om administration og  

 regnskabsaflæggelse m.v. af de tildelte midler.« 5. I § 50, stk. 1, indsættes som 3.  

 pkt.:
»Ved virksomhedsrevalidering angiver planen tillige,  

 hvordan virksomheden deltager i revalideringsforløbet, samt kommunens  

 bistand til virksomheden.« 6. I § 50, stk. 2, nr. 2, indsættes efter  

 »Optræning«: »eller oplæring«.
 7. § 51, stk. 1, affattes således:
»Kommunen giver revalidenden revalideringsydelse efter  

 § 52, når der er iværksat en revalidering, herunder  

 virksomhedsrevalidering i overensstemmelse med en fastlagt erhvervsplan.
I  

 virksomhedsrevalidering udbetaler arbejdsgiveren under uddannelse praktik-,  

 elev- eller lærlingeløn til revalidenden og under  

 optræning eller oplæring en løn, der svarer til  

 revalidendens arbejdsindsats.
Lønnen trækkes fra i  

 revalideringsydelsen, jf. § 58. Den løn, som den private  

 arbejdsgiver betaler, skal ved optræning og oplæring som  

 udgangspunkt udgøre mindst 50 pct. af revalideringsydelsen beregnet i  

 den samlede revalideringsperiode.
Dog kan revalidender med omfattende  

 psykiske, fysiske eller sociale problemer, der som følge heraf yder en  

 meget begrænset arbejdsindsats, i indtil 1 år være under  

 optræning eller oplæring i en privat virksomhed uden løn.  

 I ganske særlige tilfælde kan perioden uden løn  

 forlænges med op til 1 år, hvis der er udsigt til, at  

 revalidenden på længere sigt kan opnå beskæftigelse.  

 I den resterende del af revalideringsperioden skal den løn, som den  

 private arbejdsgiver udbetaler, som udgangspunkt mindst udgøre 50 pct.  

 af revalideringsydelsen.« 8. Overskriften før § 60 affattes således:
 »Virksomhedsrevalidering med helt eller delvist  

 løntilskud«.
 9. § 60 affattes således:
»§ 60. Revalidender kan få tilbud om at  

 blive optrænet eller uddannet hos private eller offentlige  

 arbejdsgivere med løn efter § 61, hvis der foreligger  

 særlige forhold, som begrunder virksomhedsrevalidering med  

 løntilskud.
Det er en betingelse, at revalidenden 1)	er over den sædvanlige uddannelsesalder, 2)	tidligere har haft tilknytning til arbejdsmarkedet  

 eller 3)	har pligt til at forsørge  

 ægtefælle eller børn.« 10. I § 62, stk. 3, indsættes som 2.  

 pkt.:
»Det samlede tilskud til private arbejdsgivere kan dog som  

 udgangspunkt ikke udgøre mere end 50 pct. af lønnen i  

 revalideringsperioden.« 11. § 62, stk. 4, affattes således:
»Stk. 4. Tilskuddet efter stk. 2 og 3 kan  

 dog svare til hele den mindste overenskomstmæssige løn på  

 det aktuelle ansættelsesområde eller den løn, som  

 sædvanligvis gælder for tilsvarende arbejde med tillæg af  

 eventuelle arbejdsgiverbidrag til ATP m.v., når beskæftigelsen  

 finder sted hos offentlige eller dermed sidestillede arbejdsgivere.« 12. I § 62 indsættes som stk. 5:
»Stk. 5. Tilskuddet efter stk. 2 og 3 kan  

 dog i indtil 1 år svare til hele den mindste overenskomstmæssige  

 løn på det aktuelle ansættelsesområde eller den  

 løn, som sædvanligvis gælder for tilsvarende arbejde med  

 tillæg af eventuelle arbejdsgiverbidrag til ATP m.v., når  

 beskæftigelsen finder sted hos private arbejdsgivere og revalidenden  

 som følge af omfattende psykiske, fysiske eller sociale problemer yder  

 en meget begrænset arbejdsindsats.
I ganske særlige  

 tilfælde kan perioden forlænges med op til 1 år, hvis der  

 skønnes mulighed for, at revalidenden på længere sigt kan  

 opnå beskæftigelse.
Ved revalideringsforløb  

 herudover kan det samlede tilskud som udgangspunkt ikke udgøre mere  

 end 50 pct. af lønnen i revalideringsperioden.« 13. § 65, stk. 1, affattes således:
»Kommunen kan give en revalidend støtte i form af  

 tilskud eller rentefrit lån til at etablere selvstændig  

 virksomhed, når den pågældende har faglige og  

 forretningsmæssige forudsætninger for at drive virksomheden og  

 denne støtte frem for anden revalidering skønnes at kunne  

 bringe den pågældende i stand til at forsørge sig selv og  

 sin familie.« 14. I § 68, stk. 2, indsættes som 2.  

 pkt.:
»Amtskommunen kan tilrettelægge revalideringen som  

 virksomhedsrevalidering eller som anden revalidering.« 15. I § 71 ændres »social pension« til:  

 »førtidspension efter lov om social pension«.
 16. I § 104 ændres i stk. 1  

 »løntilskud« til: »tilskud«, og i stk. 2 ændres »til  

 skånejob med løntilskud« til: »tilskud til skånejob«.
§ 2 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret senest  

 ved § 5 i lov nr. 468 af 1. juli 1998, foretages følgende  

 ændringer:
 1. § 8, stk. 1, affattes således:
»Retten til dagpenge bortfalder, 1)	så længe den sikrede mod lægens  

 opfordring hertil nægter at lade sig indlægge på sygehus  

 eller at modtage nødvendig lægebehandling eller mod lægens  

 eller kommunens opfordring at deltage i hensigtsmæssig optræning  

 for at genvinde arbejdsevnen, 2)	hvis den sikrede ved sin adfærd forhaler  

 helbredelsen, eller 3)	hvis den sikrede uden rimelig grund undlader at  

 medvirke ved kommunens opfølgning, jf. § 24, stk.1 og  

 2.« 2. § 10, stk. 4, 2. pkt., affattes  

 således:
»Personer, der har sikret sig ret til dagpenge fra  

 første eller fra tredje fraværsdag, skal anmelde  

 sygdomstilfældet senest en uge efter dagpengerettens  

 indtræden.« 3. I § 22, stk. 1, nr.3, ændres »lov om  

 forsikring mod følger af en arbejdsskade« til: »lov om sikring mod  

 følger af arbejdsskade«.
 4. § 22, stk. 1, nr. 4, affattes  

 således:
 »4) der er påbegyndt en sag om  

 førtidspension, eller«.
 5. § 32, stk. 1, affattes således:
»Kommunens afgørelse kan indbringes for det sociale  

 nævn, jf. kapitel 10 i lov om retssikkerhed og administration på  

 det sociale område.« 6. § 37, stk. 1, ophæves, og i stedet  

 indsættes:
 »Personer, der modtager ydelser efter denne lov, skal  

 underrette arbejdsgiveren om forandringer i deres forhold eller andre  

 omstændigheder, der kan medføre ændring i eller bortfald  

 af dagpengene, herunder arbejdsgiverens mulighed for at kunne modtage  

 refusion.
Stk. 2. En person, der har tilsidesat sin  

 oplysningspligt efter stk. 1 eller efter § 11 i lov om retssikkerhed og  

 administration på det sociale område eller i øvrigt mod  

 bedre vidende uberettiget har modtaget ydelser efter denne lov, skal  

 tilbagebetale det beløb, der er modtaget med urette.« Stk. 2 og 3 bliver herefter stk. 3 og 4.
 7. § 39, stk.2, affattes således:
»Stk. 2. Hvis en person modtager dagpenge fra  

 kommunen, jf. §§ 4, 10, 21 og 26, som følge af en lidelse  

 forvoldt af en ansvarlig skadevolder, kan kommunen gøre regreskrav  

 gældende for de udbetalte dagpenge, i det omfang de erstatningsretlige  

 betingelser herfor er opfyldt.« § 3 I lov om social pension, jf. lovbekendtgørelse nr.  

 22 af 14. januar 1998, som ændret ved lov nr. 859 af 8. december 1998,  

 foretages følgende ændring:
 1. § 59, stk. 3, affattes således:
»Stk. 3. Kommunalbestyrelsen kan træffe  

 afgørelse om, at retten til pension efter § 14 skal være  

 hvilende.
En eventuel fastsat frist for genoptagelse af sagen efter lovens  

 § 59, stk. 1, nr. 4, gælder uafhængigt af  

 afgørelsen om hvilende pension.« § 4 Loven træder i kraft den 1. januar 1999.
Givet på Marselisborg Slot, den 23. december  

 1998 Under Vor Kongelige Hånd og Segl Margrethe R.
