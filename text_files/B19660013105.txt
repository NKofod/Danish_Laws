 I medfør af lov nr. 156 af 14. april 1920 om smitsomme sygdomme hos  

 husdyrene, lov nr. 188 af 1. maj 1923 om tillæg til nævnte lov og lov nr. 131  

 af 13. april 1954 om udførsel og indførsel af levende dyr m.v. fastsættes  

 herved følgende bestemmelser.
§ 1 I bekendtgørelse nr. 11 af 15. januar 1930 om foranstaltninger til  

 bekæmpelse af mund- og klovesyge, som ændret ved bekendtgørelser nr. 159 af  

 8. maj 1931, nr. 99 af 26. marts 1952 og nr. 385 af 21. oktober 1965,  

 indsættes efter § 9:
»§ 9 a.  Politimesteren kan efter forhandling med  

 veterinærdirektoratet forbyde, at klovbærende dyr i et iagttagelsesdistrikt føres fra en besætning  

 til en anden, at klovbærende dyr i et iagttagelsesdistrikt bringes uden for en  

 ejendoms enemærker i andet øjemed end bortførsel til slagtning, dog således  

 at trafik til og fra ejendommens græsningsarealer om fornødent kan ske ad  

 offentlig eller privat vej at klovbærende dyr indføres i en lokalafspærring  eller et  

iagttagelsesdistrikt bortset fra indførsel - direkte eller over et  

 eksportmarked eller en samlestald - til slagtning på et godkendt slagtested, at der i en lokalafspærring eller et iagttagelsesdistrikt  

 udføres inseminering af klovbærende dyr, at der fra en lokalafspærring er en  iagttagelsesdistrikt  

 bortføres sæd fra klovbærende dyr, at kontrolassistenter udfører kontrolbesøg på de i et  

iagttagelsesdistrikt beliggende ejendomme, at der i en lokalafspærring eller et iagttagelsesdistrikt  

  foretages veterinære undersøgelser af kollektiv karakter såsom  

 tuberkulinprøver, blodprøveudtagning, mælkeprøveudtagning til  

 mastitisundersøgelse og endvidere mælkekontrol på produktionsstedet undtagen  

 i tilfælde, hvor sådan kontrol på grundlag af laboratorieundersøgelse af  

 leveret mælk skønnes påkrævet, at fremmede personer, herunder kreaturhandlere, handelsmænd,  

 kreaturopkøbere, klovbeskærere og svinekontrolassistenter, i et  

iagttagelsesdistrikt får adgang til klovbærende dyr eller disses  

 stalde, at maskiner og redskaber, der anvendes ved pleje eller udnyttelse af  

 klovbærende dyr såsom klippemaskiner, klovbeskæringsapparater og  

 malkeredskaber i en lokalafspærring eller et  

iagttagelsesdistrikt bringes fra en ejendom til en anden, at mejerier afhenter mælk i tankvogn fra ejendomme beliggende i en  

lokalafspærring eller et iagttagelsesdistrikt, medmindre der  

 ved afhentningen iagttages nærmere af veterinærdirektoratet fastsatte  

 forsigtighedsregler.
Stk. 2.  Forbud nedlagt i henhold til stk. 1. må ikke  

 ophæves af politimesteren, før veterinærdirektoratet har givet tilladelse  

 dertil.
Sådanne forbud skal dog ophæves senest samtidig med ophævelsen af  

 iagttagelsesdistriktet.« § 2 Denne bekendtgørelse træder i kraft dagen efter bekendtgørelsen i  

 Lovtidende.
 Landbrugsministeriet, den 6. april 1966.
 P.M.V.
Vald.
Hornslet.
/L.
Simonsen.
