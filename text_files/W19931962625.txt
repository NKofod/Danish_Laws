Skattefri rejsegodtgørelse Den bindende forhåndsbesked er refereret i dette nummer af Told og  

 Skat Nyt, side 383.
 Den bindende forhåndsbesked fastslår, at en udenlandsk ikke  

 indeholdelsespligtig arbejdsgiver kan udbetale skattefri  

 rejsegodtgørelse efter ligningslovens § 9, stk. 7.
 Som en konsekvens heraf kan lønmodtagere samt medhjælpere for  

 bestyrelser, råd og andre personer omfattet af LL § 9, stk. 6,  

 skattefri modtage rejse- og befordringsgodtgørelse, uafhængigt  

 af, om arbejdsgiveren/hvervgiveren er skatte-, indeholdelses- eller  

 oplysningspligtig.
 Udbetalingen kan kun anses for skattefri, hvis den sker efter  

 Ligningsrådets regler herom, jf. senest Told og Skat cirkulære  

 1992-18, der gælder fra 1. januar 1993.
 For at holde modtagne godtgørelser uden for den danske  

 indkomstopgørelse, skal den, der er på rejse, ved sin  

 rejseafregning eller lignende kunne dokumentere, at cirkulærets  

 betingelser for skattefrihed er opfyldt.
 Hvis en udbetalt godtgørelse overstiger det skattefri beløb  

 efter cirkulæret, skal det overskydende beløb medregnes i  

 indkomstopgørelsen i overensstemmelse med det i cirkulærets  

 punkt 3.2.6 anførte princip.
Det skattefri beløb skal opgøres på grundlag af  

 cirkulærets satser.
Det vil kun være muligt at holde  

 dokumenterede udgifter uden for indkomstopgørelsen, hvis de er  

 dækket som udlæg efter regning, dvs. på grundlag af  

 originale eksterne bilag, der indgår i arbejdsgiverens/hvervgiverens  

 regnskab.
Hvis fortærings- og overnatningsudgifter ikke kan anses for  

 dækket som udlæg efter regning, skal modtagne godtgørelser  

 ud over beløb svarende til den faste, udokumenterede,  

 godtgørelse således medregnes i indkomstopgørelsen.
For  

 overskydende dokumenterede udgifter kan der herefter foretages  

 ligningsmæssige fradrag efter de almindelige regler herom.
For rejser, hvor arbejdsgiveren/hvervgiveren ikke har udbetalt  

 godtgørelse, er der ikke mulighed for at holde beløb svarende  

 til den ikke udbetalte godtgørelse uden for indkomstop  

 gørelsen.
I stedet kan der indrømmes ligningsmæssigt  

 fradrag efter cirkulærets regler herom.
