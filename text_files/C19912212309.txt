(Til folkehøjskoler, husholdningsskoler  

 og efterskoler) I henhold til § 17 i lov om folkehøjskoler, husholdningsskoler og  

 efterskoler kan der efter regler, der fastsættes af kulturministeren, ydes  

 tilskud til videre uddannelse af skolernes forstandere og lærere.
TILSKUDSBETINGELSER § 1  Tilskud kan ydes under følgende betingelser:
 1. Kursets formål skal være videre uddannelse af  

 forstandere og lærere ved de af loven omfattede skoler, og dette skal fremgå  

 af kursets program eller indholdsbeskrivelse.
 2. Adgangen til kurset kan ikke være betinget af  

 medlemskab af en bestemt organisation eller forening eller ansættelse på en  

 bestemt skole.
 3. Et flertal af deltagerne skal være ansat som  

 forstandere eller lærere ved de omhandlede skoler.
 4. Kurset skal omfatte:
 a) enten mindst 12 undervisningstimer eller 12 timer med en kombination af  

 undervisning, foredrag og gruppedrøftelse og være fordelt over mindst 2 hele  

 kursusdage,.
 b) eller mindst 40 undervisningstimer fordelt over mindst 5 kursusdage.
 Ingen kursusdage kan omfatte mere end 8 timer a 45 minutter.
 En hel kursusdag består på de under a) nævnte kurser af mindst 5 timer a  

 45 minutter.
Tilskud til lederhonorar og administrationsomkostninger på de under b)  

 nævnte kurser ydes som et fast tilskud beregnet for 5 hele kursusdage.
Der  

 ydes ikke rejsetilskud til leder og deltagere på disse kurser.
 Tilskud til kurser af kortere varighed end 2 hele kursusdage kan kun ydes  

 til aflønning af lærere og foredragsholdere samt til dækning af disses  

 dagpenge og rejseudgifter.
 5. Der skal være mindst 30 deltagere ved foredrag og  

 mindst 12 deltagere i hver undervisningstime eller gruppedrøftelse.
TILSKUDDETS AFGRÆNSNING OG BEREGNING § 2  Tilskud kan ydes til hel eller delvis dækning af  

 følgende udgifter:
 1. Løn til kursets lærere, foredragsholdere og ledere  

 af gruppedrøftelser samt udgifter til disses dagpenge og dokumenterede  

 rejseudgifter.
2. Lederhonorar og dagpenge til kursets leder beregnet  

 for hver hel kursusdag.
Ved kurser som beskrevet i § 1, pkt. 4b, ydes et fast  

 tilskud beregnet for 5 hele dage.
Hvis kursuslederen selv underviser på  

 kurset, reduceres lederhonoraret med 50 % af den anvendte timebetaling.  

 Lederhonoraret kan dog kun reduceres med indtil 50 %.
 3. Rejseudgifter:
 4. Kursusadministration og planlægning, herunder  

 sekretærbistand, lokaleleje, papir, porto, tryksager, leje af AV-midler og  

 anskaffelse/udarbejdelse af undervisningsmateriale.
Der ydes et grundtilskud pr. kursus med et tillæg pr. faktisk deltager for  

 hver hel kursusdag.
Ved kurser som beskrevet i § 1, pkt. 4b, ydes ud over  

 grundtilskuddet et fast deltagertillæg beregnet for 5 hele dage.
 Stk. 2. Ved tildeling af tilskud vil kurser omfattende mindst to hele  

 kursusdage eller mindst 40 undervisningstimer fordelt over mindst 5 dage have  

 en fortrinsstilling.
 Til kurser af kortere varighed eller mindre omfang end de oven for nævnte  

 ydes der tilskud til dækning af udgifter til læreres og foredragsholderes  

 løn, dagpenge og rejseudgifter, men ikke til leders løn, dagpenge og  

 rejseudgifter, ej heller til kursusdeltageres rejseudgifter eller til  

 kursusadministration.
 Stk. 3. Inden for rammerne af den givne finanslovsbevilling fastsætter  

 Kulturministeriet tilskuddet efter satser, som reguleres 1 gang årligt i  

 særligt cirkulære pr. 1. januar.
 Til kurser med behov for leje af teknisk avanceret udstyr, som ikke  

 normalt forefindes på kursusstedet, kan der efter særskilt ansøgning ydes et  

 tilskud til hel eller delvis dækning af dokumenterede lejeudgifter.
 Forskud på statstilskud kan i særlige tilfælde udbetales a conto.
FREMGANGSMÅDEN VED ANSØGNING § 3  Ansøgning om tilskud indsendes på særligt skema  

 til Kulturministeriet, Direktoratet for Folkeoplysning, 2. kontor, Vestergade  

 29-31, 1456 København K.
 Skema kan rekvireres i direktoratet.
 Ansøgninger vil normalt blive behandlet i slutningen af januar, marts,  

 maj, august og oktober.
BERETNING OG REGNSKABSAFLÆGGELSE § 4  Beretning om kursets afvikling skal sammen med  

 kursusregnskab med tilhørende bilag sendes til direktoratet senest en måned  

 efter kursets eller den samlede kursusplans afslutning.
Rapporten skal indeholde oplysning om - antal deltagere, der gennemførte kurset, - anvendte timer til foredrag, undervisning og gruppedrøftelser, - eventuelle programændringer i forhold til det annoncerede program.
Stk. 2.  Beretning og kursusregnskab skal attesteres og  

 underskrives af kursusleder og kursusarrangør.
Eventuelt for meget udbetalt  

 forskud skal tilbagebetales til direktoratet samtidig med indsendelsen af  

 kursusregnskabet.
IKRAFTTRÆDELSE § 5  Cirkulæret, der erstatter cirkulære af 1.  

 november 1990 om statstilskud til videre uddannelse af forstandere og lærere  

 ved de frie kostskoler, anvendes på kursusvirksomhed efter 1. januar 1992.
Kulturministeriet, Direktoratet for Folkeoplysning, den 18. december 1991 P.d.v.
