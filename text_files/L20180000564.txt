Bekendtgørelse om opsigelse af overenskomst af 6. marts 1991 med Tjekkoslovakiet om fremme og gensidig beskyttelse af investeringer i forholdet mellem Danmark og Tjekkiet I tilslutning til Udenrigsministeriets bekendtgørelser nr. 7 af 4. februar 1993 og nr. 124 af 8. december 1994, Lovtidende C, meddeles det, at overenskomst af 6. marts 1991 mellem Kongeriget Danmark og Den Tjekkiske og Slovakiske Føderale Republik om fremme og gensidig beskyttelse af investeringer i henhold til dennes artikel 16, stk. 1 og 2 er opsagt med virkning fra den 18. november 2009 i forholdet mellem Danmark og Tjekkiet.
