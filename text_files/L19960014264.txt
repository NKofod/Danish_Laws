(Biodiversitetskonventionen) I henhold til kgl. resolution af 21. december 1993 har Danmark ratificeret  

 en i Rio de Janeiro den 5. juni 1992 underskrevet konvention om den  

 biologiske mangfoldighed.
 Konventionen har følgende ordlyd:
KONVENTION OM DEN BIOLOGISKE MANGFOLDIGHED PRÆAMBEL DE KONTRAHERENDE PARTER - SOM ER KLAR over den biologiske mangfoldigheds iboende værdi og den  

 økologiske, genetiske, sociale, økonomiske, videnskabelige, pædagogiske,  

 kulturelle, rekreative og æstetiske værdi, som må tillægges den biologiske  

 mangfoldighed og dennes bestanddele, SOM TILLIGE ER KLAR over den biologiske mangfoldigheds betydning for  

 udviklingen og for bevarelsen af biosfærens livsbevarende systemer, SOM BEKRÆFTER, at det er menneskehedens fælles anliggende, at den  

 biologiske mangfoldighed bevares, SOM PÅ NY BEKRÆFTER, at landene har suveræn ret til deres egne biologiske  

 ressourcer, SOM TILLIGE BEKRÆFTER, at landene har ansvaret for at bevare deres  

 biologiske mangfoldighed og for at udnytte deres biologiske ressourcer på en  

 bæredygtig måde, SOM ER BETÆNKELIGE VED, at den biologiske mangfoldighed er i stærk  

 tilbagegang som følge af visse menneskelige aktiviteter, SOM ER KLAR OVER, at der er generel mangel på oplysninger og viden om den  

 biologiske mangfoldighed, og at der er et presserende behov for at udvikle  

 videnskabelige, tekniske og institutionelle midler til at tilvejebringe den  

 grundlæggende forståelse, der kræves til planlægning og gennemførelse af  

 egnede foranstaltninger, SOM MÆRKER SIG, at det er afgørende at foregribe, forhindre og bekæmpe  

 årsagerne til et betydeligt svind i eller tab af biologisk mangfoldighed, og  

 dette ved kilden, SOM TILLIGE MÆRKER SIG, at mangel på videnskabelig sikkerhed i tilfælde,  

 hvor der er fare for stærk nedgang i eller tab af den biologiske  

 mangfoldighed, ikke må bruges som påskud til at udsætte foranstaltninger til  

 at undgå eller mindske denne fare, SOM ENDVIDERE MÆRKER SIG, at den grundlæggende forudsætning for bevaring  

 af den biologiske mangfoldighed er in situ-bevaring af økosystemer og  

 naturlige levesteder og opretholdelse og genetablering af levedygtige  

 populationer af arter i deres naturlige omgivelser, SOM ENDVIDERE MÆRKER SIG, at ex situ-foranstaltninger, om muligt i  

 oprindelseslandet, også spiller en vigtig rolle, SOM ERKENDER, at mange indfødte og lokale samfund med traditionsbunden  

 levevis traditionelt er stærkt afhængige af de biologiske ressourcer, og at  

 det er ønskeligt, at der sker en retfærdig fordeling af fordelene ved  

 anvendelsen af traditionel viden, nyskabelser og praksis af betydning for  

 bevaring af den biologiske mangfoldighed og bæredygtig udnyttelse af dens  

 bestanddele, SOM TILLIGE ERKENDER, at kvinder spiller en afgørende rolle for bevaring  

 og bæredygtig udnyttelse af den biologiske mangfoldighed, og som bekræfter  

 behovet for, at kvinderne deltager fuldt ud på alle niveauer i politiske  

 beslutninger om og gennemførelsen af foranstaltninger til bevaring af den  

 biologiske mangfoldighed, SOM UNDERSTREGER, at det er vigtigt og nødvendigt at fremme  

 internationalt, regionalt og globalt samarbejde mellem lande og tværnationale  

 organisationer og den private sektor med henblik på bevaring af den  

 biologiske mangfoldighed og bæredygtig udnyttelse af dens bestanddele, SOM ERKENDER, at tilvejebringelse af nye og supplerende finansielle  

 ressourcer og passende adgang til relevant teknologi kan forventes at have  

 væsentlig betydning for verdens muligheder for at imødegå tabet af biologisk  

 mangfoldighed, SOM ENDVIDERE ERKENDER, at der kræves særlige midler til at imødekomme  

 udviklingslandenes behov, herunder tilvejebringelse af nye og supplerende  

 finansielle ressourcer og passende adgang til relevant teknologi, SOM I DENNE FORBINDELSE MÆRKER SIG de særlige vilkår, der gør sig gældende  

 for de mindst udviklede lande og små øriger, SOM ERKENDER, at der kræves betydelige investeringer til at bevare den  

 biologiske mangfoldighed, og at disse investeringer kan forventes at medføre  

 en lang række miljømæssige, økonomiske og sociale fordele, SOM ERKENDER, at økonomisk og social udvikling og udrydning af  

 fattigdommen er udviklingslandenes første og altovervejende prioritering, SOM ER KLAR OVER, at bevaring og bæredygtig udnyttelse af den biologiske  

 mangfoldighed er en afgørende forudsætning for, at verdens voksende  

 befolknings behov for bl.a. føde og sundhed skal kunne imødekommes, og at  

 adgang til og fælles udnyttelse af såvel genetiske ressourcer som teknologi  

 er væsentlig herfor, SOM MÆRKER SIG, at bevaring og bæredygtig udnyttelse af den biologiske  

 mangfoldighed i sidste ende vil styrke venskabsforbindelserne mellem landene  

 og bidrage til fred for menneskeheden, SOM ØNSKER at udbygge og supplere eksisterende internationale  

 arrangementer til bevaring af den biologiske mangfoldighed og bæredygtig  

 udnyttelse af dens bestanddele, SOM ER BESLUTTET PÅ at bevare og udnytte den biologiske mangfoldighed på  

 et bæredygtigt grundlag til gavn for den nuværende og de kommende  

 generationer - ER BLEVET ENIGE OM FØLGENDE:
Artikel 1 Formål Formålet med denne konvention, der skal virkeliggøres i overensstemmelse  

 med de relevante bestemmelser i konventionen, er bevaring af den biologiske  

 mangfoldighed, bæredygtig udnyttelse af dens bestanddele og rimelig og  

 retfærdig fordeling af de fordele, udnyttelsen af de genetiske ressourcer  

 resulterer i, bl.a. på grundlag af behørig adgang til de genetiske ressourcer  

 og passende overførsel af relevant teknologi, under hensyntagen til samtlige  

 rettigheder til disse ressourcer og til teknologien, samt på grundlag af  

 adækvat finansiering.
Artikel 2 Definitioner I denne konvention forstås ved:
 Biologisk mangfoldighed: mangfoldigheden af levende organismer fra alle  

 kilder, herunder bl.a. terrestriske, marine og andre akvatiske økosystemer og  

 de økologiske strukturer, de indgår i; dette omfatter mangfoldighed inden for  

 de enkelte arter og mellem arterne samt økosystemernes mangfoldighed.
 Biologiske ressourcer: genetiske ressourcer, organismer eller dele heraf,  

 populationer eller en hvilken som helst anden biotisk bestanddel af  

 økosystemerne, som kan udnyttes af eller have værdi for menneskeheden nu  

 eller i fremtiden.
 Bioteknologi: enhver teknologisk udnyttelse af biologiske systemer,  

 levende organismer eller produkter heraf med henblik på at fremstille eller  

 ændre produkter eller processer til bestemte anvendelser.
 Oprindelsesland for genetiske ressourcer: det land, som sidder inde med de  

 pågældende genetiske ressourcer in situ.
 Land, der tilvejebringer genetiske ressourcer: det land, der  

 tilvejebringer genetiske ressourcer indsamlet fra in situ-kilder, herunder  

 populationer af både vilde og opdrættede/dyrkede arter, eller taget fra ex  

 situ-kilder, uanset om de har deres oprindelse i det pågældende land.
 Opdrættede eller dyrkede arter: arter, hvis naturlige udviklingsproces  

 mennesket har indvirket på med henblik på at imødekomme sine behov.
 Økosystem: et dynamisk system af plante-, dyre- og mikroorganismesamfund  

 og disses abiotiske miljø, der vekselvirker som en funktionel enhed.
 Ex situ-bevaring: bevaring af bestanddele af den biologisk mangfoldighed  

 uden for deres naturlige levesteder.
 Genetisk materiale: ethvert materiale hidrørende fra planter, dyr,  

 mikroorganismer eller af anden oprindelse, indeholdende funktionsdygtige  

 arveenheder.
 Genetiske ressourcer: genetisk materiale af aktuel eller potentiel værdi.
 Levested: det sted eller den type lokalitet, hvor en organisme eller  

 population forekommer naturligt.
 In situ-betingelser: betingelser, hvor de genetiske ressourcer findes i  

 økosystemer og naturlige levesteder og, for så vidt angår opdrættede eller  

 dyrkede arter, i de omgivelser, hvor de har udviklet deres særlige  

 egenskaber.
 In situ-bevaring: bevaring af økosystemer og naturlige levesteder og  

 opretholdelse og genetablering af levedygtige populationer af arter i deres  

 naturlige omgivelser og, for så vidt angår opdrættede eller dyrkede arter, i  

 de omgivelser, hvor de har udviklet deres særlige egenskaber.
 Beskyttet område: et geografisk afgrænset område, som er udpeget eller  

 reguleret, og som forvaltes med henblik på bestemte bevaringsmål.
 Regional organisation for økonomisk integration: en organisation oprettet  

 af suveræne stater i et givet geografisk område, som af dens medlemsstater  

 har fået tildelt kompetence på de af denne konvention omfattede områder, og  

 som, efter organisationens egne bestemmelser, er behørigt bemyndiget til at  

 undertegne, ratificere, acceptere, godkende eller tiltræde konventionen.
 Bæredygtig udnyttelse: udnyttelse af bestanddele af den biologiske  

 mangfoldighed på en sådan måde og i et sådant omfang, at det ikke fører til  

 nedgang i den biologiske diversitet på lang sigt, hvorved den biologiske  

 mangfoldigheds muligheder for at dække nuværende og kommende generationers  

 behov og ønsker opretholdes.
 Teknologi: omfatter bioteknologi.
Artikel 3 Princip I overensstemmelse med De Forenede Nationers Pagt og principperne i  

 international ret har stater suveræn ret til at udnytte deres egne ressourcer  

 i henhold til deres egen miljøpolitik og ansvaret for at sikre, at  

 aktiviteter under deres jurisdiktion eller kontrol ikke forårsager skade på  

 miljøet i andre stater eller i områder uden for grænserne for deres nationale  

 jurisdiktion.
Artikel 4 Geografisk anvendelsesområde Uden at dette berører andre staters rettigheder, og medmindre andet  

 udtrykkeligt er fastsat i denne konvention, finder konventionens bestemmelser  

 anvendelse for hver kontraherende part:
Artikel 5 Samarbejde Alle de kontraherende parter samarbejder, så vidt muligt og alt efter  

 omstændighederne, med andre kontraherende parter direkte eller, hvor det  

 måtte være hensigtsmæssigt, gennem kompetente internationale organisationer,  

 når det drejer sig om områder uden for den pågældende parts nationale  

 jurisdiktion og vedrørende andre spørgsmål af gensidig interesse, med henblik  

 på bevaring og bæredygtig udnyttelse af den biologiske mangfoldighed.
Artikel 6 Generelle foranstaltninger til bevaring og bæredygtig udnyttelse Alle de kontraherende parter skal, i overensstemmelse med deres særlige  

 vilkår og muligheder:
Artikel 7 Identifikation og overvågning Alle de kontraherende parter skal, så vidt muligt og alt efter  

 omstændighederne, navnlig med henblik på artikel 8, 9 og 10:
Artikel 8 In situ-bevaring Hver kontraherende part skal, så vidt muligt og alt efter  

 omstændighederne:
Artikel 9 Ex situ-bevaring Alle de kontraherende parter skal, så vidt muligt og alt efter  

 omstændighederne, navnlig med henblik på at supplere in  

 situ-foranstaltninger:
Artikel 10 Bæredygtig udnyttelse af den biologiske mangfoldigheds bestanddele Alle de kontraherende parter skal, så vidt muligt og alt efter  

 omstændighederne:
Artikel 11 Incitamenter Alle de kontraherende parter skal, så vidt muligt og alt efter  

 omstændighederne, træffe økonomisk og socialt forsvarlige foranstaltninger,  

 der virker som incitamenter til bevaring og bæredygtig udnyttelse af den  

 biologiske mangfoldigheds bestanddele.
Artikel 12 Forskning og undervisning De kontraherende parter skal, under hensyntagen til udviklingslandenes  

 særlige behov:
Artikel 13 Undervisning og folkeoplysning De kontraherende parter skal:
Artikel 14 Konsekvensvurdering og mindskelse af de negative virkninger 1. Alle de kontraherende parter skal, så vidt muligt  

 og alt efter omstændighederne:
miljøkonsekvensvurdering af planlagte projekter, som kan formodes at få  

 betydelige negative virkninger på den biologiske mangfoldighed, med henblik  

 på at undgå eller begrænse disse virkninger og, hvor det er relevant, give  

 offentligheden mulighed for at deltage i disse procedurer 2. Parternes konference skal, på grundlag af  

 undersøgelser, gennemgå spørgsmålet om ansvar og godtgørelse, herunder  

 udbedring af og erstatning for skader på den biologiske mangfoldighed,  

 medmindre ansvarsspørgsmålet er et rent internt anliggende.
Artikel 15 Adgang til de genetiske ressourcer 1. I erkendelse af, at staterne har suveræn ret til  

 deres naturressourcer, henhører kompetencen til at regulere adgangen til de  

 genetiske ressourcer under de nationale regeringer og er omfattet af den  

 nationale lovgivning.
 2. Alle de kontraherende parter bestræber sig på at  

 skabe betingelser for at fremme adgangen til de genetiske ressourcer, så  

 andre kontraherende parter kan udnytte dem miljømæssigt forsvarligt, og på  

 ikke at pålægge restriktioner herfor, der er i strid med denne konventions  

 mål.
 3. Med henblik på denne konvention forstås der ved  

 genetiske ressourcer, der tilvejebringes af en kontraherende part, som  

 omhandlet i denne artikel og i artikel 16 og 19, kun sådanne ressourcer, der  

 tilvejebringes af kontraherende parter, der er oprindelseslande for de  

 pågældende ressourcer, eller af parter, der har erhvervet de genetiske  

 ressourcer i overensstemmelse med denne konvention.
 4. Gives der adgang til genetiske ressourcer, skal  

 denne finde sted på gensidigt vedtagne vilkår og i overensstemmelse med  

 bestemmelserne i denne artikel.
 5. Adgang til genetiske ressourcer må kun gives efter  

 forudgående informeret samtykke fra den kontraherende part, der  

 tilvejebringer de pågældende ressourcer, medmindre den pågældende part  

 bestemmer andet.
 6. Alle de kontraherende parter bestræber sig på at  

 udvikle og gennemføre videnskabelig forskning baseret på genetiske ressourcer  

 tilvejebragt af andre kontraherende parter med disses fulde deltagelse og om  

 muligt i deres lande.
7. Alle de kontraherende parter træffer, alt efter  

 omstændighederne, lovgivningsmæssige, administrative eller politiske  

 foranstaltninger i overensstemmelse med artikel 16 og 19 og, om nødvendigt,  

 via den i henhold til artikel 20 og 21 oprettede finansieringsmekanisme med  

 henblik på, at resultaterne af forsknings- og udviklingsaktiviteterne og  

 udbyttet af kommerciel og anden udnyttelse af de genetiske ressourcer  

 fordeles rimeligt og retfærdigt med den kontraherende part, der  

 tilvejebringer de pågældende ressourcer.
Fordelingen skal foregå på gensidigt  

 vedtagne vilkår.
Artikel 16 Adgang til og overførsel af teknologi 1. I erkendelse af, at teknologi omfatter  

 bioteknologi, og at både adgang til og overførsel af teknologi mellem de  

 kontraherende parter er væsentlig for virkeliggørelsen af denne konventions  

 mål, påtager alle de kontraherende parter sig, med forbehold af  

 bestemmelserne i denne artikel, at tilvejebringe og/eller fremme adgang til  

 og overførsel til andre kontraherende parter af teknologi, der er relevant  

 for bevaring og bæredygtig udnyttelse af den biologiske mangfoldighed, eller  

 som udnytter de genetiske ressourcer uden at forårsage betydelig skade på  

 miljøet.
2. Adgang til og overførsel af teknologi, som  

 omhandlet i stk. 1, til udviklingslandene muliggøres og/eller fremmes på  

 rimelige vilkår og efter mestbegunstigelsesprincippet, herunder på lempelige  

 eller præferentielle vilkår, hvor dette er vedtaget gensidigt, og, om  

 nødvendigt, i overensstemmelse med den i artikel 20 og 21 oprettede  

 finansieringsmekanisme.
I tilfælde, hvor den pågældende teknologi er  

 underlagt patenter eller anden form for intellektuel ejendomsret, muliggøres  

 adgang hertil og overførsel heraf på vilkår, hvorved der tages hensyn til, og  

 som er forligelige med en passende og effektiv beskyttelse af intellektuel  

 ejendomsret.
Anvendelsen af dette stykke skal være i overensstemmelse med  

 stk. 3, 4 og 5.
 3. Alle de kontraherende parter træffer, alt efter  

 omstændighederne, lovgivningsmæssige, administrative eller politiske  

 foranstaltninger med henblik på, at kontraherende parter, herunder navnlig  

 udviklingslandsparter, som tilvejebringer genetiske ressourcer, på gensidigt  

 vedtagne vilkår får adgang til og får overført teknologi, hvortil disse  

 ressourcer bruges, herunder teknologi, der er beskyttet af patenter og andre  

 former for intellektuel ejendomsret, om nødvendigt på grundlag af  

 bestemmelserne i artikel 20 og 21 samt i overensstemmelse med international  

 ret og med stk. 4 og 5.
 4. Alle de kontraherende parter træffer, alt efter  

 omstændighederne, lovgivningsmæssige, administrative eller politiske  

 foranstaltninger med henblik på, at den private sektor fremmer adgang til,  

 fælles udvikling af og overførsel af teknologi som omhandlet i stk. 1, til  

 gavn for både offentlige institutioner og den private sektor i  

 udviklingslandene, og opfylder i denne forbindelse betingelserne i stk. 1, 2  

 og 3.
 5. I erkendelse af, at patenter og andre former for  

 intellektuel ejendomsret kan have indflydelse på denne konventions  

 gennemførelse, samarbejder de kontraherende parter på dette område, uden at  

 dette indskrænker national lovgivning og international ret, for at sikre, at  

 sådanne rettigheder udøves til fordel for og ikke i strid med konventionens  

 mål.
Artikel 17 Informationsudveksling 1. De kontraherende parter fremmer udveksling af  

 oplysninger hidrørende fra alle offentligt tilgængelige kilder, der er af  

 betydning for bevaring og bæredygtig udnyttelse af den biologiske  

 mangfoldighed, under hensyntagen til udviklingslandenes særlige behov.
2. I denne udveksling af oplysninger indgår udveksling  

 af resultater af teknisk, videnskabelig og socioøkonomisk forskning såvel som  

 oplysninger om uddannelses- og overvågningsprogrammer, specialviden, indfødt  

 og traditionel viden som sådan og i kombination med de i artikel 16, stk. 1,  

 omhandlede teknologier.
Informationsudvekslingen omfatter også, hvor det er  

 muligt, returnering af oplysningerne.
Artikel 18 Teknisk og videnskabeligt samarbejde 1. De kontraherende parter fremmer internationalt  

 teknisk og videnskabeligt samarbejde om bevaring og bæredygtig udnyttelse af  

 den biologiske mangfoldighed, om nødvendigt gennem passende internationale og  

 nationale institutioner.
2. Alle de kontraherende parter fremmer teknisk og  

 videnskabeligt samarbejde med andre kontraherende parter, navnlig  

 udviklingslande, om gennemførelsen af denne konvention, bl.a. gennem  

 udvikling og gennemførelse af nationale politikker.
Når de fremmer dette  

 samarbejde, bør de lægge særlig vægt på, at de nationale muligheder udvikles  

 og styrkes, gennem opdyrkning af de menneskelige ressourcer og udbygning af  

 institutioner.
 3. Parternes konference vedtager på sit første møde,  

 hvorledes der skal oprettes en clearing-house-ordning til at fremme og lette  

 teknisk og videnskabeligt samarbejde.
4. De kontraherende parter skal, i overensstemmelse  

 med national lovgivning og politik, fremme og udvikle metoder til samarbejde  

 om udvikling og anvendelse af teknologi, herunder indfødt og traditionel  

 teknologi, i tråd med konventionens mål.
I dette øjemed fremmer de  

 kontraherende parter ligeledes samarbejde om uddannelse af personale og  

 udveksling af eksperter.
 5. De kontraherende parter skal, efter gensidig  

 aftale, fremme oprettelse af fælles forskningsprogrammer og joint-ventures  

 med henblik på udvikling af teknologi af relevans for formålet med denne  

 konvention.
Artikel 19 Håndtering af bioteknologi og fordeling af fordelene heraf 1. Alle de kontraherende parter træffer, alt efter  

 omstændighederne, lovgivningsmæssige, administrative eller politiske  

 foranstaltninger til at sørge for, at de kontraherende parter, navnlig  

 udviklingslande, som tilvejebringer de genetiske ressourcer til biologisk  

 forskning, deltager effektivt i denne forskning, og at forskningen om muligt  

 gennemføres i de pågældende kontraherende parters lande.
2. Alle de kontraherende parter træffer de videst  

 mulige foranstaltninger til, at kontraherende parter, navnlig  

 udviklingslande, på et rimeligt og retfærdigt grundlag får priviligeret  

 adgang til resultaterne af og fordelene ved bioteknologi baseret på genetiske  

 ressourcer, som de pågældende kontraherende parter har tilvejebragt.
Adgangen  

 til disse resultater og fordele finder sted på gensidigt aftalte vilkår.
 3. Parterne overvejer, om der er behov for og  

 fastsætter i givet fald de nærmere bestemmelser for en protokol indeholdende  

 passende procedurer, herunder navnlig forudgående kvalificeret samtykke, på  

 området sikker overførsel, håndtering og anvendelse af levende, modificerede  

 organismer hidrørende fra bioteknologi, som kan have negative virkninger for  

 bevaring og bæredygtig udnyttelse af den biologiske mangfoldighed.
 4. Alle de kontraherende parter skal, enten direkte  

 eller via den fysiske eller juridiske person under deres jurisdiktion, der  

 tilvejebringer de i stk. 3 omhandlede organismer, fremskaffe alle  

 tilgængelige oplysninger om anvendelses- og sikkerhedsbestemmelser, som den  

 pågældende kontraherende part behøver til håndtering af sådanne organismer,  

 såvel som alle tilgængelige oplysninger om de pågældende specifikke  

 organismers mulige negative virkninger for den kontraherende part, på hvis  

 område de pågældende organismer skal indføres.
Artikel 20 Finansielle ressourcer 1. Alle de kontraherende parter forpligter sig til, i  

 overensstemmelse med deres muligheder, at tilvejebringe finansiel støtte og  

 incitamenter til nationale aktiviteter, der sigter på at virkeliggøre denne  

 konventions mål, i overensstemmelse med deres nationale planer,  

 prioriteringer og programmer.
2. Industrilandsparterne tilvejebringer nye og  

 supplerende finansielle ressourcer til, at udviklingslandsparterne kan dække  

 deres godkendte samlede ekstraomkostninger ved gennemførelsen af  

 foranstaltninger til opfyldelse af forpligtelserne i denne konvention, og  

 til, at de kan drage fordel af konventionens bestemmelser, idet  

 omkostningerne aftales mellem den enkelte udviklingslandspart og  

 finansieringsmekanismen i artikel 21, i overensstemmelse med politiske,  

 strategiske og programmæssige prioriteringer og udvælgelseskriterier samt en  

 vejledende liste over ekstraomkostninger opstillet af parternes konference.  

 Andre parter, herunder parter, der er ved at overgå til markedsøkonomi, kan  

 frivilligt påtage sig de samme forpligtelser som industrilandsparterne.
Med  

 henblik på denne artikel skal parternes konference på sit første møde  

 opstille en liste over industrilandsparter og andre parter, som frivilligt  

 påtager sig de samme forpligtelser som industrilandsparterne.
Parternes  

 konference gennemgår listen regelmæssigt og ændrer den om nødvendigt.
Andre  

 lande og kilder vil også blive opfordret til at yde frivillige bidrag.
Ved  

 opfyldelsen af disse forpligtelser tages der hensyn til, at tilførslen af  

 midler skal være adækvat og forudsigelig, og at byrden bør fordeles mellem de  

 bidragydende parter, der er opført på listen.
 3. Industrilandsparterne kan endvidere tilvejebringe,  

 og udviklingslandsparterne benytte, finansielle ressourcer knyttet til  

 gennemførelsen af denne konvention, via bilaterale, regionale eller andre  

 multilaterale kanaler.
 4. Udviklingslandsparternes mulighed for at kunne  

 opfylde deres forpligtelser i henhold til konventionen fyldestgørende vil  

 afhænge af industrilandsparternes opfyldelse af deres forpligtelser i henhold  

 til konventionen for så vidt angår finansielle ressourcer og  

 teknologioverførsel, under fuld hensyntagen til, at udviklingslandsparternes  

 første og væsentligste prioriteringer er økonomisk og social udvikling og  

 bekæmpelse af fattigdom.
 5. Parterne tager i deres finansierings- og  

 teknologioverførselsforanstaltninger fuldt hensyn til de mindst udviklede  

 landes særlige behov og vilkår.
 6. De kontraherende parter tager ligeledes hensyn til  

 de særlige vilkår, der skyldes afhængighed af den biologiske mangfoldighed og  

 dennes fordeling og beliggenhed hos udviklingslandsparterne, navnlig i små  

 øriger.
 7. Der tages også hensyn til udviklingslandenes  

 særlige situation, herunder de mest miljøsårbare udviklingslande, såsom lande  

 med aride og semiaride områder, kystområder og bjergområder.
Artikel 21 Finansieringsmekanisme 1. Der oprettes en mekanisme for tilvejebringelse af  

 finansielle ressourcer til udviklingslandsparterne i medfør af denne  

 konvention, i form af tilskud eller på lempelige vilkår, hvoraf de væsentlige  

 elementer beskrives i denne artikel.
Med henblik på denne konvention sorterer  

 mekanismen under parternes konference, som den skal aflægge regnskab for.  

 Mekanismens funktioner varetages af en institutionel enhed, som parternes  

 konference kan træffe afgørelse om på sit første møde.
Med henblik på denne  

 konvention fastsætter parternes konference politik, strategi,  

 programprioriteringer og støttekriterier for adgang til og anvendelse af  

 disse ressourcer.
Bidrag ydes på en sådan måde, at der tages hensyn til  

 behovet for en forudsigelig og adækvat tilførsel af midler, som omhandlet i  

 artikel 20, i overensstemmelse med det krævede ressourceomfang, der  

 fastsættes regelmæssigt af parternes konference, og til behovet for en  

 fordeling af byrden mellem de bidragydende parter, der er opført i den i  

 artikel 20, stk. 2, omhandlede liste.
Der kan også ydes frivillige bidrag af  

 udviklingslandsparter og andre lande og kilder.
Mekanismen drives på grundlag  

 af et demokratisk og gennemsigtigt ledelsessystem.
 2. Parternes konference fastlægger på sit første møde,  

 i overensstemmelse med denne konventions mål, de politiske, strategiske og  

 programmæssige prioriteringer såvel som detaljerede kriterier og  

 retningslinjer for adgang til og anvendelse af de finansielle ressourcer,  

 herunder regelmæssig overvågning og vurdering af ressourcernes anvendelse.  

 Parternes konference træffer dispositioner til gennemførelse af stk. 1 efter  

 høring af den institutionelle enhed, der har fået finansieringsmekanismens  

 drift i opdrag.
3. Parternes konference undersøger, om den i henhold  

 til denne artikel oprettede mekanisme fungerer effektivt, herunder de i stk.  

 2 omhandlede kriterier og retningslinjer, senest to år efter denne  

 konventions ikrafttræden og derefter med jævne mellemrum.
På grundlag af  

 denne undersøgelse træffer den passende foranstaltninger til om nødvendigt at  

 forbedre mekanismens effektivitet.
 4. De kontraherende parter overvejer muligheden for at  

 styrke eksisterende finansielle institutioner, så de kan tilvejebringe  

 finansielle ressourcer til bevaring og bæredygtig udnyttelse af den  

 biologiske mangfoldighed.
Artikel 22 Forholdet til andre internationale konventioner 1. Bestemmelserne i denne konvention berører ikke de  

 kontraherende parters rettigheder og forpligtelser i medfør af eventuelle  

 gældende internationale aftaler, medmindre udøvelsen af disse rettigheder og  

 forpligtelser kan forårsage betydelig skade på eller trussel mod den  

 biologiske mangfoldighed.
 2. Med hensyn til det marine miljø gennemfører de  

 kontraherende parter denne konvention i overensstemmelse med staternes  

 rettigheder og forpligtelser i henhold til havretten.
Artikel 23 Parternes konference 1. Hermed oprettes en konference for parterne.
Det  

 første møde for parternes konference indkaldes af eksekutivdirektøren for De  

 Forenede Nationers Miljøprogram senest et år efter denne konventions  

 ikrafttræden.
Derefter afholder parternes konference ordinære møder med  

 regelmæssige mellemrum, som fastsættes af konferencen på dens første møde.
 2. Ekstraordinære møder for parternes konference  

 afholdes på et hvilket som helst tidspunkt, som konferencen måtte skønne  

 nødvendigt, eller på skriftlig anmodning af en af parterne, forudsat at denne  

 anmodning, senest seks måneder efter, at parterne er blevet underrettet herom  

 af sekretariatet, støttes af mindst en tredjedel af parterne.
3. Parternes konference når til konsensus om og  

 vedtager sin egen forretningsorden og forretningsordenen for eventuelle  

 hjælpeorganer, den måtte oprette, såvel som de finansielle bestemmelser for  

 finansiering af sekretariatet.
På hvert ordinært møde vedtager den et budget  

 for regnskabsperioden indtil det følgende ordinære møde.
 4. Parternes konference gør regelmæssigt status over  

 gennemførelsen af konventionen og påtager sig i dette øjemed følgende:
5. De Forenede Nationer, dets særorganisationer og Det  

 Internationale Atomenergiagentur såvel som enhver stat, der ikke er part i  

 denne konvention, kan som observatører være repræsenteret på møderne for  

 parternes konference.
Ethvert andet organ eller agentur, det være sig  

 statsligt eller ikke-statsligt, som har kompetence på områder vedrørende  

 bevaring og bæredygtig udnyttelse af den biologiske mangfoldighed, og som har  

 underrettet sekretariatet om, at det ønsker at lade sig repræsentere som  

 observatør ved et møde for parternes konference, kan få adgang, medmindre  

 mindst en tredjedel af de tilstedeværende parter gør indsigelse herimod.  

 Observatørers adgang til og deltagelse i møder finder sted efter den af  

 parternes konference vedtagne forretningsorden.
Artikel 24 Sekretariat 1. Der oprettes herved et sekretariat.
Sekretariatets  

 funktioner er følgende:
 2. Parternes konference udpeger på sit første ordinære  

 møde sekretariatet mellem de bestående kompetente internationale  

 organisationer, som har tilkendegivet, at de er rede til at udføre  

 sekretariatsfunktionerne i henhold til denne konvention.
Artikel 25 Hjælpeorgan for videnskabelig, teknisk og teknologisk rådgivning 1. Der oprettes hermed et hjælpeorgan for  

 videnskabelig, teknisk og teknologisk rådgivning, som skal give parternes  

 konference og i givet fald dennes andre hjælpeorganer passende rådgivning om  

 gennemførelsen af denne konvention.
Dette organ er åbent for deltagelse fra  

 alle parterne og er tværfagligt.
Det omfatter regeringsrepræsentanter med  

 kompetence på det relevante fagområde.
Det aflægger regelmæssigt rapport for  

 parternes konference om alle aspekterne af sit arbejde.
 2. Dette organ, der sorterer under parternes  

 konference, skal, efter de af parternes konference fastlagte retningslinjer  

 og på dens anmodning:
 3. Dets opgaver og kommissorium, tilrettelæggelse og  

 drift kan fastlægges nærmere af parternes konference.
Artikel 26 Rapporter Alle de kontraherende parter skal, med mellemrum, der fastsættes af  

 parternes konference, forelægge parternes konference rapporter om de  

 foranstaltninger, de har truffet til gennemførelse af denne konvention, og om  

 disses effektivitet med hensyn til at opfylde konventionens mål.
Artikel 27 Bilæggelse af tvister 1. I tilfælde af tvist mellem kontraherende parter  

 vedrørende fortolkningen eller anvendelsen af konventionen søger de berørte  

 parter at bilægge tvisten ved forhandling.
 2. Kan parterne ikke nå til enighed ved forhandling,  

 kan de anmode en tredjepart om at stå bi ved venskabelig mellemkomst eller  

 som mægler.
 3. En stat eller en regional organisation for  

 økonomisk integration kan, når den ratificerer, accepterer, godkender eller  

 tiltræder denne konvention eller når som helst derefter, skriftligt erklære  

 over for depositaren, at den i tilfælde af tvister, som ikke bilægges i  

 overensstemmelse med stk. 1 eller 2, accepterer en eller begge følgende  

 midler til bilæggelse som bindende:
 4. Hvis parterne i tvisten ikke, i overensstemmelse  

 med stk. 3, har accepteret den samme eller en hvilken som helst anden  

 procedure, indgives tvisten til forlig i overensstemmelse med bilag II, del  

 2, medmindre parterne bliver enige om andet.
 5. Bestemmelserne i denne artikel finder anvendelse på  

 en hvilken som helst protokol, medmindre andet er fastsat i den pågældende  

 protokol.
Artikel 28 Vedtagelse af protokoller 1. De kontraherende parter samarbejder om udarbejdelse  

 og vedtagelse af protokoller til denne konvention.
 2. Protokollerne vedtages på et møde for parternes  

 konference.
 3. Sekretariatet meddeler parterne teksten til enhver  

 foreslået protokol mindst seks måneder inden ovennævnte møde.
Artikel 29 Ændring af konventionen eller af protokoller hertil 1. Enhver part kan foreslå ændringer til konventionen.  

 Enhver part i en protokol kan foreslå ændringer til den pågældende protokol.
2. Ændringer til konventionen vedtages på et møde for  

 parternes konference. Ændringer til en protokol vedtages på et møde for  

 parterne i den pågældende protokol.
Teksten til enhver ændring, der foreslås  

 til denne konvention eller til en protokol hertil, medmindre andet er fastsat  

 i den pågældende protokol, meddeles parterne i det pågældende instrument af  

 sekretariatet mindst seks måneder inden det møde, hvor ændringen foreslås  

 vedtaget.
Sekretariatet sender ligeledes de foreslåede ændringer til  

 konventionens signatarer, til orientering.
3. Parterne sparer sig ingen anstrengelser for at nå  

 til enighed ved konsensus om enhver foreslået ændring til konventionen eller  

 til en protokol hertil.
Hvis alle bestræbelser på at opnå konsensus er  

 udtømt, og der ikke nås til enighed, vedtages ændringen, som en sidste udvej,  

 med et flertal på tre fjerdedele af de parter i det pågældende instrument,  

 der er til stede på mødet, og som har afgivet stemme, og forelægges alle  

 parterne af depositaren med henblik på ratifikation, accept eller  

 godkendelse.
4. Ratifikation, accept eller godkendelse af ændringer  

 meddeles depositaren skriftligt. Ændringer, der vedtages i overensstemmelse  

 med stk. 3, træder i kraft for de parter, der har accepteret dem, på den  

 halvfemsindstyvende dag efter, at mindst to tredjedele af de kontraherende  

 parter i konventionen eller af parterne i den pågældende protokol, medmindre  

 andet er fastsat i den pågældende protokol, har deponeret ratifikations-,  

 accept- eller godkendelsesinstrumentet.
Derefter træder ændringerne i kraft  

 for enhver anden part på den halvfemsindstyvende dag efter, at den pågældende  

 part har deponeret sit instrument til ratifikation, accept eller godkendelse  

 af ændringerne.
 5. I denne artikel forstås ved udtrykket parter, der  

 er til stede, og som har afgivet stemme, de parter, der er til stede, og som  

 har stemt ja eller nej.
Artikel 30 Vedtagelse af bilag og ændringer til disse bilag 1. Bilagene til konventionen eller til en hvilken som  

 helst protokol hertil er en integrerende del af konventionen eller den  

 pågældende protokol, og medmindre andet udtrykkeligt er anført, er en  

 henvisning til denne konvention eller til dens protokoller ligeledes en  

 henvisning til bilagene hertil.
Disse bilag begrænses til proceduremæssige,  

 videnskabelige, tekniske og administrative spørgsmål.
 2. Følgende procedure finder anvendelse, når  

 supplerende bilag til denne konvention eller bilag til en protokol foreslås,  

 vedtages og træder i kraft, medmindre andet er fastsat i den pågældende  

 protokol:
 3. Fremsættelse af forslag til og vedtagelse af  

 ændringer til bilag til denne konvention eller til en protokol og  

 ændringernes ikrafttræden finder sted efter den samme procedure som for  

 forslag til og vedtagelse af bilag til konventionen eller bilag til en  

 protokol og disses ikrafttræden.
 4. Hvis et supplerende bilag eller en ændring til et  

 bilag har tilknytning til en ændring til denne konvention eller til en  

 protokol, træder det supplerende bilag eller ændringen først i kraft, når  

 ændringen til konventionen eller til den pågældende protokol selv træder i  

 kraft.
Artikel 31 Stemmeret 1. Hver part i konventionen eller i en protokol hertil  

 har en stemme, jf. dog stk. 2.
 2. Regionale organisationer for økonomisk integration  

 tildeles, til udøvelse af deres stemmeret på områder, der henhører under  

 deres kompetence, et antal stemmer svarende til antallet af de af deres  

 medlemsstater, der er parter i konventionen eller den pågældende protokol.  

 Disse organisationer anvender ikke deres stemmeret, såfremt deres  

 medlemsstater anvender deres stemmeret, og vice versa.
Artikel 32 Forholdet mellem konventionen og protokollerne hertil 1. En stat eller en regional organisation for  

 økonomisk integration kan kun blive part i en protokol, hvis den er eller  

 samtidig bliver kontraherende part i denne konvention.
2. Beslutninger i medfør af en protokol kan kun  

 træffes af parterne i den pågældende protokol.
Kontraherende parter, der ikke  

 har ratificeret, accepteret eller godkendt en protokol, kan deltage som  

 observatør i ethvert møde for parterne i den pågældende protokol.
Artikel 33 Undertegnelse Denne konvention er åben for undertegnelse i Rio de Janeiro for alle  

 stater og alle regionale organisationer for økonomisk integration fra 5. juni  

 1992 til 14. juni 1992, og i De Forenede Nationers hovedkvarter i New York  

 fra 15. juni 1992 til 4. juni 1993.
Artikel 34 Ratifikation, accept og godkendelse 1. Konventionen og eventuelle protokoller hertil  

 forelægges til ratifikation, accept eller godkendelse for stater og regionale  

 organisationer for økonomisk integration.
Ratifikations-, accept- og  

 godkendelsesinstrumenterne deponeres hos depositaren.
2. Enhver organisation som omhandlet i stk. 1, som  

 bliver part i konventionen eller i en protokol hertil, uden at nogen af  

 organisationens medlemsstater selv er kontraherende part, er bundet af alle  

 de i konventionen eller protokollen fastsatte forpligtelser.
Hvis en eller  

 flere medlemsstater af en sådan organisation er part i konventionen eller i  

 en protokol hertil, afgør organisationen og dens medlemsstater fordelingen af  

 deres respektive arbejdsområder, for så vidt angår opfyldelsen af deres  

 forpligtelser i medfør af konventionen eller protokollen.
I tilfælde af denne  

 art er organisationen eller medlemsstaterne ikke berettigede til at udøve  

 deres rettigheder i medfør af konventionen eller en protokol samtidigt.
3. De i stk. 1 omhandlede organisationer angiver i  

 deres ratifikations-, accept eller godkendelsesinstrument omfanget af deres  

 kompetence på de områder, der omfattes af konventionen eller den pågældende  

 protokol.
Disse organisationer meddeler ligeledes depositaren enhver relevant  

 ændring i omfanget af deres kompetence.
Artikel 35 Tiltrædelse 1. Denne konvention og en hvilken som helst protokol  

 hertil er åben for tiltrædelse af stater og regionale organisationer for  

 økonomisk integration fra den dato, hvor konventionen eller den pågældende  

 protokol lukkes for undertegnelse.
Tiltrædelsesinstrumenterne deponeres hos  

 depositaren.
2. De i stk. 1 omhandlede organisationer angiver i  

 deres tiltrædelsesinstrumenter omfanget af deres kompetence på de områder,  

 der omfattes af konventionen eller den pågældende protokol.
Disse  

 organisationer meddeler ligeledes depositaren enhver relevant ændring i  

 omfanget af deres kompetence.
 3. Bestemmelserne i artikel 34, stk. 2, gælder for  

 regionale organisationer for økonomisk integration, der tiltræder denne  

 konvention eller en hvilken som helst protokol hertil.
Artikel 36 Ikrafttræden 1. Konventionen træder i kraft på den  

 halvfemsindstyvende dag efter datoen for deponering af det tredivte  

 ratifikations-, accept-, godkendelses- eller tiltrædelsesinstrument.
 2. Enhver protokol træder i kraft på den  

 halvfemsindstyvende dag efter datoen for deponering af det i den pågældende  

 protokol fastsatte antal ratifikations-, accept-, godkendelses- eller  

 tiltrædelsesinstrumenter.
 3. For hver kontraherende part, som ratificerer,  

 accepterer, godkender eller tiltræder konventionen efter deponeringen af det  

 tredivte ratifikations-, accept-, godkendelses- eller tiltrædelsesinstrument,  

 træder konventionen i kraft på den halvfemsindstyvende dag efter den dato,  

 hvor den pågældende kontraherende part har deponeret sit ratifikations-,  

 accept-, godkendelses- eller tiltrædelsesinstrument.
 4. Enhver protokol skal, medmindre andet er fastsat i  

 den pågældende protokol, træde i kraft for en kontraherende part, som  

 ratificerer, accepterer, godkender eller tiltræder protokollen efter dens  

 ikrafttræden i henhold til stk. 2, på den halvfemsindstyvende dag efter  

 datoen for den pågældende kontraherende parts deponering af sit  

 ratifikations-, accept-, godkendelses- eller tiltrædelsesinstrument, eller på  

 den dato, hvor denne konvention træder i kraft for den pågældende part, idet  

 den seneste dato er gældende.
 5. Med hensyn til stk. 1 og 2 kan intet instrument,  

 der deponeres af en regional organisation for økonomisk integration, føjes  

 til de instrumenter, som medlemsstater af den nævnte organisation allerede  

 har deponeret.
Artikel 37 Forbehold Der må ikke tages forbehold over for denne konvention.
Artikel 38 Opsigelse 1. Efter udløbet af en frist på to år fra datoen for  

 konventionens ikrafttræden for en part kan den pågældende part når som helst  

 opsige konventionen ved skriftlig meddelelse til depositaren.
 2. Enhver opsigelse får virkning efter udløbet af en  

 frist på et år efter datoen for depositarens modtagelse heraf eller på en  

 hvilken som helst anden senere dato, som måtte være anført i  

 opsigelsesmeddelelsen.
 3. Enhver part, som har opsagt konventionen, vil  

 ligeledes blive betragtet som havende opsagt de protokoller, hvori den er  

 part.
Artikel 39 Midlertidige finansielle arrangementer Forudsat at Den Globale Miljøfacilitet (GEF) under De Forenede Nationers  

 Udviklingsprogram er blevet fuldt omstruktureret i henhold til kravene i  

 artikel 21 udgør denne facilitet, De Forenede Nationers Miljøprogram samt Den  

 Internationale Bank for Genopbygning og Udvikling midlertidigt den  

 institutionelle enhed, der henvises til i artikel 21, dvs. i tidsrummet  

 mellem konventionens ikrafttræden og det første møde for parternes  

 konference, eller indtil parternes konference afgør, hvilken institutionel  

 enhed der skal udpeges i overensstemmelse med artikel 21.
Artikel 40 Midlertidige sekretariatsarrangementer Det sekretariat, eksekutivdirektøren for De Forenede Nationers  

 Miljøprogram skal sørge for, er i tidsrummet mellem denne konventions  

 ikrafttræden og det første møde for parternes konference, det sekretariat,  

 der henvises til i artikel 24, stk. 2.
Artikel 41 Depositar Generalsekretæren for De Forenede Nationer varetager depositarfunktionerne  

 for denne konvention og eventuelle protokoller hertil.
Artikel 42 Autentiske tekster Originaleksemplaret af denne konvention, hvis arabiske, engelske, franske,  

 kinesiske, russiske og spanske versioner er lige autentiske, deponeres hos De  

 Forenede Nationers generalsekretær.
 Til bekræftelse heraf har undertegnede, som er behørigt bemyndiget hertil,  

 undertegnet denne konvention.
Udfærdiget i Rio de Janeiro, den femte juni nittenhundrede og tooghalvfems.
BILAG I IDENTIFIKATION OG OVERVÅGNING 1. Økosystemer og levesteder: omfattende høj  

 diversitet, store antal endemiske eller truede arter eller uberørte  

 naturområder; nødvendige for migrerende arter; af social, økonomisk, kulturel  

 og videnskabelig betydning; eller som er repræsentative, enestående eller  

 tilknyttet væsentlige evolutionære eller andre biologiske processer.
 2. Arter og samfund, som er: truede; vildtlevende  

 eller vildtvoksende slægtninge til opdrættede eller dyrkede arter; af  

 medicinsk, landbrugsmæssig eller anden økonomisk værdi; eller af social,  

 videnskabelig eller kulturel betydning; eller af betydning for forskning i  

 bevaring og bæredygtig udnyttelse af den biologiske mangfoldighed, såsom  

 indikatorarter.
 3. Beskrevne genomer og gener af social, videnskabelig  

 og økonomisk betydning.
BILAG II DEL 1 Voldgift Artikel 1 Den part, der ønsker en sag afgjort ved voldgift, skal meddele  

 sekretariatet, at parterne indbringer en tvist til voldgiftsbehandling i  

 medfør af artikel 27. Meddelelsen skal præcisere voldgiftens genstand og  

 navnlig indbefatte de artikler i konventionen eller protokollen, hvis  

 fortolkning eller anvendelse stridsspørgsmålet drejer sig om.
Hvis parterne  

 ikke bliver enige om tvistens genstand, inden formanden for voldgiftsretten  

 er udpeget, definerer voldgiftsretten stridens genstand.
Sekretariatet sender  

 de modtagne oplysninger til alle de kontraherende parter i konventionen eller  

 i den pågældende protokol.
Artikel 2 1. Ved tvister mellem to parter består voldgiftsretten  

 af tre medlemmer.
Hver af tvistens parter udpeger en voldgiftsmand, og de to  

 således udpegede voldgiftsmænd udpeger efter fælles overenskomst en tredje  

 voldgiftsmand, som er formand for voldgiftsretten.
Sidstnævnte må ikke være  

 statsborger hos en af parterne i tvisten og ej heller have fast bopæl på en  

 af parternes territorium eller være ansat af nogen af disse, ej heller have  

 beskæftiget sig med sagen på anden vis.
 2. I tvister mellem flere end to parter udpeger de  

 parter, der har samme interesse, en voldgiftsmand efter fælles overenskomst.
 3. Er ikke alle pladser i voldgiftsretten besat,  

 udpeges den eller de manglende medlemmer som foreskrevet for  

 førstegangsudpegningen.
Artikel 3 1. Hvis formanden for voldgiftsretten ikke er udpeget  

 senest to måneder efter udpegelsen af den anden voldgiftsmand, skal  

 generalsekretæren for De Forenede Nationer efter anmodning fra en af parterne  

 udpege formanden inden for en frist på yderligere to måneder.
 2. Hvis en af parterne i tvisten ikke har udpeget en  

 voldgiftsmand senest to måneder efter modtagelsen af anmodningen, kan den  

 anden part forelægge sagen for generalsekretæren, som skal foretage  

 udpegningen inden for en frist på yderligere to måneder.
Artikel 4 Voldgiftsretten afsiger kendelse i overensstemmelse med denne konvention,  

 eventuelle berørte protokoller og international ret.
Artikel 5 Voldgiftsretten fastsætter selv sin forretningsorden, medmindre parterne i  

 tvisten bliver enige om andet.
Artikel 6 Voldgiftsretten kan efter anmodning fra en af parterne anbefale  

 presserende foreløbige beskyttelsesforanstaltninger.
Artikel 7 Parterne i tvisten skal lette voldgiftsrettens arbejde og skal i  

 særdeleshed ved anvendelse af alle til rådighed stående midler:
Artikel 8 Parterne og voldgiftsmændene er forpligtet til at sikre, at alle  

 oplysninger, de modtager i fortrolighed under voldgiftsbehandlingen,  

 behandles fortroligt.
Artikel 9 Medmindre voldgiftsretten beslutter andet på grund af særlige  

 omstændigheder i sagen, skal voldgiftsrettens udgifter afholdes ligeligt af  

 parterne i tvisten.
Voldgiftsretten skal føre regnskab over alle sine  

 udgifter og fremlægge en endelig opgørelse derover for parterne.
Artikel 10 Enhver kontraherende part, som har en juridisk interesse i tvistens  

 genstand, og som kan berøres af en kendelse i sagen, kan intervenere i  

 sagsbehandlingen med voldgiftsrettens samtykke.
Artikel 11 Voldgiftsretten kan behandle og afsige kendelse om modkrav, der har  

 direkte forbindelse med tvistens genstand.
Artikel 12 Voldgiftsrettens afgørelser, både om procedurespørgsmål og om sagens  

 realitet, træffes ved flertalsafgørelse blandt dens medlemmer.
Artikel 13 Hvis en af parterne i tvisten ikke møder for voldgiftsretten eller ikke  

 forsvarer sin sag, kan den anden part anmode voldgiftsretten om at fortsætte  

 sagsbehandlingen og afsige kendelse.
At en part undlader at møde op eller  

 undlader at forsvare sin sag, forhindrer ikke videre sagsbehandling.
Før  

 voldgiftsretten afsiger sin endelige kendelse, skal den forsikre sig om, at  

 påstanden er velbegrundet ud fra såvel de faktiske omstændigheder som de  

 retlige forhold.
Artikel 14 Voldgiftsretten afsiger sin endelige kendelse senest fem måneder efter  

 datoen for dens endelige nedsættelse, medmindre den skønner det nødvendigt at  

 forlænge denne tidsfrist med en periode, der ikke bør overstige yderligere  

 fem måneder.
Artikel 15 Voldgiftsrettens endelige kendelse skal være begrænset til tvistens  

 genstand og skal ledsages af en begrundelse.
Den skal indeholde navnene på de  

 medlemmer, der har deltaget, og datoen for den endelige kendelse.
Ethvert  

 medlem af voldgiftsretten kan vedføje den endelige kendelse en særskilt eller  

 afvigende udtalelse.
Artikel 16 Kendelsen er bindende for tvistens parter.
Den kan ikke appelleres,  

 medmindre tvistens parter forud er blevet enige om en appelprocedure.
Artikel 17 Ethvert stridsspørgsmål, som måtte opstå mellem tvistens parter vedrørende  

 fortolkningen eller fuldbyrdelsen af den endelige kendelse, kan af en af  

 parterne indbringes til afgørelse for den voldgiftsret, der afgav kendelsen.
DEL 2 Forligsbehandling Artikel 1 Der oprettes en forligskommission på anmodning af en af tvistens parter.  

 Medmindre parterne bliver enige om andet, sammensættes kommissionen af fem  

 medlemmer, hvoraf to udpeges af hver af de pågældende parter, og formanden  

 vælges af medlemmerne i fællesskab.
Artikel 2 Ved tvister mellem mere end to parter skal de parter, der har samme  

 interesse, udpege deres medlemmer af kommissionen ved fælles overenskomst.  

 Hvis to eller flere parter har forskellige interesser, eller hvis der er  

 uenighed om, hvorvidt de har samme interesse, skal de udpege deres medlemmer  

 hver for sig.
Artikel 3 Hvis parterne ikke har udpeget det nødvendige antal medlemmer senest to  

 måneder efter datoen for anmodningen om at nedsætte en forligskommission,  

 skal De Forenede Nationers generalsekretær udpege de manglende medlemmer  

 inden for en frist på yderligere to måneder, hvis den part, der fremsatte  

 anmodningen, anmoder herom.
Artikel 4 Hvis der ikke er udpeget en formand for forligskommissionen senest to  

 måneder efter udpegelsen af den sidste af kommissionens medlemmer, skal De  

 Forenede Nationers generalsekretær udpege en formand inden for en frist på  

 yderligere to måneder, hvis en part anmoder derom.
Artikel 5 Forligskommissionen træffer sine afgørelser ved flertalsafgørelse blandt  

 sine medlemmer.
Medmindre parterne i tvisten bliver enige om andet,  

 fastsætter den selv sin forretningsorden.
Den fremsætter et forslag til  

 løsning af tvisten, som parterne skal undersøge i god tro.
Artikel 6 Uenighed om, hvorvidt forligskommissionen har kompetence, afgøres af  

 kommissionen.
 Konventionen trådte i medfør af artikel 36, stk. 1 i kraft den 29.  

 december 1993, 90 dage efter at det 30. ratifikationsinstrument den 29.  

 september 1993 blev deponeret hos De Forenede Nationers generalsekretær.
 Danmarks ratifikationsinstrument deponeredes den 21. december 1993 hos De  

 Forenede Nationers generalsekretær, og konventionen trådte i medfør af  

 artikel 36, stk. 1 i kraft for Danmark den 21. marts 1994.
 Pr. 21. marts 1994, datoen for konventionens ikrafttrædelse for Danmark,  

 var konventionen endvidere trådt i kraft for følgende lande:
 Antigua og Barbuda, Armenien, Australien, Bahamas, Barbados, Belarus,  

 Burkina Faso, Canada, Cook Øerne, De Europæiske Fællesskaber, Ecuador, Fiji,  

 Filippinerne, Guinea, Japan, Jordan, Kina, Maldiverne, Marshall Øerne,  

 Mauritius, Mexico, Monaco, Mongoliet, Nauru, Nepal, New Zealand, Norge, Papua  

 New Guinea, Peru, Portugal, Saint Lucia, Saint Kitts og Nevis, Seychellerne,  

 Spanien, Sverige, Den Tjekkiske Republik, Tunesien, Tyskland, Uganda,  

 Uruguay, Vanuatu og Zambia.
 Efterfølgende har følgende parter med virkning fra de vedføjede datoer  

 ratificeret eller tiltrådt konventionen:
 Erklæring fra Det Europæiske Økonomiske Fællesskab i henhold til  

 artikel 34, stk. 3, i konventionen om den biologiske mangfoldighed I  

 medfør af de relevante bestemmelser i Traktaten om Oprettelse af Det  

 Europæiske Økonomiske Fællesskab har både Fællesskabet og dets medlemsstater  

 kompetence til at træffe foranstaltninger med henblik på at beskytte miljøet.
 Med hensyn til de spørgsmål, der omfattes af konventionen, har  

 Fællesskabet vedtaget en række retsakter, både som led i sin miljøpolitik og  

 inden for rammerne af andre sektorbestemte politikker; de mest relevante af  

 disse retsakter er nævnt nedenfor:
- Rådets afgørelse 82/72/EØF af 3. december 1981 om indgåelse af  

 konventionen om beskyttelse af Europas vilde dyr og planter samt naturlige  

 levesteder (EFT nr.
L 38 af 10.2.1982, s. 3).
- Rådets afgørelse 82/461/EØF af 24. juni 1982 om indgåelse af  

 konventionen om beskyttelse af migrerende arter af vilde dyr (EFT nr.
L 210  

 af 19.7.1982, s. 10) - Rådets forordning (EØF) nr. 3626/82 af 3. december 1982 om gennemførelse  

 i Fællesskabet af konventionen om international handel med udryddelsestruede  

 vilde dyr og planter (EFT nr.
L 384 af 31.12.1982, s. 1) - Rådets direktiv 79/409/EØF af 2. april 1979 om beskyttelse af vilde  

 fugle (EFT nr.
L 103 af 25.4.1979, s. 1) - Rådets direktiv 92/43/EØF af 21. maj 1992 om bevaring af naturtyper samt  

 vilde dyr og planter (EFT nr.
L 206 af 22.7.1992, s. 7) - Rådets direktiv 85/337/EØF af 27. juni 1985 om vurdering af visse  

 offentlige og private projekters indvirkning på miljøet (EFT nr.
L 175 af  

 5.7.1985, s. 40) - Rådets forordning (EØF) nr. 2078/92 af 30. juni 1992 om miljøvenlige  

 produktionsmetoder i landbruget, samt om naturpleje (EFT nr.
L 215 af  

 30.7.1992, s. 85) - Rådets beslutning 89/625/EØF af 20. november 1989 om et europæisk  

 program for videnskab og teknologi på miljøbeskyttelsesområdet (STEP) (EFT  

 nr.
L 359 af 8.12.1989, S. 9) - Rådets forordning (EØF) nr. 3760/92 af 20. december 1992 om en  

 fællesskabsordning for fiskeri og akvakultur (EFT nr.
L 389 af 31.12.1992, s.  

 9) - Rådets direktiv 90/219/EØF af 23. april 1990 om indesluttet anvendelse  

 af genetisk modificerede mikroorganismer (EØF nr.
L 117 af 8.5.1990, s. 2) - Rådets direktiv 90/220/EØF af 23. april 1990 om udsætning i miljøet af  

 genetisk modificerede organismer (EFT nr.
L 117 af 8.5.1990, s. 15) - Rådets forordning (EØF) nr. 1973/92 af 21. maj 1992 om oprettelse af et  

 finansielt instrument for miljøet (LIFE) (EFT nr.
L 206 af 22.7.1992, s. 1) Erklæring afgivet i forbindelse med ratifikationen af konventionen om  

 den biologiske mangfoldighed Inden for deres respektive beføjelser ønsker Det Europæiske Fællesskab og  

 dets medlemsstater på ny at bekræfte, at de tillægger teknologioverførsel og  

 bioteknologi stor betydning som et middel til at sikre bevaring og bæredygtig  

 udnyttelse af den biologiske mangfoldighed.
Overholdelse af bestemmelserne om  

 den intellektuelle ejendomsret er et væsentligt element i gennemførelsen af  

 teknologioverførsel og saminvestering.
 For Det Europæiske Fællesskab og dets medlemsstater finder overførsel af  

 teknologi og adgang til bioteknologi, som defineret i konventionen om den  

 biologiske mangfoldighed, sted i overensstemmelse med artikel 16 i  

 konventionen og principperne og reglerne for beskyttelse af intellektuel  

 ejendomsret, navnlig multilaterale og bilaterale aftaler, der er undertegnet  

 eller forhandlet af de kontraherende parter i denne konvention.
 Det Europæiske Fællesskab og dets medlemsstater vil anspore til, at de ved  

 konventionen oprettede finansieringsmekanismer anvendes til at fremme  

 frivillig overførsel af intellektuel ejendomsret, der indehaves af europæiske  

 erhvervsdrivende, navnlig ved meddelelse af licenser, på grundlag af  

 almindelige handelsordninger og beslutninger, samtidig med at ejendomsretten  

 sikres passende og effektiv beskyttelse.
