Nr LSF 58 Forslag til Lov om afholdelse af vejledende folkeafstemning om Danmarks  

 omdannelse til et multietnisk samfund Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 6. november 1997 § 1. Der afholdes en vejledende folkeafstemning torsdag den 28.  

 maj 1998 om Danmarks udlændingepolitik.
 Stk. 2. Ved folkeafstemningen stemmes der »ja« eller  

 »nej« til følgende spørgsmål:
Skal Danmark omdannes til et multietnisk samfund? § 2. Berettiget til at deltage i afstemningen er enhver, der på  

 afstemningsdagen opfylder betingelserne for valgret til Folketinget, og som  

 er optaget på de valglister, der er omtalt i stk. 2.
 Stk. 2. Det påhviler kommunalbestyrelsen at udarbejde en valgliste  

 over kommunens vælgere og at udsende valgkort efter reglerne i kapitel 4 i  

 lov om valg til Folketinget.
 Stk. 3. Bekendtgørelsen om afstemningen sker i overensstemmelse  

 med reglerne i § 21 i lov om valg til Folketinget.
 § 3. Bestemmelserne i §§ 97-103 og §§ 105-107 i lov om valg til  

 Folketinget finder tilsvarende anvendelse ved folkeafstemningen.
 § 4. Loven træder i kraft ved bekendtgørelsen i Lovtidende.
 Stk. 2. Loven gælder ikke for Grønland og Færøerne.
Bemærkninger til lovforslaget Hensigten med lovforslaget er at inddrage befolkningen i den fremtidige  

 udlændingepolitik, da meget tyder på, at der er en overordentlig stor forskel  

 på den politik, der føres fra Christiansborg, og den politik, den danske  

 befolkning ønsker med hensyn til indvandrere og flygtninge.
Det er således  

 forslagsstillernes ønske at sikre en større overensstemmelse mellem  

 befolkningen og politikerne på dette vigtige område.
Danmark har i århundreder haft en relativ homogen befolkning med en helt  

 ubetydelig indvandring til landet.
Den danske befolkning er hverken historisk  

 eller kulturelt vant til en massiv indvandring til landet i lighed med den  

 indvandring, der for tiden finder sted og ad åre vil ændre Danmark til et  

 multietnisk samfund.
Forslagsstillerne er af den opfattelse, at danskerne aldrig er blevet hørt  

 tilstrækkeligt i dette for befolkningen så vigtige spørgsmål.
Det er  

 forslagsstillernes opfattelse, at der består et ikke ubetydeligt demokratisk  

 underskud i spørgsmålet om indvandringen til landet, og at Folketinget i den  

 forbindelse som en naturlighed bør undersøge, om der er overensstemmelse  

 mellem den førte udlændingepolitik og den politik, befolkningen ønsker ført  

 på området.
Resultatet af den hidtidige udlændingepolitik er med tiden blevet afsløret  

 for befolkningen.
Dette er sket ved en holdningsændring hos flere af  

 meningsdannerne, og det har med tiden åbnet mulighed for en mere fordomsfri  

 debat.
Debatten har ellers været præget af mange tabuer og politisk  

 korrekthed, der ikke tillod skeptikere at fremføre deres synspunktet uden at  

 risikere at blive affejet som racister eller fremmedfjendske.
 Der bør forud for afstemningen etableres en intensiv oplysningskampagne  

 fra partiernes side, der kan sikre, at den enkelte borger afgiver sin stemme  

 ud fra faktuelle oplysninger og kendskab til, hvad de politiske partier vil  

 bruge folkeafstemningens resultat til.
 De politiske partier bør forud for afstemningen i en oplysningskampagne  

 redegøre for partiernes holdning til, om Danmark skal fortsætte udviklingen  

 henimod et multietnisk samfund eller ej, ligesom følgende emner bør belyses:
Asylpolitik Vælgerne bør have mulighed for at gøre sig bekendt med problematikken om,  

 hvorvidt asyl i Danmark skal betyde permanent opholdstilladelse, eller om  

 flygtninge skal hjemsendes, når der er etableret fred i hjemlandet.
Indfødsrets erhvervelse Oplysningskampagnen bør endvidere indeholde spørgsmålet om tildelingen af  

 dansk statsborgerskab, som efter Dansk Folkepartis opfattelse gives til alt  

 for mange udlændinge hvert år, og i den forbindelse indeholde spørgsmålet om  

 karenstid ved grov kriminalitet, og om statsborgerskab skal kunne erhverves  

 på trods af afgivelse af urigtige oplysninger.
Udlændinges kriminalitet Dansk Folkepartis undersøgelse af udlændinges omkostninger for Danmark  

 dokumenterer en langt større hyppighed af grov kriminalitet blandt  

 indvandrere og flygtninge end blandt den øvrige befolkning.
De økonomiske  

 beregninger, som er udarbejdet på baggrund af tal fra Danmarks Statistik,  

 viser, at der er tale om en udgift på ca. 1 mia. kr. om året til politi,  

 retsvæsen, fængsler m.m.
Oplysningskampagnen bør derfor indeholde elementer  

 fra dette debattema, der tager sigte på at belyse, om retsfølelsen i  

 befolkningen kan holde til, at grupper af fremmede, der er her som  

 asylansøgere, viser kriminel adfærd og derved mangel på respekt for det land,  

 der huser dem.
Indvandringens økonomiske konsekvenser Dansk Folkepartis egen undersøgelse af udlændingeudgifterne har  

 dokumenteret en årlig udgift på 29,8 mia. kr.
Dette enorme beløb betales af  

 skatteyderne, og skatteyderne har derfor et oplagt krav på at vide, hvad  

 udgifterne går til, og hvor store beløb der er tale om.
Dansk Folkeparti ønsker således at få en afstemning, der kan afsløre, om  

 den førte udlændingepolitik i de seneste år har været ført i overensstemmelse  

 med befolkningens ønsker til udviklingen af Danmark eller ej.
Folkestyret  

 bliver langsomt undergravet, hvis befolkningen ikke bliver hørt i vitale  

 spørgsmål, og hvis det viser sig, at udgifterne til den førte politik er helt  

 ude af trit med befolkningens ønsker.
Skriftlig fremsættelse Pia Kjærsgaard (DF):
 Som ordfører for forslagsstillerne tillader jeg mig hermed at fremsætte:
 Forslag til lov om afholdelse af vejledende folkeafstemning om  

 Danmarks omdannelse til et multietnisk samfund.
(Lovforslag nr.
L 58).
 Jeg henviser til de bemærkninger, der ledsager lovforslaget, og anbefaler  

 det til Tingets velvillige behandling.
