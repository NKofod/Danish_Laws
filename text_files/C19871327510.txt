 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 Levnedmiddelstyrelsen har ved skrivelse af 6. maj 1987 meddelt:
»Afgørelse Levnedsmiddelstyrelsen har tilladt anvendelsen af stabilisatoren  

 pentakaliumtriphosphat til de kødprodukter, der er omfattet af  

 levnedsmiddelgruppe 05.21, 05.31, 05.41 og 05.5 i positivlisten, dateret  

 oktober 1985. Tilladelsen er givet på de betingelser, der er anført nedenfor.
Baggrund På basis af en konkret forespørgsel er det over for styrelsen oplyst, at  

 pentanatriumtriphosphat er ustabil i stærkere saltlager.
Det har imidlertid  

 vist sig, at en blanding af pentanatrium- og pentakaliumtriphosphat kan give  

 en stabil lage til mange anvendelser.
Levnedsmiddelstyrelsen har vurderet  

 sagen og finder, dels at tilsætningen af stoffer vil være sundhedsmæssig  

 acceptabel, dels at der er et dokumenteret teknologisk behov for anvendelsen.
Betingelser Pentakaliumtriphosphat tillades anvendt ved fremstilling af de ovenfor  

 anførte kødprodukter, idet stoffet - sammen med de phosphater, der i øvrigt tillades anvendt i  

 kødprodukterne, må anvendes i en mængde på 5 g/kg, beregnet som P2O5 - skal opfylde de krav til identitet og renhed, der er angivet for E 450 b  

 ii (jfr. desuden specifikationen for stoffet side 142 i »Specifications  

 for the Identity and Purity of Buffering Agents, Salts; Emulsifiers,  

 Thickening Agents, Stabilizers; Flavouring Agents, Food Colours, Sweetening  

 Agents and Miscellaneous Food Additives; FAO Food and Nutrition Paper, No.  

 25, 1982«).
Tilladelsen givet i henhold til tilsætningsstofbekendtgørelsens § 4, stk.  

 1, og er gældende indtil 30. juni 1989.' P.V.V.
