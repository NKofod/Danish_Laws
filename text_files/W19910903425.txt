Et skatteankenævnsmedlem havde ført personbil efter at have indtaget  

 spiritus i et sådant omfang, at alkoholkoncentrationen under eller efter  

 kørslen oversteg 0,8 promille.
Den pågældende havde ved kørslen undladt at  

 optræde hensynsfuldt og udvise agtpågivenhed, hvilket medførte, at han  

 mistede herredømmet over bilen med betydelig materiel skade til følge.
Den  

 pågældende anses for valgbar.
 I skrivelse af 15. november 1991 har byrådet i henhold til  

 skattestyrelseslovens § 7, stk. 3, indberettet, at skatteankenævnsmedlem NN  

 har vedtaget et af Politimesterens i X-by meddelt bødeforelæg på 5.000 kr  

 samt betinget frakendelse af førerretten med en prøvetid på 3 år for  

 overtrædelse af færdselslovens § 53, stk. 3, og § 3, stk. 1.
Det fremgår af sagen, at den pågældende den 20. april 1991 kl. ca 04.20  

 har ført personbil ad blandt andet Y-vej mod nord i Z, X-Kommune, efter at  

 have indtaget spiritus i et sådant omfang, at alkoholkoncentrationen under  

 eller efter kørslen oversteg 0,8 promille.
Ved kørslen har den pågældende  

 undladt at optræde hensynsfuldt og udvise agtpågivenhed, hvilket medførte, at  

 pågældende mistede herredømmet over bilen, der kørte i grøften med betydelig  

 materiel skade til følge.
 Blodprøven, udtaget den 20. april 1991 kl. 05.00 viste en  

 alkoholkoncentration i blodet på mindst 1,01 promille.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
