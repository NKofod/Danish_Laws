Bekendtgørelse om overgang til,  

 udtræden af og genindtræden i efterlønsordningen samt  

 optjening af præmie I medfør af § 75 b, stk. 10, § 75 c, stk. 13,  

 og § 95 i lov om arbejdsløshedsforsikring m.v., jf.  

 lovbekendtgørelse nr. 587 af 10. august 1998, som senest ændret  

 ved lov nr. 276 af 12. maj 1999, fastsættes efter forhandling med  

 Landsarbejdsrådet:
Personkreds § 1. Denne bekendtgørelse gælder for  

 medlemmer, der er fyldt 60 år før den 1. juli 1999.
Overgang til efterløn § 2. Efterløn ydes efter skriftlig  

 ansøgning til a-kassen og tidligst fra det tidspunkt, hvor a-kassen  

 har fået ansøgningen.
 Stk. 2. Ansøgningen skal indgives, inden medlemmets ret  

 til dagpenge ophører efter lovens § 55.
Stk. 3. Ved overgangen skal medlemmet vælge, om  

 medlemmet vil arbejde efter 200 timers reglen eller mod fradrag i  

 efterlønnen.
Der henvises til bekendtgørelse om arbejde og  

 indtægter m.v. i efterlønsperioden.
 § 3. Et medlem, der ikke opfylder betingelserne  

 for ret til dagpenge, kan ikke overgå til efterløn, jf. dog  

 stk. 2, samt §§ 4-6.
 Stk. 2. Et medlem, der har et efterlønsbevis, kan  

 overgå til efterløn, selv om medlemmet ikke står til  

 rådighed for arbejdsmarkedet på grund af sygdom eller  

 frihedsberøvelse, jf. lovens § 62, stk. 1, nr. 1 og 3.
§ 4. Et medlem kan overgå til  

 efterløn, selv om medlemmet ikke på overgangstidspunktet har ret  

 til at få dagpenge på grund af 1)	ret til dagpengegodtgørelse fra arbejdsgiveren for 1. og 2.  

 ledighedsdag, 2)	overskydende timer, 3)	de særlige regler om mindsteudbetaling, eller 4)	de særlige regler om tidsmæssig begrænsning af  

 retten til supplerende dagpenge, jf. lovens § 60 og § 73, stk.  

 2.
 Stk. 2. Et medlem, der er pålagt en almindelig eller  

 effektiv karantæne, kan overgå til efterløn.  

 Karantænen medfører bortfald af efterløn i det omfang,  

 karantænen ikke er udstået.
§ 5. Et medlem, der har valgt at arbejde mod  

 fradrag i efterlønnen, kan overgå til efterløn, selv om  

 medlemmet ikke på overgangstidspunktet har ret til at få dagpenge  

 på grund af lønarbejde.
Dette gælder også et medlem,  

 som udøver kommunalt hverv som borgmester eller rådmand m.v.,  

 eller som er medlem af Folketinget, regeringen eller Europa-Parlamentet.
 Stk. 2. Et medlem, der driver selvstændig virksomhed,  

 kan overgå til efterløn, hvis medlemmet har fået en  

 tilladelse efter de regler, der er udstedt efter lovens § 75 c,  

 stk. 6, nr. 1 (200 timers reglen), eller kan fortsætte  

 virksomheden efter lovens § 74 f (arbejde mod fradrag).
 § 6. Et medlem, der uden at arbejde har  

 indtægter i form af løn, rådighedsløn m.v., kan  

 ikke overgå til efterløn i den periode, som indtægterne  

 dækker.
 Stk. 2. Indtægter, der træder i stedet for de  

 indtægter, der er nævnt i stk. 1, udskyder også  

 overgangen til efterløn.
 Stk. 3. Stk. 1 og 2 gælder både  

 engangsbeløb og løbende indtægter.
Stk. 4. Uanset stk. 1 og 2 kan et medlem, der  

 vælger at arbejde mod fradrag i efterlønnen, overgå til  

 efterløn.
A-kassen skal vejlede medlemmet om konsekvenserne af  

 valget.
Efterlønnens størrelse § 7. Efterløn kan højst ydes med det  

 beløb, der er nævnt i lovens § 75 d, stk. 1, eller  

 § 75 e, stk. 1 (trin 1), indtil udløbet af en periode, der  

 svarer til medlemmets dagpengeret efter lovens § 55, stk. 5, 1.  

 pkt., jf. stk. 6. Efterlønnen kan herefter højst  

 udgøre 82 pct. af dagpengenes højeste beløb for en uge  

 (trin 2) efter lovens § 47 eller § 70.
 Stk. 2. Perioder, for hvilke der ikke udbetales  

 efterløn på grund af fradrag for feriegodtgørelse optjent  

 før overgangen, medregnes ikke i perioden efter stk. 1, 1.  

 pkt.
 Stk. 3. Et medlem, der overgår til efterløn efter  

 at have fået ydelser efter lovens § 55, stk. 4, får  

 uanset stk. 1 efterløn med et fast beløb på 82 pct.  

 af dagpengenes højeste beløb for en uge efter lovens § 47  

 eller § 70. Dette gælder også for medlemmer, som får  

 efterløn efter lovens § 51, stk. 2, 4 eller 5.
 Stk. 4. Perioder med delpension efter lov om delpension  

 ligestilles med perioder med efterløn.
 § 8. Et medlem, der er fyldt 63 år ved  

 overgangen til efterløn, og som på overgangstidspunktet har ret  

 til dagpenge i mindst 2 år, jf. lovens § 55, stk. 5,  

 får efterløn i hele efterlønsperioden med et  

 beløb, der svarer til medlemmets dagpenge beregnet efter lovens  

 § 51, stk. 1, jf. § 47 eller § 70.
 Stk. 2. Bestemmelsen i stk. 1 gælder ikke for  

 medlemmer, der har fået efterløn eller delpension inden det  

 fyldte 63. år.
 Stk. 3. Bestemmelsen i stk. 1 gælder ikke for  

 medlemmer, som får efterløn efter lovens § 51, stk. 2,  

 4 eller 5.
Udtræden af og genindtræden i  

 efterlønsordningen § 9. Retten til efterløn bortfalder ved  

 udgangen af den måned, hvori medlemmet fylder 67 år, eller hvis  

 medlemmet udtræder af ordningen, fordi medlemmet 1)	ophører med at være medlem af en dansk anerkendt  

 a-kasse, 2)	skriftligt over for a-kassen tilkendegiver ønske om at  

 udtræde af ordningen på grund af tilbagevenden til arbejdslivet,  

 og hvor medlemmet ikke ønsker at overgå til fleksibel  

 efterløn, 3)	påbegynder eller driver selvstændig virksomhed udover  

 det tilladte, eller arbejder i en virksomhed, der ejes eller drives af  

 medlemmets ægtefælle, og hvor medlemmet ikke ønsker eller  

 kan overgå til fleksibel efterløn, 4)	skriftligt over for a-kassen tilkendegiver ønske om at  

 udtræde af ordningen af andre grunde end dem, der er nævnt i nr.  

 2 eller 3, 5)	får ydelser efter lov om social pension eller tilsvarende  

 udenlandsk lovgivning, bortset fra invaliditetsydelse, 6)	på grund af arbejde i et andet EØS-land eller på  

 Færøerne skal omfattes af dette lands  

 arbejdsløshedsforsikring, eller 7)	afgår ved døden.
§ 10. Et medlem, der er udtrådt af ordningen  

 efter § 9, nr. 2 eller 3, kan skriftligt ansøge om at  

 genindtræde i ordningen.
Genindtræden kan kun ske én  

 gang.
 Stk. 2. Ved genindtrædelsen skal medlemmet opfylde  

 betingelserne for ret til dagpenge ved ledighed, bortset fra  

 beskæftigelseskravet efter lovens § 53 og  

 rådighedsbetingelsen efter § 62, stk. 1, nr. 1 og 3.  

 Medlemmet skal også have bopæl her i riget, bortset fra  

 Færøerne og Grønland.
 Stk. 3. Genindtræden i efterlønsordningen kan  

 tidligst få virkning fra det tidspunkt, hvor a-kassen har fået  

 ansøgningen.
 § 11. Et medlem, der har fået  

 efterløn efter lovens § 75 e, kan ved genindtræden  

 overgå til efterløn som fuldtidsforsikret, hvis medlemmet  

 på dette tidspunkt opfylder betingelserne i lovens § 75 d,  

 stk. 1 eller 2.
 Stk. 2. Medlemskab i den første efterlønsperiode  

 kan ikke medregnes til opfyldelse af betingelserne i lovens § 75 d,  

 stk. 1.
§ 12. Et fuldtidsforsikret medlem, der har  

 fået efterløn som fuldtidsforsikret, men som ved  

 genindtræden ikke længere opfylder betingelserne i lovens  

 § 75 d, bevarer retten til efterløn som fuldtidsforsikret.
Dette  

 gælder også et medlem, der i udtrædelsesperioden har  

 fået delpension efter lov om delpension, og som anmoder om at  

 genindtræde i ordningen inden delpensionens bortfald.
 § 13. Hvis perioden efter § 7, stk. 1  

 (trin 1), var udløbet ved medlemmets udtræden af  

 efterlønsordningen, kan efterløn ved genindtræden  

 højst ydes med 82 pct. af dagpengenes højeste beløb for  

 en uge (trin 2) efter lovens § 47 eller § 70.
 Stk. 2. Hvis perioden efter § 7, stk. 1 (trin 1),  

 ikke var udløbet ved medlemmets udtræden, ydes efterløn  

 ved genindtræden med et beløb, der svarer til medlemmets  

 dagpenge beregnet efter lovens § 51, stk. 1, jf. § 47 eller  

 § 70, eller udbetalt efter lovens § 51, stk. 2, 4 eller 5.
Stk. 3. Efterløn ydes med den sats, der er nævnt  

 i stk. 2, indtil udløbet af den periode, hvor medlemmet ville  

 have været berettiget til efterløn efter § 7, stk. 1  

 (trin 1), hvis medlemmet ikke var udtrådt.
Herefter kan  

 efterlønnen højst ydes med 82 pct. af dagpengenes  

 højeste beløb for en uge (trin 2) efter lovens § 47 eller  

 § 70. Hvis medlemmet under sin udtræden har haft perioder, som  

 skal medregnes i dagpengeperioderne efter lovens § 55, stk. 5, jf.  

 stk. 6, ligestilles perioderne med efterlønsperioder.
Perioder,  

 hvor medlemmet under sin udtræden har fået delpension,  

 ligestilles også med perioder med efterløn.
 Stk. 4. Efterløn til et medlem, der tidligere er  

 overgået til efterløn efter at have fået ydelser efter  

 lovens § 55, stk. 4, eller tidligere er overgået fra  

 overgangsydelse, ydes dog ved genindtræden med et fast beløb  

 på 82 pct. af dagpengenes højeste beløb for en uge efter  

 lovens § 47 eller § 70.
§ 14. Lovens § 75 c gælder også  

 for et medlem, der er genindtrådt i ordningen.
Et medlem, der tidligere  

 har valgt at arbejde mod fradrag i efterlønnen, er dog fortsat bundet  

 af dette valg.
Stk. 2. Arbejde i den tidligere efterlønsperiode  

 medregnes til opgørelsen af medlemmets arbejdstimer, hvis det er  

 udført i samme kalenderår.
Hvis medlemmet efter  

 genindtræden arbejder mod fradrag i efterlønnen, skal arbejde,  

 som er opgjort inden for 200 timers reglen i den tidligere  

 efterlønsperiode i kalenderåret, medføre fradrag.  

 Fradraget beregnes efter bekendtgørelse om arbejde og indtægter  

 m.v. i efterlønsperioden.
Genindtræden i efterlønsordningen efter  

 forsikring i et andet EØS-land eller på  

 Færøerne § 15. Et medlem, der er udtrådt af  

 ordningen efter § 9, nr. 6, kan genindtræde i ordningen, hvis  

 arbejdet i udlandet ophører helt, og medlemmet vender tilbage til  

 Danmark.
Det er en betingelse, at medlemmet optages i en a-kasse efter de  

 særlige regler for personer, der har haft arbejde i et andet  

 EØS-land eller på Færøerne.
 Stk. 2. Et medlem, der ønsker at genindtræde  

 efter stk. 1, er omfattet af §§ 10-14.
 Stk. 3. Efterlønnen kan tidligst udbetales fra det  

 tidspunkt, hvor a-kassen har fået medlemmets skriftlige anmodning om  

 optagelse og genindtræden.
Stk. 4. A-kassen skal ved medlemmets udtræden vejlede  

 medlemmet om muligheden og betingelserne for igen at indtræde i  

 ordningen ved hjemkomsten til Danmark.
Vejledningen skal ske i forbindelse  

 med medlemmets udrejse.
Præmieordning § 16. Et medlem kan optjene præmie efter  

 lovens § 75 c, stk. 10-12.
Stk. 2. Arbejdet opgøres efter de regler, der er  

 fastsat i bekendtgørelse om fleksibel efterløn.
Arbejde efter  

 200 timers reglen kan ikke medregnes til opfyldelse af 2 års reglen  

 eller til optjening af præmie efter ovennævnte  

 bekendtgørelse.
Hvis medlemmet overgår fra 200 timers reglen til  

 at arbejde mod fradrag i efterlønnen, kan de timer, der  

 medfører fradrag i efterlønnen, dog medregnes.
 Stk. 3. Arbejde i en periode, hvor medlemmet er udtrådt  

 af efterlønsordningen, kan medregnes ved opgørelsen af  

 arbejde.
Stk. 4. A-kassen beregner præmiens størrelse  

 efter de regler, der er fastsat i bekendtgørelse om fleksibel  

 efterløn.
Der skal dog ske fradrag i præmien for timer med  

 dagpenge eller efterløn udover 3.848 timer, for deltidsforsikrede dog  

 3.120 timer.
Stk. 5. Udbetaling af præmie følger de regler,  

 der er fastsat i bekendtgørelse om udbetaling af en skattefri  

 præmie under den fleksible efterlønsordning.
A-kassen skal dog  

 først udbetale præmien, når medlemmet fylder 67 år  

 eller til boet, hvis medlemmet afgår ved døden inden det fyldte  

 67. år.
Tidligere delefterlønsmodtagere § 17. Et medlem, der ved udgangen af juni 1999  

 får delefterløn, overgår pr. 1. juli 1999 til  

 efterløn efter reglerne i § 5 i lov nr. 276 af 12. maj 1999 om  

 ændring af lov om arbejdsløshedsforsikring m.v., lov om  

 seniorydelse og lov om en aktiv arbejdsmarkedspolitik.
 § 18. Et medlem, der er omfattet af § 17, og  

 som vælger at arbejde efter 200 timers reglen, men som på grund  

 af sit opsigelsesvarsel ikke kan ophøre med lønarbejde pr. 1.  

 juli 1999, kan af a-kassen få tilladelse til at blive omfattet af 200  

 timers reglen senere.
Stk. 2. Tilladelse efter stk. 1 er betinget af, at  

 medlemmet inden den 1. oktober 1999 er fratrådt sin stilling.
Efter  

 fratrædelsen er medlemmet omfattet af reglerne i bekendtgørelse  

 om arbejde og indtægter m.v. i efterlønsperioden.
Stk. 3. Arbejde udført i perioden fra den 1. juli 1999  

 til medlemmets fratræden skal ikke tælle med til de tilladte 100  

 timer i overgangsåret.
Arbejde i denne periode sker efter reglerne i  

 bekendtgørelse om fleksibel efterløn.
Dette arbejde kan  

 medregnes ved opgørelse af arbejde under præmieordningen.
 § 19. Et medlem, der er omfattet af § 17, og  

 som vælger at arbejde efter 200 timers reglen, men som ikke er  

 ophørt mere end midlertidigt med drift af en selvstændig  

 virksomhed pr. 1. juli 1999, kan af a-kassen få tilladelse til at blive  

 omfattet af 200 timers reglen senere.
Stk. 2. Tilladelse efter stk. 1 er betinget af, at  

 medlemmet inden den 1. oktober 1999 opfylder betingelserne for ophør i  

 bekendtgørelse om ophør med udøvelse af  

 selvstændig virksomhed som hovedbeskæftigelse.
Efter  

 ophøret er medlemmet omfattet af reglerne i bekendtgørelse om  

 arbejde og indtægter m.v. i efterlønsperioden.
Stk. 3. Medlemmets arbejde i perioden fra den 1. juli 1999 til  

 ophøret medfører fradrag efter reglerne i bekendtgørelse  

 om selvstændig virksomhed samtidig med efterløn.
Dette arbejde  

 kan medregnes ved opgørelse af arbejde under  

 præmieordningen.
 § 20. Et medlem, hvis ret til delefterløn  

 er ophørt inden den 1. juli 1999, og som har indgivet ansøgning  

 om efterløn inden 1 måned efter, at retten til  

 delefterløn er ophørt, kan uanset manglende dagpengeret  

 overgå til efterløn.
§ 21. Et medlem, der før 1. juli 1999 er  

 udtrådt af delefterlønsordningen, har ret til at indtræde  

 i efterlønsordningen, hvis de almindelige betingelser for  

 efterløn er opfyldt.
Dette gælder også, selv om medlemmet  

 én gang tidligere er udtrådt af efterlønsordningen  

 på grund af tilbagevenden til arbejdslivet, og efterfølgende har  

 benyttet sig af retten til at genindtræde i  

 efterlønsordningen.
 Stk. 2. Perioder med delefterløn afkorter ikke perioden  

 efter § 7, stk. 1, 1. pkt.
 Stk. 3. Et medlem, der ved genindtræden er fyldt 63  

 år, og som på dette tidspunkt har ret til dagpenge i mindst 2  

 år, får efterløn i hele efterlønsperioden med et  

 beløb, der svarer til medlemmets dagpenge beregnet efter lovens  

 § 51, stk. 1, jf. § 47 eller § 70.
Stk. 4. Ved genindtræden i efterlønsordningen  

 gælder §§ 10-15 også.
Ved opfyldelse af kravet i § 11,  

 stk. 1, kan delefterlønsperioder, hvor medlemmet har været  

 fuldtidsforsikret, medregnes.
 Stk. 5. Lovens § 75 c gælder også for et  

 medlem, der er (gen)indtrådt efter stk. 1.
 Ikrafttræden m.v.
 § 22. Der udsendes en vejledning til  

 bekendtgørelsen.
 § 23. Bekendtgørelsen træder i kraft  

 den 1. juli 1999.
 Stk. 2. Samtidig ophæves følgende:
 1)	Bekendtgørelse nr. 1161 af 21. december 1995 om overgang til,  

 udtræden af og genindtræden i efterlønsordningen, med  

 tilhørende vejledning.
 2)	Bekendtgørelse nr. 1186 af 22. december 1995 om  

 delefterløn, med tilhørende vejledning.
Direktoratet for Arbejdsløshedsforsikringen,  

 den 26. maj 1999 Lisbeth Lollike /Ulrich Burg Bilag 1 Uddrag af lov nr. 276 af 12. maj 1999 om ændring af  

 lov om arbejdsløshedsforsikring m.v., lov om seniorydelse og lov om en  

 aktiv arbejdsmarkedspolitik.
§ 5 Stk. 1. Et medlem, der modtager delefterløn, jf.  

 kapitel 11 d i den hidtil gældende lov, overgår ved lovens  

 ikrafttræden til efterløn efter reglerne i  

 arbejdsløshedsforsikringslovens §§ 75 a-g, som ændret ved  

 denne lov, samt reglerne i stk. 2-6.
 Stk. 2. Efterløn til medlemmer, der overgår til  

 efterløn efter stk. 1, udbetales efter  

 arbejdsløshedsforsikringslovens § 75 d og § 75 e, som  

 ændret ved denne lov, jf. dog stk. 3. Perioder med  

 delefterløn afkorter ikke perioden med ret til efterløn efter  

 § 75 d, stk. 3, 1. pkt., og § 75 e, stk. 2, 1. pkt.
Stk. 3. Et medlem, der ikke er fyldt 63 år ved  

 overgangen til efterløn efter stk. 1, kan vælge at modtage  

 efterløn med et fast beløb på 82 pct. af højeste  

 dagpenge efter §§ 47 og 70. Medlemmet har herefter ved det fyldte 63.  

 år ret til efterløn efter arbejdsløshedsforsikringslovens  

 § 75 d, stk. 1, og § 75 e, stk. 1, i resten af  

 efterlønsperioden, hvis medlemmet opfylder betingelserne i  

 arbejdsløshedsforsikringslovens § 75 d, stk. 4, og § 75  

 e, stk. 3, og medlemmet indtil da har arbejdet i mindst det omfang, som  

 ville have været en betingelse for ret til delefterløn efter den  

 hidtil gældende lovs kapitel 11 d.
Perioder med efterløn  

 forbruger ikke af ydelsesperioden efter  

 arbejdsløshedsforsikringslovens § 55, stk. 5.
 Stk. 4. Et medlem, der overgår til efterløn efter  

 stk. 1, og som driver selvstændig virksomhed efter den hidtil  

 gældende lovs kapitel 11 d, har ret til at videreføre den  

 selvstændige virksomhed på uændrede betingelser.
 Stk. 5. Staten yder uanset § 1, nr. 31, hver kasse  

 refusion af de udgifter, som kassen har afholdt efter den hidtil  

 gældende lovs kapitel 11 d.
 Stk. 6. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler for anvendelsen af  

 bestemmelserne i stk. 1-5.
