 Fra den 1. januar 1993 er hele EF-området at betragte som et stort Indre  

 Marked, hvor der ikke skal foretages grænsekontrol ved passage af gærnserne  

 mellem landene, men hvor handelen på det nationale marked og i Det Indre  

 Marked skal ligestilles.
 For fersk kød og for kødprodukter er der vedtaget nye direktiver, som vil  

 blive implementeret gennem bekendtgørelser snarest muligt.
 For fersk fjerkrækød er der vedtaget et nyt direktiv, som skal  

 implementeres senest 1. januar 1994. Der sker således ingen ændringer for  

 fersk fjerkrækød den 1. januar 1993.
 For hakket kød og tilberedt kød er der endnu ikke vedtaget nye EF-regler.  

 Det er planlagt, at der skal forhandles om nye regler i 1. halvår 1993.
 For kød af kaniner og opdrættet vildt er der vedtaget et direktiv, som  

 skulle implementeres 1. januar 1993. For kød af vildtlevende vildt er der  

 vedtaget et direktiv, som skal implementeres senest 1. januar 1994. Der er en  

 bekendtgørelse under udarbejdelse, som vil implementere disse direktiver  

 snarest muligt.
I det følgende vil enkelte af de nye regler, som gennemførelsen af Det  

 Indre Marked medfører, blive gennemgået.
De her nævnte ændringer vil være  

 gældende fra 1. januar 1993 i form af generelle dispensationer fra de  

 gældende bekendtgørelser.
Alle øvrige bestemmelser i de gældende  

 bekendtgørelser og skrivelser fra Veterinærdirektoratet forbliver i kraft  

 indtil videre.
 De pågældende ændringer vedrører kun produktion af og handel med varer på  

 EF-området.
Fersk kød Nye regler for forsegling ved forsendelse af fersk kød til andre  

 EF-lande.
 Der meddeles hermed generel dispensation fra punkt 68 i bilag 1 til  

 bekendtgørelse nr. 544 af 14. september 1988 om udførsel af fersk kød,  

 således at forsendelse af fersk kød til de øvrige EF-lande kan ske i  

 ikke-forseglet transportmiddel.
Dispensationen gælder dog ikke, såfremt 1. der er tale om fersk kød, der er indført fra  

 tredjelande, 2. forsendelsen indebærer transport gennem et  

 tredjeland, eller 3. der er tale om kød fra områder, der er underlagt  

 restriktioner af dyresundhedsmæssige årsager.
Der er i øjeblikket ingen  

 områder i Danmark, som er underlagt restriktioner af dyresundhedsmæssige  

 årsager i forhold til de øvrige EF-lande.
Dispensationen gælder også ved forsendelse af EF-kød til 800-virksomheder  

 og frysehuse i Danmark.
Virksomheder, som ønsker at opretholde  

 USA-autorisation, kan derimod fortsat kun modtage kød af dansk oprindelse fra  

 andre USA-godkendte virksomheder og kun under forsegling.
 Forsendelse af fersk kød skal iøvrigt ske i transportmidler, der er  

 forsynet med tætsluttende lukning.
 De særlige regler om anvendelse af ATP-godkendt transportmateriel, jf.  

 bekendtgørelse nr. 801 af 6. december 1991 om international transport af  

 letfordærvelige levnedsmidle, er stadig gældende og skal overholdes,  

 hvadenten transportmidlet forsegles eller ej.
 Eksport til tredjelande skal som hidtil ske i forseglet transportmiddel,  

 enten forseglet med aluminiumsplombe eller med nummeret forseglingsmateriale.
 Tillægsattestation ved forsendelse til et andet EF-land via et  

 tredjeland.
 Ved forsendelse af fersk kød til et andet EF-land via et tredjeland skal  

 det medfølgende veterinærcertifikat forsynes med følgende tillægsattestation,  

 som kan indføjes på forsiden over embedsdyrlægens underskrift:
 er bestemt til en medlemsstat efter transit gennem et tredjeland.
 Tillægsattestationen på de forskellige sprog fremgår af bilag 1 til denne  

 skrivelse.
 Maskinudbenet kød.
Der meddeles generel dispensation fra § 7, stk. 2, nr. 2, i bekendtgørelse  

 nr. 544 af 14. september 1988 om udførsel af fersk kød, for så vidt angår  

 maskinudbenet kød, således at maskinudbenet kød tillades afsendt til de  

 øvrige EF-lande.
Det er en forudsætning, at det maskinudbenede kød er  

 fremstillet i overensstemmelse med skrivelse af 6. juni 1991 om maskinudbenet  

 kød og at det maskinudbenede kød anvendes i varmebehandlede kødprodukter.  

 Indtil videre skal der i certifikater for maskinudbenet kød i forbindelse med  

 varebetegnelsen angives: »For further processing« eller eventuelt  

 tilsvarende formulering på modtagerlandets sprog.
 Kød fra dyr, hos hvilke der er konstateret ikke-generaliseret  

 tuberkulose.
 Der meddeles hermed generel dispensation fra § 7, stk. 2, nr. 6, i  

 bekendtgørelse nr. 544 af 14. september 1988 om udførsel af fersk kød, for så  

 vidt angår ikke-afficeret kød fra dyr, hos hvilke der er konstateret  

 ikke-generaliseret tuberkulose, således at sådant kød tillades afsendt til de  

 øvrige EF-lande.
 Der meddeles samtidig generel dispensation fra punkt 49, litra e, i bilag  

 1 til bekendtgørelse nr. 544 for så vidt angår dyr, hos hvilke der er  

 konstateret ikke-generaliseret tuberkulose, således at kød og organer fra  

 sådanne dyr kan forsynes med EØF-stempel.
 Blod og blodplasma.
Der meddeles generel dispensation fra § 7, stk. 2, nr. 11, i  

 bekendtgørelse nr. 544 af 14. september 1988 om udførsel af fersk kød,  

 således at blod og blodplasma tillades afsendt til de øvrige EF-lande.
Det er  

 en forudsætning, at blodet er behandlet i overensstemmelse med skrivelse af  

 4. oktober 1984 (K.K. 2158-1983) om udtagning og behandling af blod til  

 menneskeføde.
 Kød i stykker under 100 g.
 Der meddeles generel dispensation fra § 7, stk. 2, nr. 12, i  

 bekendtgørelse nr. 544 af 14. september 1988 om udførsel af fersk kød samt  

 fra reglerne om fersk kød i stykker under 100 g i bekendtgørelse nr. 369 af  

 12. maj 1992 om udførsel af hakket kød m.v. til de øvrige EF-lande, således  

 at fersk kød i stykker under 100 g tillades afsendt til de øvrige EF-lande  

 uden at de særlige regler i bekendtgørelse nr. 369 er opfyldt.
 Nummerering af etiketter med sundhedsmærke.
 I henhold til direktivet om fersk kød skal etiketter, som er beregnet til  

 at anbringe på emballager med opskåret kød og slagteaffald, være forsynet med  

 løbenummer.
 Kravet kan af modtagerlandets myndigheder forlanges opfyldt fra 1. januar  

 1993, hvorfor virksomhederne i egen interesse bør sætte sig i stand til at  

 efterleve det snarest muligt.
 Anvendelse af etiketter uden løbenummer sker på virksomhedens eget ansvar.
Kødprodukter Fra 1. januar 1993 eller snarest muligt herefter skal anvendes et nyt  

 certifikat ved forsendelse til de øvrige Ef-lande.
Det nye certifikat skal  

 rekvireres på sædvanlig måde af embedsdyrlægen ved henvendelse til  

 Veterinærdirektoratet.
Embedsdyrlægen skal straks efter modtagelsen af denne  

 skrivelse sørge for rekvisition af de nødvendige certifikater ved telefonisk  

 henvendelse til Veterinærdirektoratets afdeling for kødkontrol eller  

 skriftligt på fax nr. 31 35 85 44. Der må kun rekvireres et antal  

 certifikater svarende til det forventede forbrug i januar 1993. Rekvisition  

 af certifikater herudover skal foretages særskilt i løbet af januar 1993.
De nye certifikater er under trykning og vil blive fremsendt hurtigst  

 muligt.
Efter modtagelse af de nye certifikater må de tidligere anvendte  

 certifikater ikke længere anvendes, men skal makuleres.
 Der bliver udarbejdet følgende certifikater:
 Til Belgien kan anvendes EF 7 F 1993 eller EF 8 H 1993.
 Indtil det nye certifikat beregnet til Grækenland er modtaget, skal  

 certifikater ved forsendelse af kødprodukter til Grækenland forsynes med  

 følgende tillægsattestation, som kan indføjes på forsiden over  

 embedsdyrlægens underskrift:
er bestemt til Den Hellenske Republik Tillægsattestationen på græsk fremgår af bilag 2 til denne skrivelse.
Fersk fjerkrækød For fersk fjerkrækød sker der ingen ændringer 1. januar 1993.
Hakket kød og tilberedt kød Bekendtgørelse nr. 369 af 12. maj 1992 om udførsel af hakket kød m.v. til  

 de øvrige EF-lande vil forblive i kraft indtil videre.
Reglerne i bekendtgørelsen vil dog fra 1. januar 1993 ikke længere gælde  

 for kød i stykker på under 100 g, idet sådanne stykker fra 1. januar 1993 er  

 omfattet af ferskkød-direktivet.
En ændringsbekendtgørelse vil blive udsendt  

 snarest.
Kaniner, opdrættet vildt og vildtlevende vildt Der vil ikke ske ændringer, før den nye bekendtgørelse træder i kraft.
Generelt vedrørende certifikater Fra 1. juli 1993 skal der ikke længere medsendes certifikater ved  

 forsendelse af fersk kød og kødprodukter til de øvrige EF-lande.
I stedet  

 skal embedsdyrlægen påtegne et handelsdokument.
Der vil dog stadig være krav  

 om certifikat, såfremt forsendelsen indebærer transport gennem et tredjeland,  

 eller der er tale om kød fra områder, der er underlagt restriktioner som  

 følge af dyresundhedsmæssige forhold.
Der er i øjeblikket ingen områder i  

 Danamrk, der er underlagt særlige restriktioner af dyresundhedsmæssige  

 årsager, når der er tale om forsendelser til de øvrige EF-lande.
Transport  

 via tredjelande vil formentlig især blive aktuelt ved forsendelser til  

 Grækenland og Italien.
Som det fremgår af ovenstående er der nye certifikater for kødprodukter  

 under udarbejdelse.
For fersk kød vil der ikke blive udarbejdet nye  

 certifikater før til 1. juli 1993.
 Ovennævnte forhold skal tages i betragtning if orbindelse med embedslægens  

 rekvisition af certifikater til brug ved forsendelse til de øvrige EF-lande.
Tilbagekaldelser Følgende skrivelser tilbagekaldes med virkning fra 1. januar 1993:
 Skrivelse af 6. november 1990 (5 a 562-145-0/90) vedrørende svinepest ved  

 samhandel inden for Fællesskabet.
 Skrivelse af 15. januar 1988 (K.K. 3760-1987) om fersk kød og kødprodukter  

 til Grækenland.
 Skrivelse af 29. juni 1989 (K.K. 562-1888/89) om fersk kød og kødprodukter  

 til Grækenland.
 Skrivelse af 25. juni 1992 (5a 561-90-0/90) om eksport af kød i stykker  

 under 100 g til Holland.
 Skrivelse af 10. september 1986 (K.K. 4131-1985) om fersk kød og kødvarer  

 til Irland.
 Skrivelse af 9. marts 1983 (K.K. 724-1983) om anvendelse af betegnelsen  

 kalvekød i Italien.
 Skrivelse af 25. oktober 1990 (5 a 5020-1-0/90) om midtflækning af ungtyre  

 til Italien.
 Skrivelse af 13. marts 1987 (K.K. 590-1987) om kødvarer til Portugal.
 Skrivelse af 18. februar 1991 (5a 562-145-0/90) vedrørende eksport af  

 svinekød og -produkter til Spanien.
 P.V.V.
K.
Andreasen / Carl-Aage Morgen Tillægsattestation til ferskkød-certifikat på EF-sprogene:
Engelsk: is intended for a Member State after transit through a third  

 country Tysk: nach Durchfuhr durch ein Drittland fur einen Mitgliedstaat bestimmt  

 ist Fransk: sont distinees a un Etat membre apries transit par un pays tiers Hollandsk: bestemd is voor een Lid-Staat na doorvoer dooer een derde land Italiensk: sono destinati a uno Stato membro previo transito attraverso un  

 paese terzo Spansk: erstan destinadas a un Estado miembro despues de haber transitado  

 por un pais tercero Portugisisk: se destinam a um Estado-membro depois de transitarem por um  

 pais terceiro Græsk:
Bilag 2 Tillægsattestation til kødproduktcertifikat på græsk:
