Pressenævnet fandt ikke, at det udfra omtalen af klager i indslaget  

 kunne udledes, at han skulle have været involveret i hvidvaskning af  

 narkopenge i og med, at hans rolle som udlejer og medindehaver af et  

 ejendomsselskab blev nævnt.
Indklagede havde endvidere   efter det  

 oplyste   forsøgt at indhente klagers kommentarer til forbindelsen til  

 rockergruppen.
God presseskik ikke tilsidesat.
Kendelse fra Pressenævnet i sag nr.  

 38/2002 [En mand   K] har ved advokat  Kenneth  Pilemann klaget  

 til Pressenævnet over et indslag bragt på TV 2/Østjylland  

 den 14. februar 2002, idet han mener, at god presseskik er tilsidesat.
 I udsendelsens indledning hedder det:
Speak: "Rockerne i Randers går nye veje.  

 I dette hus ligger nu et ejendomsselskab kontrolleret af rockergruppen Hells  

 Angels." ----- Speak: "Hvidvaskning af narkopenge.
Politiet i  

 Randers mistænker nu rockergruppen Hells Angels for at vaske sorte  

 penge hvide.
Mistanken kommer efter, at et HA-medlem for nyligt har  

 åbnet et ejendomsselskab i byen.
Og at rockere har sat sig på  

 flere og flere ejendomme i byen den seneste tid.
Speak: I Randers er et nyt kapitel i rockernes  

 historie begyndt.
Handel med fast ejendom er ifølge politiet blevet en  

 del af Hells Angels´ måde at drive virksomhed på.
 Politiinspektør  John  Jakobsen: Vi har  

 igennem de sidst halvandet år set, at vores lokale rockere i  

 større og større udstrækning får rådighed  

 over flere og flere ejendomme her i byen.
Speak: Her på [vejnavn] ligger rockerborgen  

 Hells Angels´ samlingssted og ifølge politiet formentligt også  

 den uofficielle adresse for flere rockere. [Vejnavn + nr.], midt i et  

 villakvarter.
Her bor et fuldgyldigt medlem af Hells Angels, og en  

 såkaldt hang-around.
Her på [vejnavn + nr.] bor et fuldgyldigt  

 medlem af Hells Angels.
Ejendommen blev ransaget af Randers politi samtidig  

 med rockerborgen natten til den 18. januar i år.
Alle tre ejendomme er  

 købt i løbet af det sidste halvandet år, og af den samme  

 mand   [K], bilforhandler i Silkeborg.
Politiet finder det påfaldende,  

 at den samme person på så kort tid køber tre ejendomme,  

 der nu alle kontrolleres af Hells Angels.
 J.J.: Ved det, at man ejer flere  

 ejendomme og lejer ud til samme personkreds, tyder det selvfølgelig  

 på, at der er et tæt samarbejde mellem rockerne i Randers og Top  

 Ti Biler i Silkeborg.
 Speak: Kriminalpolitiet ved ikke, hvad Hells Angels  

 formål er med at kontrollere stadig flere ejendomme, men det  

 vækker politiets mistanke.
Vicekriminalinspektør  Jens  Nørvang  

  Madsen: Det kan jo være, at det bruges som dække for en  

 eller anden art af hvidvaskning.
Det kan være nogle udbytter, der lige  

 skal en tur igennem en legal virksomhed, inden de så skal ud på,  

 hvad skal man sige, det mere officielle marked.
 Speak: Vi forsøgte forgæves at  

 høre [K]s egen forklaring på hans forbindelse til Hells  

 Angels.
Telefon-interviewer: Du har jo flere ejendomme, som  

 er beboet af Hells Angels medlemmer.
Hvad er dine relationer til dem.
[K]: Ingenting af kommentarer.
Og så var det  

 det.
Speak: Meget tyder på, at [K]  

 planlægger at opkøbe flere ejendomme i Randers.
I dette hus i  

 Randers holder et nyt ejendomsselskab til   FLS Bolig ApS.
Stiftet for to  

 måneder siden af [K] og Hells Angels såkaldte krigsminister.  

 Ifølge kommunens ejendomsregistrering ejer selskabet endnu ikke  

 ejendomme i Randers, men formålet er ifølge selskabsrapporten  

 "boligudlejning og formidling samt dermed i øvrigt  

 beslægtet virksomhed". Yderligere tre ejendomme i Randers  

 kontrolleres nu af Hells Angels.
I [vejnavn + nr.] bor den såkaldte  

 præsident for Hells Angels.
I nummer [..] bor en anden person tæt  

 på inderkredsen i HA.
Hjørneejendommen her er kendt af politiet  

 for blandt andet bordelvirksomhed og hashsalg.
Ejeren af alle tre ejendomme  

 er en bilforhandler fra Aalborg.
Han har ikke været til at træffe  

 for en kommentar.
Når rockerne spreder deres besiddelser ud over  

 både midtby og villakvarterer skaber det utryghed for borgerne mener  

 politiet.
 J.J.: Det er jo fuldt ud lovligt at  

 bosætte sig, hvor man vil, men det er klart, at med den aura af vold og  

 trusler om vold, de medbringer, når de kommer med deres veste og den  

 måde de nu ser ud på, at det er dem, der skaber utryghed.
Speak: Politiet i Randers efterforsker selv  

 mistanken om hvidvaskning af penge.
Det er kun i sjældne  

 tilfælde, at Bagmandspolitiet går ind i sagerne.
Klageren har anført, at TV 2/Østjylland i  

 indslaget og den efterfølgende behandling af sagen klart har  

 overtrådt reglerne om god presseskik.
Det er særdeles  

 kritisabelt, at der i den berørte nyhedsudsendelse blev lavet en klar  

 sammenkædning mellem klager og hvidvaskning af narkopenge  

 hidrørende fra Hells Angels, uden at det på nogen måde  

 overhovedet er underbygget i udsendelsen eller har hold i virkeligheden  

 overhovedet.
Klager mistænkeliggøres derved.
De personer, der  

 på vegne af Randers Politi udtalte sig, har ikke på noget  

 tidspunkt udtalt sig om, at der var tale om, at klager hvidvaskede  

 narkopenge.
Denne sammenkædning er lavet af TV 2/Østjylland,  

 hvilket klart er i strid med de presseetiske regler.
TV 2/Østjylland  

 har dermed opfundet en historie om, at klager skulle hvidvaske narkopenge for  

 Hells Angels.
Klageren har i den forbindelse peget på, at  

 formuleringen "rockere har sat sig på flere og flere ejendomme i  

 byen" alene kan forstås således, at klager er medlem af  

 Hells Angels, idet ejendommene   som TV 2/Østjylland er bekendt   ejes  

 af klager.
Klager er ikke medlem af Hells Angels.
At der ikke  

 efterfølgende har været nogen reaktion fra Hells Angels, er  

 sagen uvedkommende.
Det er åbenlyst, at der mellem lejer og udlejer af  

 en ejendom er en "forbindelse". Ved anvendelsen af ordet  

 "nær" forfølger TV 2/Østjylland indslagets  

 bærende tema: Hvidvaskning af narkopenge samt klagers medvirken hertil.  

 At man med en enkeltperson opretter et selskab   der så vidt oplyst  

 ikke ejer fast ejendom   betyder ikke, at man har "nære"  

 forbindelser, og oplysningen er som sådan alene et forsøg  

 på yderligere mistænkeliggørelse.
I de lokale aviser har  

 indslaget efterladt det klare indtryk, at klager medvirkede til hvidvaskning  

 af narkopenge.
 Klageren har endvidere anført, at den  

 sammenklipning, TV 2/Østjylland har foretaget, tillige er i strid med  

 de presseetiske regler, da det ved gennemsyn af nyhedsudsendelsen  

 fremstår, som om Randers Politi mener, at [K] hvidvasker narkopenge for  

 Hells Angels og tillige fremstår som medlem af Hells Angels Randers.  

 Dette er selvfølgelig belastende for klager, da det danske politi  

 udtaler sig med en vis autoritet.
Klageren har i den forbindelse påpeget, at det skal  

 gøres klart, hvad der er faktiske oplysninger, og hvad der er  

 kommentarer.
Såfremt TV 2/Østjylland mener, at politiets  

 udtalelser ikke var møntet på klager, findes indslaget at  

 være uden denne skarpe opdeling, og sammenkædningen mellem klager  

 og politiets udtalelser findes derfor endvidere at være i strid med god  

 presseskik.
 Klageren har desuden anført, at klager alene har  

 modtaget telefonopringninger vedrørende indslaget og ikke forud  

 været præsenteret for politiets udtalelser.
 Klageren har endelig anført, at TV  

 2/Østjylland har overtrådt de presseetiske regler ved, at  

 indklagede har undladt at medtage speaken i den kopi af udsendelsen,  

 indklagede fremsendte til klagers advokat efter første henvendelse.  

 Speaken udelades på trods af, at det klart fremgik af den skrivelse,  

 der fulgte med anmodningen om en kopi af båndet, at speaken var af klar  

 interesse for klagers advokats vurdering af sagen.
TV 2/Østjylland har oplyst, at baggrunden for det  

 pågældende indslag var en episode omkring årsskiftet  

 2001/2002 i Tilst ved Århus, hvor politiet skød og dræbte  

 to biltyve, hvoraf den ene var medlem af Hells Angels.
Efterfølgende  

 forsøgte TV 2/Østjylland at kortlægge Hells Angels  

 aktiviteter i området.
TV 2/Østjylland har videre oplyst, at det er  

 veldokumenteret, at medlemmer af Hells Angels både internationalt,  

 nationalt og lokalt har tilknytning til handel med narkotika.
Det er  

 påvist i internationale politiredegørelser, i interviews med  

 ledende politifolk med narkokriminalitet som speciale, og det er konkret  

 påviseligt gennem de straffelovsovertrædelser, som  

 enkeltmedlemmer af Hells Angels har været involveret i.
Samme billede  

 er gældende i Østjylland.
I Randers er Hells Angels-medlemmer og  

 såkaldte "prospects" registreret for flere hundrede  

 straffelovsovertrædelser, bl.a. af narkotikalovgivningen.
Et  

 åbent spørgsmål har været, hvorledes penge, f.eks.  

 fra salg af narkotika, kommer i almindelig cirkulation.
Det er udgangspunktet  

 for det omhandlede indslag.
Indslaget omtaler, hvorledes midler i Hells  

 Angels-regi, der bl.a. hidrører fra handel med narkotika, bringes i  

 almindeligt omløb.
TV 2/Østjylland har i den forbindelse  

 anført, at klager ikke er part i en vurdering af forholdet mellem  

 såkaldt hvidvaskning af narkopenge og Hells Angels.
Klager er ikke  

 nævnt i den forbindelse.
Ingen andre, der er sat i forbindelse med den  

 såkaldte "hvidvaskning"   f.eks. medlemmer af Hells Angels  

 , har klaget eller reageret på indslaget i øvrigt.
TV 2/Østjylland har desuden anført, at  

 klager udelukkende er omtalt som følge af sin forbindelse med Hells  

 Angels via ejendomsbesiddelser, hvilket fremgår af kronologien i  

 indslaget.
I forbindelse med beskrivelsen af forløbet siger en  

 repræsentant for politiet, at det forhold, at man ejer flere ejendomme  

 og lejer ud til samme personkreds, tyder på, der er et tæt  

 samarbejde mellem klagers firma og rockerne.
Senere dokumenteres, at et nyt  

 ejendomsselskab er stiftet i fællesskab af klager og Hells Angels´  

 såkaldte krigsminister med det formål at "drive  

 boligudlejning og formidling". Det er efter indklagedes vurdering  

 på den baggrund påvist, at klager har en nær forbindelse  

 med Hells Angels.
TV 2/Østjylland har videre anført, at det  

 ikke i indslaget   eller i op- og nedslaget til indslaget   bliver sagt, at  

 klager skulle hvidvaske eller medvirke til hvidvaskning af narkopenge.  

 Hvidvaskning af narkopenge er alene omtalt i forbindelse med Hells Angels.  

 Klager er alene omtalt på grund af sin ejendomsforbindelse til Hells  

 Angels.
Dette forhold har til gengæld betydelig offentlig interesse.  

 Med en nær kontakt til en organisation som Hells Angels og dens mest  

 fremtrædende medlemmer, risikerer man at blive nævnt i den  

 forbindelse.
I dette tilfælde er anledningen tilmed oprettelsen af et  

 fælles ejendomsselskab og et intensivt lejer/udlejer forhold.
Det er en  

 nødvendig opgave i nyhedsformidlingen at kaste lys over forhold af  

 denne karakter.
Sagen har da også efterfølgende vakt stor  

 regional debat.
TV 2/Østjylland har desuden anført, at  

 klageren ikke er part i forhold til sammenklipningen af politiets udtalelser.  

 Det faktiske indhold i det pågældende afsnit i udsendelsen  

 handler alene om overordnede betragtninger fra politiets side  

 vedrørende det at kontrollere ejendomme og beskæftige sig med  

 ejendomshandel.
Indklagede erkender, at udtalelserne fra politiet er  

 generelle og ikke omhandler konkrete mistanker fra specifik efterforskning.  

 Der er intet nyt eller overraskende i politiets betragtninger.
Der er ikke  

 tale om krydsklipning.
TV 2/Østjylland har i øvrigt oplyst, at  

 tv-stationens journalister gentagne gange har været i kontakt med  

 klager for at få ham til at uddybe de omtalte forhold.
Alle  

 henvendelser både før og efter indslaget har været  

 forgæves.
Han har således fået forelagt de oplysninger om  

 udlejningsforhold, der præsenteres i indslaget, men har ikke  

 ønsket at kommentere dem.
Han blevet spurgt om kontakten til Hells  

 Angels, men har afvist at kommentere denne.
Den omstændighed, at klager  

 ikke ønsker at kommenterer oplysningerne, betyder dog ikke, at TV  

 2/Østjylland vil undlade at omtale sagen.
 TV 2/Østjylland har endelig anført, at kopi  

 af det såkaldte "sladrebånd", hvoraf op-og nedlæg  

 til indslaget fremgår, normalt ikke sendes ud af huset   og slet ikke,  

 når studiedelen ikke udtrykkeligt er efterspurgt.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Ulrik  

 Holmstrup og Kirsten Dyregaard.
 Pressenævnet udtaler:
 Pressenævnet bemærker indledningsvis, at det  

 falder uden for nævnets kompetence at tage stilling til efter hvilke  

 retningslinier, indklagede har valgt at udlevere videobånd.
Indslaget indledes med en speak, hvoraf det fremgår,  

 at politiet mistænker rockergruppen Hells Angels for hvidvaskning af  

 narkopenge.
I indslaget omtales herefter klagers forbindelse til Hells  

 Angels, idet Hells Angels har en række lejemål i Randers, som  

 ejes af klager, og idet klager har oprettet et ejendomsselskab sammen med  

 Hells Angels´ såkaldte krigsminister.
I indslaget bringes politiets  

 opfattelse af, at denne forbindelse kunne tyde på, at der er et  

 tæt samarbejde mellem klager og Hells Angels, ligesom politiet udtaler,  

 at det kan være, at kontrollen over ejendommene skal bruges til en  

 eller anden form for hvidvaskning.
Nævnet finder, at det ikke af omtalen af klager i  

 indslaget kan udledes, at han skulle være involveret i hvidvaskning af  

 narkopenge i og med, at hans rolle som udlejer og medindehaver af et  

 ejendomsselskab nævnes.
Nævnet bemærker i den forbindelse,  

 at indklagede efter det oplyste har forsøgt at indhente klagers  

 kommentarer til forbindelsen til Hells Angels.
 Nævnet finder ej heller grundlag for at kritisere  

 anvendelsen af de indhentede udtalelser fra Randers Politi.
 Indklagede har heller ikke i øvrigt handlet i strid  

 med god presseskik.
 Afsagt den 19. juni 2002.
