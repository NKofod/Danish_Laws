 I statsskattedirektoratets cirkulære af 21. november 1980 om 17. alm.  

 vurdering er der i punkt 6, e, givet vejledning om ansættelsen af grundværdi  

 for landbrugsejendomme.
Ligningsrådet har på grundlag af de ved forvurderingen indhøstede  

 erfaringer og prisudviklinger i 2. halvår 1980 fundet det nødvendigt at ændre  

 den givne vejledning.
Det nævnte punkt 6, e, ændres herefter til:
 I tabellens kolonne I er anført de gennemsnitlige grundværdier eksklusive  

 de boligmerværdier, der er knyttet til landbrugsejendommenes beboelsesmoment  

 på grund af beliggenhed i nærheden af større byområder eller naturskønne  

 områder, medens disse merværdier er medregnet i de i kolonne II anførte ha  

 priser.
 I kolonne III er til sammenligning anført de til kolonne II svarende  

 grundværdier pr. ha ved 16. alm. vurdering.
 For landbrugsejendomme med et areal på 40 ha og derunder ansættes  

 grundværdien på grundlag af ha priser, hvori boligmerværdien indgår (jfr.  

 kolonne II).
 For landbrugsejendomme med arealer på over 40 ha skal boligmerværdien  

 indgå i ha prisen for 40 ha af ejendommens areal, medens arealerne herudover  

 skal ansættes på grundlag af ha priser, der er eksklusive boligmerværdi jfr.  

 kolonne I.
 Eksempel:
 Grundværdien for en nordsjællandsk landbrugsejendom på 70 ha med middelgod  

 beliggenhed og bonitet beregnes herefter således:
 svarende til en gennemsnitlig ha pris på 21.700 kr.
 Ejendommens grundværdi ansættes herefter således:
 70 ha a 21.700 kr. = 1.519.000 kr.
 For hedearealer af middelgod og god beskaffenhed uden særlig  

 herlighedsværdi eller jagtværdi skønnes der at kunne regnes med en ansættelse  

 på 3.000 - 4.000 kr. pr. ha, således at der alt efter arealets beskaffenhed  

 og beliggenhed kan blive tale om en højere eller lavere ansættelse.
 For hedearealer og andre arealer, hvis værdi i handel og vandel  

 fortrinsvis er bestemt af arealernes anvendelsesmuligheder til andre formål  

 end landbrugsmæssige, f. eks. til jagt eller andre rekreative formål, skal  

 grundværdien ansættes i overensstemmelse med handelsværdien, jfr.  

 vurderingslovens § 14, stk. 4, og § 16.
Statsskattedirektoratet, den 3. juni  

 1981 HANS WESTERBERG / E.
Stæhr-Larsen (* 1) Københavns, Frederiksborg og Roskilde amter.
