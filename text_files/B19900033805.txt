I henhold til § 5 i lov nr. 310 af 4. juni 1986 om tandpleje m.v., som ændret ved lov nr. 858 af 20. december 1989, fastsættes:
Børne- og ungdomstandpleje § 1.  Den vederlagsfri forebyggende og behandlende  

 tandpleje omfatter alle børn og unge under 18 år, der er tilmeldt  

 folkeregistret i kommunen.
Stk. 2.  Børn og unge under 18 år, der har ophold på  

 døgninstitutioner omfattet af § 96 i lov om social bistand, er omfattet af  

 tandplejeordningen i den kommune, hvor institutionen er beliggende, medmindre  

 institutionen har indrettet klinik.
Behandles samtlige institutionens børn og  

 unge i den kommunale tandpleje, betaler institutionen kommunen et beløb for  

 hver af disse svarende til kommunens gennemsnitlige udgift for børn og unge i  

 den kommunale tandplejeordning.
Såfremt kun enkelte af institutionens børn og  

 unge tilmeldes den kommunale tandpleje, betaler institutionen udgiften til  

 tandpleje efter regning.
 Stk. 3.  I tilfælde, hvor det må anses for  

 hensigtsmæssigt, at der tilbydes børn og unge under 18 år forebyggende og  

 behandlende tandpleje uden for bopælskommunen (folkeregisterkommunen), kan en  

 anden kommune yde den af loven omfattede tandpleje samt efter aftale med  

 bopælskommunen afkræve denne refusion for de hermed forbundne udgifter.
 Stk. 4.  Indgås der aftale mellem 2 kommuner i henhold  

 til stk. 3, kan der ikke rejses krav om at modtage den af aftalen omfattede  

 vederlagsfri forebyggende og behandlende tandpleje i bopælskommunen, jf. dog  

 § 2, stk. 3.
 § 2.  Kommunalbestyrelsen kan tilbyde børne- og  

 ungdomstandpleje på offentlige klinikker eller hos praktiserende tandlæger,  

 med hvilke kommunalbestyrelsen indgår aftale.
 Stk. 2.  Kommunalbestyrelsen kan beslutte at  

 tilrettelægge sin børne- og ungdomstandpleje således, at kommunen både  

 anvender offentlige klinikker og praktiserende tandlæger.
Stk. 3.  Unge på 16 og 17 år kan vælge at modtage det  

 kommunale tandplejetilbud hos praktiserende tandlæge, selv om kommunen har  

 besluttet at tilrettelægge ungdomstandplejen på offentlige klinikker.  

 Udgifterne til de unges tandpleje hos praktiserende tandlæge afholdes af  

 kommunen.
Tandregulering samt andre særligt kostbare behandlingsydelser kan  

 dog ikke påbegyndes i privat praksis, medmindre kommunen har godkendt  

 iværksættelsen samt det af tandlægen afgivne behandlingstilbud.
 Stk. 4.  Uanset at kommunalbestyrelsen har besluttet at  

 tilrettelægge tandplejen for unge på 16 og 17 år hos praktiserende tandlæger,  

 kan disse unge i stedet vælge at modtage det kommunale tandplejetilbud på  

 offentlig klinik, såfremt kommunen har oprettet en sådan.
Stk. 5.  Den kommunale tandpleje har pligt til at  

 færdiggøre påbegyndte behandlinger.
I tilfælde af flytning mellem kommuner  

 påhviler det den nye bopælskommune at færdiggøre påbegyndte behandlinger.
 Stk. 6.  I de tilfælde, hvor unge på 16 og 17 år vælger  

 at skifte fra kommunal klinik til praktiserende tandlæge, jf. stk. 3, kan  

 kommunalbestyrelsen beslutte, at færdiggørelsen af påbegyndte behandlinger  

 skal ske ved den kommunale klinik.
 Stk. 7.  Kommunalbestyrelsen har pligt til at oplyse  

 alle 16 årige og deres forældre om, hvorledes kommunen har tilrettelagt sin  

 ungdomstandpleje, samt om de valgmuligheder der foreligger for de 16 og 17  

 årige, jf. stk. 3-6.
 § 3.  Den kommunale børne- og ungdomstandpleje skal  

 omfatte:
 Stk. 2.  Særlige behandlingsopgaver kan efter nærmere af  

 sundhedsministeren fastsatte regler være undtaget fra den kommunale  

 tandplejeforpligtigelse.
 Stk. 3.  Reglerne for omfanget af og kravene til børne-  

 og ungdomstandplejen er de samme, hvad enten tandpleje ydes på offentlig  

 klinik eller hos praktiserende tandlæge.
§ 4.  Deltagelse i den kommunale tandpleje er  

 frivillig.
Udmeldelse skal foretages skriftligt af forældremyndighedens  

 indehaver til lederen af børne- og ungdomstandplejen.
 Stk. 2.  Udmeldelse kan kun ske for det samlede  

 tandplejetilbud.
Omsorgstandpleje § 5.  Kommunalbestyrelsen kan tilbyde forebyggende og  

 behandlende tandpleje til personer, der er tilmeldt folkeregistret i  

 kommunen, og som på grund af nedsat førlighed eller vidtgående fysisk eller  

 psykisk handicap kun vanskeligt kan udnytte de almindelige tandplejetilbud.
 Stk. 2.  Personer, der har ophold på døgninstitutioner  

 omfattet af § 112 i lov om social bistand, er ikke umiddelbart omfattet af  

 kommunens tandplejetilbud, såfremt kommunalbestyrelsen beslutter sig til at  

 tilbyde tandpleje til hele den i stk. 1 omhandlede personkreds.
 Stk. 3.  Kommunalbestyrelsen kan dog beslutte efter  

 aftale med amtsrådet også at tilbyde tandpleje til personer, der har ophold  

 på døgninstitutioner, som er omfattet af § 112 i lov om social bistand, og  

 som ikke har indrettet tandklinik.
 § 6.  Kommunalbestyrelsen kan tilbyde omsorgstandpleje  

 på offentlige klinikker eller hos praktiserende tandlæger, evt. i samarbejde  

 med kliniske tandteknikere.
 Stk. 2.  Kommunalbestyrelsen kan beslutte at  

 tilrettelægge sin omsorgstandpleje således, at kommunen både anvender  

 offentlige klinikker, praktiserende tandlæger og kliniske tandteknikere.
 Stk. 3.  Personer, der ikke ønsker at modtage kommunens  

 tilbud om omsorgstandpleje, jf. stk. 1, bevarer retten til tilskud til  

 tandpleje efter reglerne i lov om offentlig sygesikring.
 § 7.  Personer, der får tilbudt tandpleje på kommunal  

 klinik, kan vælge i stedet at modtage tandplejetilbuddet hos praktiserende  

 tandlæge/klinisk tandtekniker.
Stk. 2.  Udgiften til tandplejen hos praktiserende  

 tandlæge/klinisk tandtekniker afholdes af kommunen.
Kommunalbestyrelsen kan  

 beslutte, at påbegyndelse af særligt kostbare behandlinger først kan ske, når  

 kommunen har godkendt iværksættelsen samt det af tandlægen/den kliniske  

 tandtekniker afgivne behandlingstilbud.
Stk. 3.  Kommunalbestyrelsen kan beslutte, at personer,  

 der modtager et kommunalt tandplejetilbud, skal betale en del af udgiften til  

 tandpleje.
For forebyggende og behandlende tandpleje, der er omfattet af  

 overenskomsten mellem Sygesikringens Forhandlingsudvalg og Dansk  

 Tandlægeforening, og som der ydes tilskud til i medfør af § 8 i lov om  

 offentlig sygesikring, kan kommunalbestyrelsen maximalt afkræve en  

 betalingstakst svarende til patientens egenbetaling i sygesikringstandplejen.
 Stk. 4.  Kommunalbestyrelsen har pligt til at oplyse de  

 personer, der får tilbudt omsorgstandpleje i henhold til § 5, om de  

 valgmuligheder, de har efter stk. 1, samt om vilkårene herfor, jf. stk. 2 og  

 3.
 § 8.  Beslutter kommunalbestyrelsen at tilbyde  

 omsorgstandpleje, skal der udarbejdes en plan, der fastlægger den  

 personkreds, der er berettiget til omsorgstandpleje i henhold til § 5, samt  

 de vilkår omsorgstandplejen tilbydes på.
 Stk. 2.  Den i stk. 1 nævnte plan for den kommunale  

 omsorgstandpleje skal indeholde regler om betalingsvilkårene.
 Stk. 3.  Har kommunalbestyrelsen i henhold til § 7, stk.  

 2, fastsat, at iværksættelse af særligt kostbare behandlinger forudsætter  

 kommunens godkendelse, skal den i stk. 1 nævnte plan for den kommunale  

 omsorgstandpleje indeholde regler om, hvilke ydelser der omfattes af kravet  

 om kommunens forhåndsgodkendelse.
 Stk. 4.  Kommunalbestyrelsen kan beslutte at iværksætte  

 en trinvis udbygning af omsorgstandplejen for så vidt angår personkredsen.  

 Den påtænkte udbygningstakt, vilkårene herfor m.v. skal så vidt muligt fremgå  

 af den i stk. 1 nævnte plan for den kommunale omsorgstandpleje.
Stk. 5.  Kommunalbestyrelsen orienterer amtsrådet om  

 planen vedrørende omsorgstandpleje.
Endvidere orienteres amtsrådet om, hvilke  

 personer der modtager tilbudet.
 § 9.  Omsorgstandplejen skal omfatte:
Stk. 2.  Kommunalbestyrelsen har pligt til at færdiggøre  

 påbegyndte behandlinger.
I tilfælde af flytninger mellem kommuner påhviler  

 ansvaret for færdiggørelsen den kommune, der har påbegyndt behandlingen.
 Administration, koordination, ikrafttræden  

 m.v.
 § 10.  Kommunalbestyrelsen ansætter leder, tandlæger  

 og hjælpepersonale ved den kommunale tandplejeklinik.
Stk. 2.  Kommunalbestyrelsen kan anmode  

 Sundhedsstyrelsen om at afgive udtalelse om, hvilke ansøgere til en stilling  

 som leder af den kommunale tandpleje der fagligt er kvalificeret til  

 stillingen.
Sundhedsstyrelsen fastsætter nærmere regler for, hvorledes  

 udtalelsen i givet fald afgives.
 Stk. 3.  I kommuner uden kommunale klinikker kan  

 ansættes en tandlæge til at bistå kommunalbestyrelsen på tandplejeområdet.  

 Ved ansættelse af tandlægeligt hjælpepersonale skal der udpeges en tandlæge  

 til at føre tilsyn med dette personales arbejde.
 Stk. 4.  I amtskommuner kan ansættes en tandlæge til at  

 bistå amtsrådet på tandplejeområdet.
 § 11.  Amtsrådet og kommunalbestyrelserne skal sikre  

 en koordination af den offentlige tandpleje og tandplejen i privat praksis.
 Stk. 2.  Ved koordinationen skal bl.a. sikres, at der  

 etableres effektive overførselsprocedurer mellem børne- og ungdomstandplejen  

 og voksentandplejen.
 Stk. 3.  Nærmere regler herom fastsættes af  

 Sundhedsstyrelsen efter forudgående drøftelse med Kommunernes Landsforening,  

 Amtsrådsforeningen i Danmark, Københavns og Frederiksberg kommuner,  

 Sygesikringens Forhandlingsudvalg og de pågældende faglige organisationer.
 § 12.  Sundhedsstyrelsen fastsætter nærmere  

 retningslinjer for omfanget af og kravene til den kommunale tandpleje.
 § 13.  Sundhedsstyrelsen fastsætter regler om  

 kommunernes indberetning om sundhedsforhold og ressourceforbrug på børne- og  

 ungdomstandplejeområdet.
 Stk. 2.  Sundhedsstyrelsen kan fastsætte regler om  

 kommunernes indberetning på omsorgstandplejeområdet.
 § 14.  Denne bekendtgørelses regler for de enkelte  

 kommuner finder tilsvarende anvendelse på kommunale tandplejeordninger, der  

 omfatter flere kommuner.
 § 15.  Bekendtgørelsen træder i kraft den 1. juni  

 1990. Samtidig ophæves bekendtgørelse nr. 858 af 10. december 1986 om  

 børnetandpleje.
Sundhedsministeriet, den 21. maj 1990 Ester Larsen / Ulla Kallestrup Bilag Regler for ortodontivisitation og ortodontiindikationer (Reglerne i dette bilag er fastsat i henhold til bekendtgørelsens § 3,  

 stk. 1, nr. 4) Ortodontiområdet Tandstillingsfejl dækker et stort spektrum, lige fra f.eks. tænder der  

 ikke er anlagt, eller der bryder forkert frem, over fejlstillinger i den  

 enkelte kæbe, til forkert sammenbid af kæberne som følge af en ugunstig  

 vækstform.
 Målet for den kommunale tandplejes ortodontiske service er at forebygge og  

 behandle de tandstillingsfejl, der indebærer forudsigelige eller  

 eksisterende risici for fysiske skader og/eller psykosociale  

 belastninger.
Forebyggelsen består primært i tidlig indgriben (interceptiv behandling)  

 overfor en udvikling, der vil medføre alvorlige tandstillingsfejl senere.  

 Dette kan ofte gøres med relativt enkle midler.
Herudover kan den  

 ortodontiske service have et forebyggende aspekt derved, at den træder i  

 stedet for dyrere og biologisk mindre hensigtsmæssige behandlinger.
Som  

 eksempel kan nævnes manglende tænder, hvor sammenføring af de resterende  

 tænder eller transplantation af ikke-færdigdannede tænder fra et sted i kæben  

 til et andet kan være et alternativ til bekostelige brorekonstruktioner.
Ortodontisk visitation Den ortodontiske visitation har til formål at diagnosticere  

 tandstillingsfejl, der indebærer ovennævnte risici, at oplyse barnet og dets  

 forældre herom, og at tage stilling til, om der foreligger indikation for  

 behandling.
 Da tandstillingsfejl kan udvikle sig, indtil barnets vækst og fysiske  

 modning er afsluttet, er ortodontisk undersøgelse og behandling en integreret  

 del af den kommunale tandpleje gennem barnets hele opvækstperiode.
Ortodontisk undersøgelse indgår derfor som en del af den kommunale  

 tandplejes regelmæssige, generelle undersøgelser.
Formålet hermed er at sikre  

 en rettidig udvælgelse af børn, der bør behandles tidligt, dvs. før  

 nedennævnte systematiske screening.
Dette sikres ved et snævert samarbejde  

 mellem den tandlæge, der er ansvarlig for barnets generelle tandpleje, og den  

 kommunale tandplejes specialtandlæge.
De regelmæssige undersøgelser bør suppleres med en systematisk  

 screening/visitation foretaget af specialtandlæge i ortodonti sammen med  

 barnets sædvanlige tandlæge.
Formålet hermed er en så vidt muligt ensartet og  

 rettidig udvælgelse af de børn, der har indikation for behandling af  

 betydelige afvigelser i kæbernes sammenbid eller tandbuernes pladsforhold.
Det gælder generelt, når der er diagnosticeret tandstillingsfejl med de  

 nævnte risici (tandlægefaglig behandlingsindikation), at der må foretages en  

 afvejning i forhold til det udtrykte behandlingsønske (behandlingsbehov) hos  

 barnet og dettes forældre.
Ligeledes må der tages hensyn til det individuelle  

 barns fysiske og psykiske resistens.
Det kan forventes, at nogle børn selv med udpræget ortodontisk  

 behandlingsindikation ikke ønsker behandling.
Her må dog tages i betragtning,  

 at barnets vurdering kan være påvirket af, at tandstillingsfejlen på  

 visitationstidspunktet ikke er særligt generende eller påfaldende, men at den  

 af visitator vurderes til at ville udvikle sig i en sådan grad, at den senere  

 vil forvolde skader.
Endvidere må man være opmærksom på, at visse  

 tandstillingsfejl skal behandles tidligt, for at et tilfredsstillende  

 resultat kan opnås, og at det derfor ikke vil være muligt at udsætte  

 behandlingen.
Det kan omvendt forventes, at nogle børn med mindre alvorlige  

 tandstillingsfejl udtrykker et meget stærkt ønske om behandling.
Disse  

 forhold vil variere i de forskellige egne af landet.
Inden den kommunale tandplejes ophør bør ekstreme vækstbetingede  

 kæbedeformiteter med så alvorlige afvigelser i kæbevæksten (f.eks. ekstremt  

 saksbid, underbid eller åbent bid), at såvel ortodontiske som kirurgiske  

 indgreb er nødvendige, være diagnosticerede og fornødne henvisninger være  

 foretaget.
Det tilføjes, at behandlingsindikation indiskutabelt er til stede  

 i tilfælde af alvorlige ansigtsmisdannelser (f.eks. læbe-ganespalte) og  

 medfødte eller erhvervede kraniofaciale misdannelser (f.eks. visse  

 syndromer).
Risici I det følgende gives en summarisk oversigt over indikationerne for  

 ortodontisk indgriben inddelt i fire kategorier efter de risici, som kan  

 sættes i relation til tandstillingsfejl.
Under hver kategori er disse risici  

 anført på baggrund af den viden, der i dag foreligger, og de relevante  

 tandstillingsfejl er beskrevet.
I.
Risiko for skader på tænder og omgivende væv II.
Risiko for funktionsforstyrrelser III.
Risiko for psykosociale belastninger Risiko for psykosocial belastning indbærer i denne sammenhæng, at  

 personens udseende afviger i en sådan grad, at det må anses for  

 invaliderende.
Der er bred enighed om, at ansigtsdeformiteter som f.eks.  

 læbespalte er invaliderende, og disse bliver derfor altid behandlet her i  

 landet.
Imidlertid opfattes også visse tandstillingsfejl af befolkningen som  

 så grelle, at de tangerer begrebet invaliderende.
Der er her tale om  

 variationer, der ligger så langt ud over den normale variation, at det  

 medfører konstant drilleri, mobning og mindreværdskomplekser blandt  

 børn og lav selvværdsfølelse blandt voksne i forbindelse med daglig  

 social kontakt (f.eks. ved jobsøgning). Der er dokumentation for, at  

ekstremt overbid og udpræget trangstilling, især af fortænder og  

 hjørnetænder i overkæben, og endvidere underbid samt udpræget  

 spredtstilling af overkæbens fortænder, f.eks. i tilfælde af manglende  

 anlæg af blivende fortænder kan medføre psykosociale belastninger af den  

 nævnte karakter.
IV.
Risiko for senskader Ortodontiske indikationer I det følgende er anført en liste over tandstillingsfejl, der så godt som  

 altid i sig selv er behandlingskrævende (i parentes er henvist til de  

 pågældende tandstillingsfejls risiko):
- ikke-frembrudte, fejllejrede tænder, hvor ekstraktion alene ikke er  

 indiceret (I,5); - ekstremt overbid, hvor fortænderne ikke beskyttes af læberne (I,3; III;  

 IV,1); - udpræget trangstilling, især af overkæbens fortænder og hjørnetænder  

 (I,2; III); - dybt bid med påbidning af tandkød eller bagudrettede overkæbefortænder i  

 forbindelse med ugunstig kæbevækst (I,2; I,4; II,1; IV,2); - underbid eller invertering med tvangsføring eller bidlåsning (I,2; II,1;  

 II,2; III); - visse manglende tandanlæg (III), behandling kan være alternativ til  

 anden nødvendig/bekostelig behandling; - omfattende krydsbid og saksbid forårsaget af tvangsføring eller  

 bidlåsning (II,1; II,2; IV,3); - åbent bid, der ikke skyldes ekstrem vækst (II,2); - kombinationer af tandstillingsfejl, der hver især er mindre alvorlig,  

 men hvis alvorlighedsgrad i kombinationen svarer til ovenstående  

 (I/II/III/IV).
 Inden for listen kan prioritering ud fra faglige kriterier af de enkelte  

 tandstillingsfejl ikke foretages, fordi der ikke findes målemetoder, der  

 eksempelvis kan afgøre, hvorvidt det er alvorligere at mangle en fortand i  

 overkæben med de heraf følgende psykosociale belastninger end at bide sig i  

 ganen med de fysiske skader, som det medfører.
