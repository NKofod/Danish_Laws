 Ved noteveksling af 5. og 20. juni 1984 i Ottawa er der mellem Danmark og  

 Canada truffet aftale om udstedelse af arbejdstilladelser til pårørende til  

 ansatte i det ene lands statsadministration, der er udsendt til officiel  

 tjeneste i det andet land som medlemmer af en diplomatisk repræsentation, en  

 konsulær repræsentation eller en mission ved en international organisation.
 Notevekslingen har følgende ordlyd:
oversættelse KONGELIG DANSK AMBASSADE J.nr. 3.Dan. 14 Nr. 22 Danmarks ambassade bevidner det canadiske udenrigsministerium sin  

 højagtelse og har den ære at foreslå, at følgende aftale vedrørende  

 beskæftigelse af pårørende indgås mellem Danmarks regering og Canadas  

 regering.
De to regeringer er enige om på gensidighedsbasis at give pårørende til  

 ansatte i det ene lands statsadministration, der er udsendt til officiel  

 tjeneste i det andet land som medlemmer af en diplomatisk repræsentation, en  

 konsulær repræsentation eller en mission ved en international organisation,  

 tilladelse til at tage beskæftigelse i modtagerstaten.
Der vil ikke være  

 nogen begrænsning med hensyn til den type beskæftigelse de pågældende vil  

 kunne påtage sig.
Indenfor erhverv, hvor særlige kvalifikationer er  

 nødvendige, er det dog en forudsætning, at de pårørende opfylder disse  

 kvalifikationer.
Tilladelse til at tage beskæftigelse kan desuden nægtes i  

 tilfælde, hvor kun modtagerstatens statsborgere af sikkerhedsmæssige grunde  

 kan ansættes.
 I denne aftale betyder »ansatte« diplomatisk og konsulært  

 personale, andet statsansat personale, der er tilknyttet diplomatiske og  

 konsulære repræsentationer, administrativt og teknisk personale samt  

 hjælpepersonale. »Pårørende« betyder a) ægtefæller, b) ugifte  

 hjemmeboende børn under 21 eller under 25, såfremt de pågældende er  

 fuldtidsstuderende på en højere læreanstalt og c) ugifte børn, der er fysisk  

 eller psykisk handicappede.
Forinden en pårørende kan påtage sig beskæftigelse i modtagerstaten, skal  

 udsenderstatens ambassade fremsende en officiel anmodning til  

 udenrigsministeriets protokol.
Når det er konstateret, at den pågældende  

 falder ind under de i denne aftale anførte kategorier, vil protokollen, efter  

 at have fulgt de på stedet gældende procedurer, omgående og officielt meddele  

 ambassaden, at den pågældende har tilladelse til at påtage sig beskæftigelse  

 efter de i modtagerstaten gældende regler.
 For så vidt angår personer, der opnår beskæftigelse i henhold til denne  

 aftale, og som i henhold til Wienerkonventionen om diplomatiske forbindelser  

 eller enhver anden relevant international aftale nyder immunitet i sager  

 henhørende under modtagerstatens borgerlige retspleje eller dens  

 administrative myndighedsområde, giver den pågældende udsenderstat herved  

 uigenkaldeligt afkald på denne immunitet i sager, der måtte opstå i  

 forbindelse med sådan beskæftigelse.
 Såfremt en pårørende, der i henhold til Wienerkonventionen om diplomatiske  

 forbindelser nyder immunitet i sager henhørende under modtagerstatens  

 strafferetspleje, anklages for en kriminel lovovertrædelse begået i  

 forbindelse med den pågældendes beskæftigelse, vil udsenderstaten alvorligt  

 overveje en anmodning fra modtagerstaten om at give afkald på en sådan  

 immunitet.
 Pårørende, der opnår beskæftigelse i henhold til denne aftale, vil blive  

 påbudt at betale indkomstskat og socialforsikringsbidrag til modtagerstaten  

 af ethvert vederlag, de modtager i forbindelse med sådan beskæftigelse.
 Såfremt Canadas regering kan tiltræde ovennævnte forslag, har ambassaden  

 den ære at foreslå, at denne note og udenrigsministeriets bekræftende svar  

 udgør en aftale mellem vore to regeringer i denne sag, samt at denne aftale  

 træder i kraft på datoen for udenrigsministeriets svar og forbliver i kraft  

 indtil 90 dage efter den dato, på hvilken den ene regering skriftligt over  

 for den anden regering opsiger den.
 Danmarks ambassade benytter denne lejlighed til på ny at forsikre  

 udenrigsministeriet om sin mest udmærkede højagtelse.
Ottawa, den 5. juni 1984 Kongelig dansk ambassade Ottawa Udenrigsministeriet Ottawa Udenrigsministeriet Canada ADA 0344 Udenrigsministeriet bevidner Danmarks ambassade sin højagtelse og har den  

 ære at henvise til ambassadens note nr. 22 af 5. juni 1984, i hvilken  

 ambassaden fremsætter forslag om indgåelse af en aftale mellem Danmarks  

 regering og Canadas regering vedrørende beskæftigelse af pårørende.
 Udenrigsministeriet har den glæde at meddele Danmarks ambassade, at  

 Canadas regering kan tiltræde det i dens note indeholdte forslag, samt at  

 ambassadens note og dette svar udgør en aftale mellem vore to regeringer i  

 denne sag og træder i kraft på datoen for denne note.
 Udenrigsministeriet benytter denne lejlighed til på ny at forsikre  

 Danmarks ambassade om sin mest udmærkede højagtelse.
