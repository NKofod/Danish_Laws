(Til rektorerne for børnehave- og  

 fritidspædagogseminarierne) Ifølge § 7 i lov af 29. marts 1979 om forlængelse af kollektive  

 overenskomster og aftaler m.v. skulle der for tjenestemænd og andre grupper  

 af lønmodtagere, der i henhold til lov om ferie, § 2, stk. 1, nr. 1 og 2,  

 ikke er omfattet af ferieloven, foretages ændringer af de gældende regler og  

 aftaler svarende til de pr. 1. september 1979 gennemførte ændringer  

 vedrørende ferieforlængelse i lov om ferie.
I henhold hertil er der mellem finansministeriet og Lærernes  

 Centralorganisation den 27. april 1981 indgået aftale om ændring af aftale om  

 tjenestetiden for lærere, praktikledere og rektorer ved børnehave- og  

 fritidspædagogseminarierne, jfr. herved undervisningsministeriets cirkulære  

 af 20. januar 1972 med senere ændringer.
Et eksemplar af aftalen af 27. april  

 1981 vedlægges.
Som det fremgår af denne aftale, ydes der med virkning fra 1. august 1981  

 i det pligtige årlige undervisningstimetal en reduktion på 0,022 time pr.  

 løntime.
Reduktionen ydes højst for 880 løntimer årligt.
Det vil sige, at  

 reduktionen herefter højst kan udgøre (880 x 0,0022 =) 19,36 timer årligt.  

 Overtimer giver således ikke grundlag for reduktion.
 Reduktion på grund af ferieforlængelsen beregnes på grundlag af det  

 opgjorte løntimetal ved undervisningsårets udløb.
 Det bør ved skemalægningen tilstræbes, at antallet af årsløntimer efter 1)  

 eventuelle timeomregninger og timereduktioner og 2) timereduktion som følge  

 af ferieforlængelsen ikke for den enkelte lærer kommer til at overstige det  

 pligtige timetal på 880 timer.
For så vidt angår lærere, praktikledere og rektorer med såvel  

 undervisningstimer som administrative timer bemærkes, at reduktionen  

 udelukkende kan foretages i undervisningstimerne.
Dette indebærer f.eks., at  

 der for rektorer og praktikledere med et pligtigt undervisningstimetal på  

 henholdsvis 280 timer årligt og 240 timer årligt foretages en reduktion i  

 undervisningstimetallet med 19,36 timer årligt til henholdsvis 260,64 timer  

 og 220,64 timer.
 Endvidere bemærkes, at der ikke med fastsættelsen af reduktionen på grund  

 af ferieforlængelsen er tilsigtet nogen ændring i grundlaget for beregningen  

 af aldersreduktion i henhold til afsnit II pkt. 5 i tjenestetidscirkulæret af  

 20. januar 1972 som ændret ved cirkulæreskrivelse af 17. april 1973.  

 Aldersreduktionen skal derfor beregnes, som om der ikke blev ydet  

 feriereduktion.
 Aftalen finder tilsvarende anvendelse for overenskomstlønnede  

 seminarielærere.
 Merudgifterne ved den nu aftalte timereduktion er ikke indregnet i de  

 bevillinger, som stilles til rådighed på grundlag af finansloven for  

 finansåret 1981, men vil blive søgt efterbevilget på forslag til lov om  

 tillægsbevilling.
 P.m.v.
 e.b.
E.
Paludan-M ller AFTALE mellem finansministeriet og Lærernes Centralorganisation om ændring af  

 regler om tjenestetiden for lærere, praktikledere og rektorer ved børnehave-  

 og fritidspædagogseminarierne I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken samt i henhold til § 2, stk. 2, i den  

 mellem ministeriet for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende:
 § 1. Aftalen er gældende for lærere, praktikledere og rektorer omfattet  

 af undervisningsministeriets cirkulære af 20. januar 1972 om tjenestetid m.v.  

 for lærere m.fl. ved børnehave- og fritidspædagogseminarierne.
 § 2. I medfør af § 7 i lov nr. 129 af 29. marts 1979 om forlængelse af  

 kollektive overenskomster og aftaler m.v. ydes der følgende reduktion i det  

 pligtige årlige undervisningstimetal pr. løntime, jfr. stk.4:
Skoleåret 1981/82 og følgende skoleår: 0,022 time Stk. 2.  For praktikledere og rektorer med fuldt  

 pligtigt undervisningstimetal beregnes timereduktionen på grundlag af 880  

 løntimer årlig.
Dette løntimetal reduceres forholdsmæssigt for praktikledere  

 og rektorer, der har nedsat tjenestetid mod tilsvarende nedsættelse af  

 lønnen.
 Stk. 3.  Reduktionen ydes højst for 880 løntimer årlig.
 Stk. 4.  Reduktionsberegningen foretages på grundlag af  

 det opgjorte løntimetal uden indregning af den i stk. 1 nævnte reduktion.
 § 3. Aftalen har virkning fra 1. august 1981.
 København, den 27/4 1981.
Lærernes Centralorganisation Jørgen Jensen Finansministeriet P.
M.
V.
E.
B.
