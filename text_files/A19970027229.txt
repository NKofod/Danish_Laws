 Herved bekendtgøres lov om skibsregistrering, jf.  

 lovbekendtgørelse nr. 742 af 10. september 1993, med de ændringer, der følger  

 af lov nr. 901 af 29. november 1995, lov nr. 1082 af 20. december 1995, lov  

 nr. 382 af 22. maj 1996, lov nr. 385 af 22. maj 1996, lov nr. 386 af 22. maj  

 1996, lov nr. 464 af 12. juni 1996 og lov nr. 1050 af 11. december 1996.
Registrering af større skibe A.
Registrering af skibe og skibe under bygning Anmeldelse til registrering § 1.  Danske skibe, jf. sølovens § 1, som er  

 færdigbyggede og har en bruttotonnage på 20 og derover, skal af ejeren  

 anmeldes til registrering.
For skibe, der ikke anses som danske, jf. sølovens  

 § 1, men som tilhører personer, selskaber eller lignende, der er omfattet af  

 De Europæiske Fællesskabers regler om etableringsret, arbejdskraftens frie  

 bevægelighed og udveksling af tjenesteydelser, kan erhvervsministeren  

 fastsætte regler om betingelserne for registrering, herunder krav om, at  

 disse skibe administreres, kontrolleres eller dirigeres fra Danmark.
 Stk. 2.  Erhvervsministeren kan i særlige tilfælde  

 tillade registrering af skibe, selv om betingelserne i sølovens § 1 eller de  

 i medfør af stk. 1 i nærværende lov fastsatte betingelser ikke er opfyldt.
 Stk. 3.  Skibe optaget i medfør af stk. 1, 2. pkt., er i  

 lighed med danske skibe, jf. sølovens § 1, berettiget til at føre dansk flag  

 og undergivet dansk ret.
§ 2.  Krigsskibe kan ikke registreres.
Det samme  

 gælder skibe, der er optaget i udenlandske skibsregistre.
 Stk. 2.  Flydedokke, kabeltromler, flydende beholdere og  

 andet lignende materiel anses ikke som skibe ved anvendelsen af denne lovs  

 regler.
 Stk. 3.  Pramme, lægtere, uddybningsmaskiner,  

 flydekraner og lignende anses som skibe, men er undtaget fra  

 anmeldelsespligten i medfør af § 1, for så vidt de ikke er forsynet med  

 maskineri til fremdrivning.
 § 3.  Anmeldelse til registrering af de i § 1, stk. 1,  

 1. pkt., nævnte skibe skal ske senest 30 dage efter, at skibet er  

 færdigbygget eller - hvis skibet er erhvervet færdigbygget - senest 30 dage  

 efter erhvervelsen.
 Stk. 2.  Skibsregistrator kan forlænge denne frist.
 § 4.  Skibe, som er under bygning her i riget, kan på  

 begæring optages i en særlig afdeling af skibsregistret  

 (skibsbygningsregistret), hvis skibets bygning ifølge erklæring fra  

 Søfartsstyrelsen er så vidt fremskreden, at skibet på betryggende måde kan  

 identificeres, og hvis dets tonnage ifølge erklæring skønnes at ville blive  

 mindst 20 tons brutto.
Stk. 2.  Begæres bygherren registreret som ejer, skal  

 anmeldelsen være ledsaget af værftets skriftlige samtykke hertil.
Til  

 registrering af værftet som ejer kræves bygherrens skriftlige samtykke.
 § 5.  Anmeldelsen skal indeholde oplysninger om skibet  

 og dets ejer.
 Stk. 2.  Anmeldelsen skal være ledsaget af de fornødne  

 bevisligheder for, at anmelderen er ejer af skibet, og det skal, bortset fra  

 anmeldelse af skibe under bygning, godtgøres, at betingelserne efter § 1, er  

 opfyldt.
Stk. 3.  Skibets byggeår og byggested, art og type skal  

 angives.
Ved begæring om endelig registrering skal tillige dets navn og  

 hjemsted i en dansk havn anføres.
 Stk. 4.  Et skibs navn kan kun registreres, hvis det  

 tydeligt adskiller sig fra andre registrerede skibsnavne.
 Stk. 5.  Skibsregistrator skal nægte registrering af  

 skibsnavne, der griber ind i et af et andet rederi benyttet særpræget  

 navngivningssystem.
 Stk. 6.  Anmeldelse af navn kan finde sted, når der  

 foretages registrering af skib under bygning efter § 4, eller såfremt  

 betingelserne for foretagelse af sådan registrering er opfyldt.
§ 6.  Hvis skibet ejes af et selskab, en stiftelse  

 eller en forening, skal i anmeldelsen særligt anføres, hvem der kan sælge  

 eller pantsætte skibet.
Hvis der er valgt direktion eller korresponderende  

 reder, skal dette anmeldes.
En direktion betragtes som korresponderende  

 reder, og en særlig korresponderende reder kan da ikke anmeldes.
Ejes skibet  

 af et partrederi, skal der vælges en bestyrende reder, der opfylder  

 betingelserne i sølovens § 1, stk. 2, jf. dog denne lovs § 1, stk. 1, 2.  

 pkt., og anmeldelse foretages herom.
 Stk. 2.  Ejes skibet af et aktieselskab, skal det  

 godtgøres, at selskabet er optaget som dansk i Aktieselskabs-registeret, jf.  

 dog denne lovs § 1, stk. 1, 2. pkt.
 Stk. 3.  Hvis der på grund af ejerens bopæl i udlandet  

 eller af andre lignende grunde kan forventes at opstå vanskeligheder for  

 registreringsmyndighederne ved at opnå forbindelse med rederiet, kan  

 Skibsregistret forlange, at der opgives en her i landet bosat fuldmægtig, der  

 er bemyndiget til at optræde på ejerens vegne i forhold til  

 registreringsmyndighederne og er ansvarlig for, at de rederiet i medfør af  

 denne lov påhvilende pligter efterkommes.
 § 7.  Er et skib erhvervet fra udlandet eller begæres  

 det optaget i medfør af § 1, stk. 1, 2. pkt., skal der tillige tilvejebringes  

 attest fra den udenlandske registreringsmyndighed om, at skibet ikke er  

 optaget i vedkommende udenlandske skibsregister eller skibsbygningsregister,  

 eller at det vil blive udslettet af registret den dag, det godtgøres at være  

 optaget i et andet lands skibsregister.
Stk. 2.  Skibsregistrator kan i særlige tilfælde  

 foretage registrering, selv om der ikke er tilvejebragt attest fra den  

 udenlandske registreringsmyndighed.
Registreringen kan dog kun ske såfremt  

 det land, fra hvilket skibet erhverves, eller i hvis skibs- eller  

 skibsbygningsregister det har været indført, hverken har tiltrådt den  

 internationale konvention af 1967 om indførelse af visse ensartede regler  

 angående søpanterettigheder og andre panterettigheder i skib eller den  

 internationale konvention af 1967 om registrering af rettigheder i skibe  

 under bygning.
 Stk. 3.  Er et skib erhvervet fra udlandet, eller  

 begæres det optaget i medfør af § 1, stk. 1, 2. pkt., skal panterettigheder,  

 der er anført i den i stk. 1 omhandlede udslettelsesattest, eller, hvis  

 eksistens godtgøres af panthaveren, og som opfylder betingelserne i sølovens  

 § 259, overføres til skibsregistret samtidig med skibets registrering efter  

 nærmere af erhvervsministeren fastsatte regler.
§ 7 a.  Skibsregistret kan fastsætte regler om gebyrer  

 for brugen af registrets edb-system.
Skibsregistret kan fastsætte gebyr for  

 rykkerskrivelser m.v. ved for sen betaling.
Registreringens foretagelse § 8.  Registreringen sker ved indførelse i et for hele  

 landet fælles skibsregister.
Skibsregistrator skal opfylde betingelserne for  

 at være dommer ved underret.
§ 9.  Begæringen om registrering indføres samme dag,  

 som den anmeldes til Skibsregistret, i en dagbog med en kort angivelse af,  

 hvad anmeldelsen vedrører.
Efter indførelsen i dagbogen forsynes anmeldelsen  

 med påtegning om, hvornår indførelsen har fundet sted.
 § 10.  Efter indførelsen i dagbogen undersøges,  

 hvorvidt skibet kan registreres, og om der er tilvejebragt de i §§ 5-7 nævnte  

 oplysninger.
Stk. 2.  Hvis skibet efter de foreliggende oplysninger  

 ikke kan registreres, afvises begæringen herom.
Hvis der ikke er tilvejebragt  

 de fornødne oplysninger, kan Skibsregistret forlange berigtigelse foretaget  

 med frist som fastsat i § 3.
§ 11.  I skibsregistret har hvert skib sit blad,  

 skibsbladet.
På skibsbladet anføres skibets kendingsbogstaver, anvendelse og  

 mål samt en kortfattet gengivelse af de i §§ 5-7 nævnte oplysninger.
 § 12.  I en særlig mappe (skibsmappen) henlægges en  

 genpart eller en fotokopi af det registrerede dokument, forsynet med samme  

 påtegning, som er meddelt dokumentet.
§ 13.  I tilslutning til skibsregistret føres et  

 rederiregister, hvori opføres de rederier, hvis skibe er indført i  

 skibsregistret, med oplysning om, hvilke skibe hvert rederi ejer.
For hvert  

 skib henvises til skibsbladet.
 § 14.  Over skibe, der erhvervsmæssigt anvendes til  

 fiskeri eller til optagelse af sten og fyld, føres tillige særlige registre.
 § 15.  De i skibsregistret optagne rederier, der  

 ønsker at benytte særlige skorstensmærker eller kontorflag, kan gøre  

 anmeldelse herom til skibsregistrator som fører et særligt register over de  

 anmeldte skorstensmærker og kontorflag.
 Stk. 2.  Samtlige de i registret indførte mærker og flag  

 skal tydeligt adskille sig fra hverandre.
 Stk. 3.  Ved optagelsen i registret opnås eneret til  

 benyttelse af de anmeldte mærker og flag.
 § 16.  Det vigtigste indhold af registreringerne  

 kundgøres i Statstidende.
Nationalitetsbeviser § 17.  Et skib, der er registreret eller i medfør af §  

 1, jf. § 2, skal registreres, må ikke gå i fart uden at være forsynet med  

 nationalitetsbevis.
§ 18.  Når et skib er målt og endeligt indført i  

 skibsregistret, udstedes et nationalitetsbevis.
Beviset skal indeholde  

 angivelse af skibets kendingsbogstaver, navn, hjemsted, anvendelse, brutto-  

 og nettotonnage samt ejer.
Udlevering kan ikke ske, før skibets  

 kendingsbogstaver er indhugget og navn og hjemsted angivet på skibet.
 Stk. 2.  Nationalitetsbeviset i forbindelse med  

 indhugningen afgiver bevis for skibets identitet.
§ 19.  Når et skib er optaget i registret for  

 fiskerfartøjer eller for stenfiskerifartøjer, forsynes nationalitetsbeviset  

 med påtegning herom (fiskericertifikat - stenfiskericertifikat).  

 Nationalitetsbeviset skal angive skibets havnekendingsnummer eller  

 stenfiskerinummer.
Udlevering af beviset kan ikke finde sted, før  

 havnekendingsnummeret eller stenfiskerinummeret er påmalet skibet.
 § 20.  Når et skib er erhvervet fra udlandet og  

 overtages i udenlandsk havn, kan der af dansk udenrigsrepræsentation  

 udfærdiges et midlertidigt nationalitetsbevis, der giver skibet ret til at  

 sejle under dansk flag, indtil det ankommer til dansk havn, dog længst for et  

 nærmere fastsat tidsrum.
 § 21.  Skibsregistret kan i særlige tilfælde udstede  

 et midlertidigt nationalitetsbevis.
 § 22.  Nationalitetsbeviser skal opbevares om bord og  

 på forlangende forevises myndighederne.
 Stk. 2.  Skibsregistret kan inddrage midlertidige  

 nationalitetsbeviser i tilfælde af misbrug.
Ændringer i det registrerede § 23.  Enhver ændring i de oplysninger, som er meddelt  

 til Skibsregistret i medfør af §§ 4-6, skal anmeldes inden 30 dage efter, at  

 ændringen er indtrådt.
Skibsregistret kan forlænge denne frist.
 Stk. 2.  Anmeldelse skal ske til Skibsregistret.
Stk. 3.  Anmeldelsespligten påhviler ejeren.
Ved  

 ændringer i adkomstforholdene påhviler pligten både overdrageren og  

 erhververen.
 Stk. 4.  Den, der ved betinget adkomst erhverver ret til  

 skibet, anses i forhold til det offentlige som ejer.
Stk. 5.  Overtagelse til privat skifte anses som en  

 ændring i adkomstforholdene.
Det samme gælder ved hensidden i uskiftet bo,  

 for så vidt angår skibe, som den afdøde ægtefælle var registreret ejer af.
 Stk. 6.  Påbegyndelse af konkursbehandling, offentligt  

 skifte og bobestyrerbehandling af dødsboer anses ikke for en ændring af  

 adkomstforholdene, men det påhviler henholdsvis kurator, skifteretten eller  

 bobestyreren uopholdeligt at sende meddelelse herom til Skibsregistret.
 § 24.  Nyt navn og hjemsted må ikke angives på skibet,  

 forinden ændringen er registreret og berigtigelse er sket i  

 nationalitetsbeviset.
 § 25.  Sker der ændring i de forhold, hvorom  

 oplysninger er givet i nationalitetsbeviset, skal der foretages en  

 berigtigelse af beviset efter nærmere af Erhvervsministeriet fastsatte  

 regler.
Udslettelse af skibsregistret § 26.  Et skib udslettes af skibsregistret, såfremt  

 ejeren efter søloven ikke længere kan anses for dansk eller opfylder de i  

 medfør af § 1, stk.1, 2. pkt., fastsatte betingelser eller skibet overdrages  

 eller overgår til nogen, som efter søloven ikke kan anses for dansk, eller  

 som ikke opfylder de i medfør af § 1, stk. 1, 2. pkt., fastsatte betingelser,  

 jf. dog § 29, stk. 3.
 Stk. 2.  Endvidere udslettes skibe, der ophugges,  

 forliser, forsvinder eller af udmeldte syns- og skønsmænd, af et godkendt  

 klassifikationsselskab eller ved en anden fremgangsmåde, der kan ligestilles  

 hermed, erklæres for uistandsættelige, jf. dog § 29, stk. 3.
 Stk. 3.  Et skib, der sælges ved tvangsauktion i  

 udlandet til nogen, der ifølge søloven ikke kan anses som dansk ejer eller  

 opfylder de i medfør af § 1, stk. 1, 2. pkt., fastsatte betingelser,  

 udslettes kun af skibsregistret, såfremt skibet på salgstidspunktet befinder  

 sig i den stat, hvor tvangsauktionen finder sted, og under forudsætning af,  

 at salget er sket i overensstemmelse med vedkommende stats lovgivning og den  

 internationale konvention af 1967 om indførelse af visse ensartede regler  

 angående søpanterettigheder og andre panterettigheder i skib.
 Stk. 4.  Endvidere udslettes et skib, der er optaget i  

 medfør af § 1, stk. 1, 2. pkt., på ejerens skriftlige begæring, jf. dog § 29,  

 stk. 3.
 Stk. 5.  Et skib, der er optaget i  

 skibsbygningsregistret, udslettes, når skibet afleveres af værftet, jf. dog §  

 29, stk. 3. Endvidere udslettes skibet af skibsbygningsregistret, såfremt det  

 går tabt, mens det er under bygning, jf. stk. 2.
 § 26 a.  Et lystfartøj kan slettes af Skibsregistret  

 på ejerens begæring, såfremt der ikke er registreret pant, brugsrettigheder  

 eller andre rettigheder på skibet på det tidspunkt, hvor udslettelsen  

 anmeldes.
 Stk. 2.  Det er en betingelse for udslettelsen, at  

 ejeren har indsendt skibets nationalitetsbevis og dokumentation for, at  

 kendingsbogstaverne er udhugget på skibet.
 Stk. 3.  Skibsregistrator kan i særlige tilfælde  

 dispensere fra reglen i stk. 2.
§ 27.  Det påhviler ejeren af skibet at gøre  

 anmeldelse til Skibsregistret om ethvert forhold, som medfører udslettelse af  

 skibet, umiddelbart efter at han er blevet bekendt med forholdet.
Er et skib  

 forsvundet, skal anmeldelse om udslettelse indsendes, når det tidspunkt er  

 kommet, da forsikringssummen i medfør af forsikringsaftalelovens § 71 kan  

 udbetales.
 Stk. 2.  Samtidig med anmeldelsen, der skal være  

 ledsaget af de fornødne bevisligheder, afleveres skibets nationalitetsbevis  

 til Skibsregistret, eller skriftlig redegørelse afgives om årsagen til, at  

 dette ikke kan ske.
 § 28.  Ved udslettelsen fortabes retten til at lade  

 skibet sejle under dansk flag og retten til skibets navn.
 Stk. 2.  Retten til skibets navn kan dog på ejerens  

 begæring forbeholdes for et tidsrum af 3 år regnet fra udslettelsen.
 Stk. 3.  Skibsregistrator kan udsætte udslettelsen,  

 såfremt nationalitetsforholdet kan forventes berigtiget, eller der er rimelig  

 udsigt til, at skibet kan komme til veje eller blive bjærget eller istandsat  

 inden udløbet af en af ham fastsat frist.
 § 29.  Udslettelse af skibsregistret må ikke finde  

 sted, forinden der af Skibsregistret er sendt meddelelse herom til indehavere  

 af anmeldte rettigheder og der er forløbet en frist på 30 dage fra  

 meddelelsens afsendelse, medmindre de anmeldte rettighedshavere giver  

 skriftligt samtykke til udslettelsen, eller det godtgøres, at rettighederne  

 er bortfaldet.
 Stk. 2.  Udslettelse kan dog ikke finde sted, hvis det  

 oplyses, at en anmeldt rettighedshaver har foretaget retslige skridt til  

 gennemførelse af sin ret over skibet, medmindre retsforfølgningen ikke  

 fremmes uden ufornødent ophold eller ved endelig afgørelse nægtes fremme.
Stk. 3.  Udslettelse kan heller ikke finde sted, hvis  

 der er registreret panterettigheder i skibet, medmindre indehaverne af de  

 registrerede panterettigheder giver skriftligt samtykke til udslettelsen.
I  

 stedet anføres der på skibsbladet en bemærkning om det forhold, der skulle  

 give anledning til udslettelse, og der kan herefter ikke registreres  

 rettigheder i skibet.
Retten til at lade skibet sejle under dansk flag og  

 retten til skibets navn fortabes.
Skibets nationalitetsbevis skal afleveres  

 til Skibsregistret i overensstemmelse med § 27, stk. 2.
Stk. 4.  Anmeldes et skib til udslettelse af  

 skibsregistret for at blive overført til udenlandsk register, og er  

 betingelserne for udslettelse af skibet til stede, udsteder Skibsregistret på  

 begæring en erklæring om, at skibet er udslettet eller vil blive udslettet af  

 skibsregistret samme dag, det godtgøres at være optaget i det udenlandske  

 register, dog senest 30 dage fra erklæringens udstedelse.
Er sådan erklæring  

 udstedt, kan rettigheder ikke længere anmeldes til registrering.
 Stk. 5.  Henstår der ved skibets udslettelse rettigheder  

 på skibets blad i skibsregistret, skal attest om skibets udslettelse give  

 oplysning om disse rettigheders indhold.
 § 30.  Et skib udslettes ikke af skibsregistret, selv  

 om det ved ommåling ansættes til en mindre bruttotonnage end 20.
Bareboatregistrering § 30 a.  Et handelsskib, der ikke efter sølovens § 1  

 anses som dansk, og som bareboatbefragtes af en reder, der efter sølovens § 1  

 eller § 2 kan anses for at være dansk, kan af befragteren anmeldes til  

 optagelse i Skibsregistret.
Skibet kan optages for en periode på op til 5 år.
Skibsregistrator kan  

 efter skriftlig anmodning fra befragteren forlænge denne periode med op til 1  

 år ad gangen.
 Stk. 2.  Der kan ikke registreres panterettigheder eller  

 andre rettigheder i et skib, der optages efter stk. 1.
 Stk. 3.  Det er en betingelse for optagelse i  

 Skibsregistret, at der vedlægges en attest fra den udlandske  

 registrerings-myndighed om, at skibet har ret til at føre et andet  

 nationalitetsflag i befragtningsperioden.
§ 30 b.  Et skib udslettes af registret, når Stk. 2.  Endvidere udslettes et skib af registret, når  

 det ophugges, forliser, forsvinder eller af udmeldte syns- og skønsmænd, af  

 et anerkendt klassifikationsselskab eller ved anden fremgangsmåde, der kan  

 sidestilles hermed, erklæres for uistandsætteligt.
Når en sådan  

 udslettelsesgrund foreligger, har befragteren pligt til skriftligt, senest 30  

 dage efter at udslettelsesgrunden er blevet befragteren bekendt, at anmelde  

 dette til Skibsregistret.
§ 30 c.  Et dansk skib, der er registreret i  

 Skibsregistret, og som bareboatbefragtes af en reder, der efter sølovens §§ 1  

 og 2 ikke kan anses for at være dansk, udslettes ikke af Skibsregistret, selv  

 om skibet på grundlag af en befragtningsaftale optages i et udenlandsk  

 skibsregistret.
Skibet får i befragtningsperioden ret til midlertidigt at  

 føre et andet nationalitetsflag end det danske med de rettigheder og pligter,  

 der følger heraf.
Der kan forsat registreres panterettigheder og andre  

 rettigheder i skibet i Skibsregistret.
Stk. 2.  Skibet kan få ret til at føre et andet  

 nationalitetsflag i op til 5 år fra anmeldelsen.
Skibsregistrator kan efter  

 skriftlig anmodning fra ejeren forlænge denne periode med op til 1 år ad  

 gangen.
Stk. 3.  Det er en betingelse for, at skibet  

 midlertidigt får ret til at føre et andet nationalitetsflag, jf. stk. 1, at  

 alle indehavere af anmeldte rettigheder har givet skriftlig tilladelse til,  

 at skibet skifter flag, og at der tillige er vedlagt en attest fra den  

 udenlandske registreringsmyndighed om, at skibet kan optages i det  

 udenlandske register.
Optages skibet i er register i et land, der ikke er  

 medlem af Den Europæiske Union eller omfattet af EØS-aftalen, kan flagskiftet  

 ikke ske uden særskilt godkendelse, jf. stk. 5.
Stk. 4.  Det er endvidere en betingelse for, at skibet  

 midlertidigt får ret til at føre et andet nationalitetsflag, jf. stk. 1, at  

 bareboataftalen ikke er indgået med et fremmed selskab eller lignende, hvori  

 skibets ejer har en direkte eller indirekte kapitalinteresse på 20 pct. eller  

 derover og dermed har indflydelse på selskabets drift.
Det gælder dog ikke,  

 hvis det over for Skibsregistret dokumenteres, at flagskifte er nødvendigt  

 for at opfylde et udenlandsk myndighedskrav om anvendelse af et bestemt flag  

 som betingelse for markedsadgang.
 Stk. 5.  Erhvervsministeren fastsætter efter høring af  

 Skibstilsynsrådet regler om, hvilke nationalitetsflag danske skibe, der  

 bareboatbefragtes til ikkedanske ejere, kan føre.
§ 30 d.  Når befragtningsaftalen, jf. § 30 c, ophører,  

 bortfalder retten til at føre et andet nationalitetsflag.
Ejeren skal inden  

 30 dage efter befragtningsaftalens ophør anmelde dette til Skibsregistret.
 Stk. 2.  Endvidere har ejeren af et dansk skib, der  

 midlertidigt har fået ret til at føre et andet nationalitetsflag, jf. § 30 c,  

 pligt til inden 7 dage skriftligt at anmelde det til Skibsregistret, såfremt  

 den pågældende indgår en tidsbefragtningsaftale, hvorefter ejeren på ny  

 disponerer over skibet i en periode.
Stk. 3.  Skibsregistret kan med henblik på at undgå  

 misbrug kræve dokumentation for, at tidsbefragtningsaftalen har været  

 nødvendig af kommercielle grunde.
Såfremt Skibsregistret ikke anser  

 dokumentationen for fyldestgørende, kan Skibsregistret nægte skibet adgang  

 til forsat at føre et andet nationalitetsflag end det danske.
 § 30 e.  §§ 3, 4 og 5, stk. 6, § 7, §§ 26-41 og §§  

 43-50 og 52 finder ikke anvendelse på skibe, der midlertidigt fører dansk  

 flag.
 Stk. 2.  Reglerne i § 5, stk. 4-6, og §§ 17-22 finder  

 ikke anvendelse på et dansk skib, der midlertidig fører et andet  

 nationalitetsflag end det danske.
 § 30 f.  Erhvervsministeren kan fastsætte regler om,  

 hvilke bevisligheder der skal forelægges ved bareboatregistrering af skibe.
B.
Rettighedsregistrering § 31.  Rettigheder over de i skibsregistret indførte  

 skibe skal registreres for at opnå beskyttelse over for aftaler om skibet og  

 mod retsforfølgning.
 Stk. 2.  Den ret, der skal fortrænge en uregistreret  

 ret, skal selv være registreret og erhververen ifølge aftale i god tro.
 Stk. 3.  Afgørelser om fratagelse af den retlige  

 handleevne efter værgemålslovens § 6 skal registreres for at få gyldighed  

 over for aftaler om skibet, der i god tro indgås med den umyndige.
 § 32.  For at et dokument skal kunne registreres, må  

 det efter sit indhold gå ud på at fastslå, stifte, forandre eller ophæve en  

 ejendomsret, en panteret, en brugsret eller en ret, der begrænser ejerens  

 adgang til at råde i en eller flere nærmere angivne retninger.
 Stk. 2.  Når et pantebrev, som er omsætningspapir, er  

 registreret, behøver overdragelse af pantebrevet ingen registrering.
 § 33.  Søpanterettigheder og  

 tilbageholdelsesrettigheder kan ikke registreres og har uden registrering den  

 i søloven angivne retsstilling.
 § 34.  Til registrering af arrest, udlæg, dom eller  

 anden offentlig retshandling, der angår et skib, kræves, at anmelderen  

 fremlægger erklæring fra den myndighed, som har foretaget handlingen, eller  

 en udskrift af dens bøger, og handlingen skal angå den, der ifølge registret  

 er beføjet til at råde over skibet.
§ 35.  Indholdet af et dokument, som begæres  

 registreret, skal være endeligt fastsat.
I skadesløsbreve er det dog  

 tilstrækkeligt at angive et størstebeløb for gælden.
 Stk. 2.  Ethvert privat dokument vedrørende et  

 registreret skib skal fremtræde som udstedt af den, der ifølge registret -  

 eller ved pantebreve ifølge transport - er beføjet til at råde over retten,  

 eller som udstedt med hans samtykke.
 § 36.  Erhvervsministeriet kan fastsætte nærmere  

 regler om, hvilke krav der skal stilles til beviset for udstederens identitet  

 og myndighed, for ægtheden af dokumenter og forelagte bevisligheder, om  

 dokumenternes indretning og om, i hvilken udstrækning der skal medfølge  

 genparter eller fotokopier af dokumenter, som anmeldes eller forevises ved  

 registreringen.
 § 37.  Registreringen foretages i overensstemmelse med  

 de i §§ 8-12 og 16 omhandlede regler, jf. dog de følgende bestemmelser.
 Stk. 2.  Såfremt dokumentet ikke opfylder de i §§ 32-36  

 fastsatte betingelser for registrering, skal det afvises.
 Stk. 3.  Hvis der foreligger en mangel, som skønnes at  

 kunne afhjælpes, kan Skibsregistret dog fastsætte en frist for  

 tilvejebringelse af de fornødne bevisligheder for, at registrering kan  

 foretages, således at afvisning først finder sted, når bevislighederne ikke  

 foreligger inden udløbet af denne frist.
 Stk. 4.  Ved registreringen indføres en kortfattet  

 angivelse af dokumentets indhold på skibsbladet, der inddeles i 3 afdelinger  

 for (* 1) adkomster, (* 2) panterettigheder og (* 3) brugsrettigheder og  

 andre rettigheder.
 Stk. 5.  Har et dokument ikke angivet den berettigedes  

 prioritetsstiling eller angivet denne på en mod registret stridende måde,  

 eller er der mindre uoverensstemmelser mellem dokumentets indhold og de  

 forelagte bevisligheder, meddeles der dokumentet anmærkning herom, og  

 anmærkningens indhold indføres i registret.
 § 38.  Udslettelse af registrerede rettigheder kan  

 foretages, såfremt der foreligger skriftligt samtykke fra den, der i  

 registret står indført som berettiget eller bevis for, at retten er  

 bortfaldet ifølge sit indhold eller ved dom eller anden retsafgørelse.
Stk. 2.  Til udslettelse af pantebreve, som er  

 omsætningspapirer, kræves fremlæggelse af pantebrevet i kvitteret stand,  

 bevis for mortifikation eller ophør ifølge retsbeslutning.
Pantebreve til  

 statskassen og de af staten etablerede låneinstitutioner kan dog efter  

 bestemmelse af skibsregistrator udslettes mod kvittering af den ifølge  

 skibsregistret berettigede.
 § 39.  (Ophævet).
 § 40.  Hvor intet andet er bestemt, regnes  

 registreringens retsvirkninger fra den dag, da dokumentet er anmeldt til  

 Skibsregistret.
Stk. 2.  Dokumenter, der anmeldes samme dag, betragtes  

 ved registreringen som anmeldt samtidigt.
Medfører dette uklarhed i  

 adkomstforholdet, registreres dokumenterne, men udslettes påny, såfremt  

 anmelderen ikke inden en af Skibsregistret fastsat frist har tilvejebragt  

 klarhed i adkomstforholdet.
 Stk. 3.  Rettigheder, der overføres fra udenlandsk  

 register i medfør af reglen i § 7, stk. 3, bevarer den retsstilling, som de  

 havde før overførslen.
§ 41.  Når et dokument er indført i skibsregistret,  

 kan ingen indsigelse fremsættes mod dets gyldighed over for godtroende  

 erhverver ifølge registreret aftale.
Det samme gælder over for en erhverver  

 ifølge transport af et pantebrev, som er omsætningspapir.
 Stk. 2.  Dog bevares over for en sådan godtroende  

 erhverver den indsigelse, at dokumentet er falsk eller forfalsket, eller at  

 dets udstedelse retsstridigt er fremkaldt ved personlig vold eller trussel om  

 øjeblikkelig anvendelse af sådan, eller at udstederen af dokumentet var  

 umyndig ved udstedelsen.
 Stk. 3.  Reglerne i stk. 1 og 2 finder ikke anvendelse  

 med hensyn til rettigheder, der er overført fra udenlandske registre i medfør  

 af reglen i § 7, stk. 3.
§ 42.  Skibsregistret udsteder på begæring udskrift af  

 skibsbladet.
Udskriften omfatter anmeldte rettigheder, som ikke er  

 udslettede.
 Registrering af mindre skibe m.m.
A.
Registrering i fartøjsfortegnelsen § 43.  Skibe, hvis bruttotonnage er mindre end 20, og  

 skibe, som i medfør af § 2, stk. 3, er undtaget fra anmeldelsespligten til  

 Skibsregistret, skal anmeldes til fartøjsfortegnelsen.
Anmeldelsespligten er  

 betinget af, at skibet er færdigbygget og i dansk eje, jf. sølovens § 1.  

 Herudover kan tillige på ejerens begæring optages færdigbyggede skibe, der  

 opfylder de i medfør af § 1, stk. 1, 2. pkt., fastsatte betingelser.
Stk. 2.  Lystfartøjer kan ikke optages i  

 fartøjsfortegnelsen.
Erhvervsministeriet kan endvidere bestemme, at grupper  

 af mindre skibe ikke kan optages i denne fortegnelse.
 Stk. 3.  Fartøjsfortegnelsen føres af Skibsregistret.
 Stk. 4.  Når et skib er endeligt indført i  

 fartøjsfortegnelsen, udstedes et nationalitetsbevis.
Stk. 5.  Bestemmelserne i afsnit I med undtagelse af §  

 4, § 5, stk. 4-6, § 6, stk. 1, 1. pkt., § 7, stk. 2, §§ 8-13, §§ 15-16, § 28,  

 stk. 2, og §§ 29-42 finder med de fornødne lempelser tilsvarende anvendelse  

 ved registrering i fartøjsfortegnelsen.
Erhvervsministeriet fastsætter  

 nærmere bestemmelser herom.
 § 43 a.  (Ophævet).
B.
Registrering i skibsregistret § 44.  De i § 43 omhandlede skibe, herunder  

 lystfartøjer, kan på ejerens begæring optages i skibsregistret, hvis de er  

 målt til eller ved optagelsen i skibsbygningsregistret skønnes at ville blive  

 målt til en bruttotonnage på 5 eller derover.
 Stk. 2.  Om registreringen og dennes retsvirkninger  

 gælder de i afsnit I fastsatte regler, med undtagelse af § 5, stk. 4.
§ 45.  Hvis skibet tidligere har været indført i  

 fartøjsfortegnelsen, slettes det heri, og optagelsen i skibsregistret noteres  

 i fartøjsfortegnelsen.
Endvidere udstedes nyt nationalitetsbevis for skibet.
 Stk. 2.  Optagelse i skibsregistret udelukker, at skibet  

 senere kan overføres til fartøjsfortegnelsen.
 Stk. 3.  Samme regler finder anvendelse, når et skib som  

 følge af ommåling overføres til skibsregistret.
§ 46.  De før optagelsen i skibsregistret stiftede  

 rettigheder bevarer deres gyldighed over for tredjemand, såfremt de herom  

 gældende regler er iagttaget.
Sådanne rettigheder kan optages i  

 skibsregistret, såfremt de stadig må antages at have betydning.
 Stk. 2.  Hvis skibet ikke registreres som nybygget, skal  

 der ved registreringen gives anmærkning om, at der muligt, før optagelsen i  

 skibsregistret, kan være stiftet rettigheder, som ikke er registreret.
 § 47.  Tinglysning efter reglerne i tinglysningslovens  

 7. kap. af rettigheder over skibe, som efter bestemmelsen i § 44 kan optages  

 i Skibsregistret, kan ikke finde sted efter denne lovs ikrafttræden.
Almindelige bestemmelser A.
Pant m.v.
 § 48.  En registreret ret over et skib omfatter, når  

 intet andet er aftalt, tillige maskiner, kedler, motorer, radioudstyr,  

 ekkolod, fiskeredskaber, instrumenter og andet tilbehør, der er anskaffet på  

 ejerens bekostning og bestemt til anbringelse i skibet, selv om det  

 midlertidigt er adskilt fra skibet.
Stk. 2.  Endvidere omfatter en registreret ret over et  

 skib, som er optaget i skibsbygningsregistret, de til skibet anskaffede  

 materialer, der er individualiseret inden for værftets område og påmærket som  

 vedrørende skibet.
Bygges dele af skibet på anden virksomhed i Danmark, og er  

 delene individualiseret i den pågældende virksomhed og påmærket som  

 vedrørende skibet, kan det aftales, at delene er omfattet af den registrerede  

 ret.
Aftalen har kun virkning, hvis den er godkendt af værftet, virksomheden  

 og bygherren.
 Stk. 3.  Særlige rettigheder kan ikke stiftes eller  

 forbeholdes over et skibs bestanddele eller det nævnte tilbehør, bortset fra  

 fiskeredskaber.
§ 49.  Ophører en registreret panteret i et skib, være  

 sig helt eller delvis, eller viser den sig ikke at være gyldigt stiftet, har  

 ejeren, uanset modsat aftale med en efterstående panthaver eller andre, ret  

 til at besætte - enten straks eller senere - den således ledige plads med en  

 ny panteret, medmindre han ved ophøret eller senere giver afkald på denne  

 ret.
Udslettes panteretten, uden at ejeren samtidig benytter sig af sin ret  

 til at besætte den ledige plads med en ny panteret, skal det på begæring  

 noteres i skibsregistret, at den tidligere panteret nu tilkommer ejeren.
Er  

 notering ikke foretaget, rykker de efterstående berettigede op i den ledige  

 plads.
Ved tvangsauktion tilfalder en ledig plads de øvrige i skibet  

 berettigede.
Det samme gælder, såfremt skibet på anden måde end ved  

 tvangsauktion bortsælges af et konkurs- eller gældsfragåelsesbo.
 Stk. 2.  (Ophævet).
 Stk. 3.  Tilsvarende regler gælder en af ejeren  

 forbeholdt plads til senere stiftelse af en panteret.
Stk. 4.  Det skal dog gyldigt kunne vedtages i et  

 efterstående pantebrev, at panteretten ifølge dette rykker op, efterhånden  

 som en foranstående panteret afdrages, eller når denne panteret til et forud  

 angivet bestemt tidspunkt helt indfries.
I disse tilfælde kan der ikke  

 vedtages en nedsættelse af afdragets størrelse eller anden standsning i  

 lånets afvikling uden efterpanthaverens samtykke.
En henstand med afdrags  

 erlæggelse fra forpanthaverens side kan ikke bevirke, at efterpanthaverens  

 kapital er forfalden, hvorimod efterpanthaveren i så fald kan forlange det  

 forfaldne beløb udbetalt til ham selv som afdrag på skylden til ham.
Hvis  

 flere efterpanthavere kan gøre nævnte ret gældende, tilfalder afdraget den  

 bedst berettigede.
 § 49 a.  Er det i et pantebrev fastsat, at hovedstol  

 og restgæld reguleres i takt med et bestemt indeks (indekspantebrev), kan det  

 uanset § 49, stk. 4, 1. pkt., i et efterstående pantebrev gyldigt vedtages,  

 at panteretten ifølge dette rykker op, efterhånden som indekspanteretten  

 afdrages eller indfries ved betalinger, der efter pantebrevet er tidsfæstede.
 Stk. 2.  § 49, stk. 4, 2.-4. pkt., finder tilsvarende  

 anvendelse.
§ 49 b.  Besættes en ledig plads i prioritetsordenen  

 med et indekspantebrev, og medfører den fastsatte indeksregulering, at  

 panteretten overstiger den ledige plads, får den overskydende del af  

 panteretten prioritet efter samtlige efterstående og sideordnede berettigede  

 i skibet på tidspunktet for indekspantebrevets oprettelse.
Ejeren kan dog  

 forbeholde en bestemt anden ledig plads for udvidelser på indekspanteretten.
Stk. 2.  De i stk. 1, 1. pkt., nævnte efterstående  

 berettigede, der efter § 49, stk. 4, eller § 49 a har oprykningsret efter en  

 tidligere foranstående panteret, rykker efter registreringen af  

 indekspantebrevet op, i det omfang de efter indholdet af den tidligere  

 panteret havde ret hertil.
Den del af indekspanteretten, som herefter  

 fortrænges fra den foranstående panterets plads, får samme prioritet som  

 overskydende dele af panteretten efter stk. 1.
Stk. 3.  Er en ledig plads i prioritetsordenen blevet  

 besat med et indekspantebrev, kan en af de i stk. 1, 1. pkt., nævnte  

 efterstående eller sideordnede berettigede, der på tvangsauktion ikke opnår  

 fuld dækning ved det afgivne bud, forlange skibet opråbt på ny på vilkår, at  

 indeksreguleringen for fremtiden tilsidesættes.
Indeksreguleringen kan dog  

 ikke tilsidesættes, i det omfang udvidelser på indekspanteretten kunne rummes  

 på pladser, som er forbeholdt for sådanne udvidelser forud for de nævnte  

 berettigede, og som har opnået dækning ved auktionsbuddet. 1. pkt. finder  

 ikke anvendelse, såfremt den fastsatte indeksregulering ikke kan medføre, at  

 panteretten overstiger den ledige plads.
 Stk. 4.  Stk. 1-3 gælder ikke i forhold til de i stk. 1,  

 1. pkt., nævnte efterstående eller sideordnede berettigede, som har samtykket  

 i besættelsen af den ledige plads med indekspantebrevet.
§ 50.  En panthaver kan ikke, når han giver skyldneren  

 henstand med renter eller lignende ydelser, bevare sin panteret for disse  

 forud for de efterfølgende eller sideordnede panthavere ud over et år fra  

 forfaldsdagen.
Hvis en panthaver har krav på forhøjet rente eller anden  

 særlig ydelse i anledning af forsinkelse med betaling, står sådanne krav  

 ligeledes ved fyldestgørelse af pantet tilbage for andre panthaveres ret.  

 Disse regler kommer dog ikke til anvendelse på skadesløsbreve.
Stk. 2.  En panthaver kan ikke uden samtykke af de efter  

 ham eller sideordnet med ham berettigede i skibet træffe aftale med  

 skyldneren om længere uopsigelighed fra dennes side, end der var aftalt, da  

 den efterstående eller sideordnede ret blev stiftet.
Ej heller kan han træffe  

 aftale med skyldneren om højere rente, end der gjaldt på dette tidspunkt,  

 uden nævnte berettigedes samtykke, dersom den årlige rente derved ville  

 overstige 6 pct.
Stk. 3.  Andre ændringer i en panterets vilkår eller  

 virken behøver ikke nævnte berettigedes samtykke.
Vedtagelser i modsat  

 retning er ugyldige.
B.
Præklusion m.v.
 § 51.  Såfremt det gøres gældende, at en ret over et  

 skib, som er indført i eller anmeldt til Skibsregistret, er stiftet,  

 forandret eller bragt til ophør, og denne påstand vel kan sandsynliggøres,  

 men dog ikke bevises, kan Skibsregistret, eventuelt mod sikkerhedsstillelse,  

 indkalde de personer, som måtte have interesse i at modsætte sig  

 registreringen eller udslettelsen.
Stk. 2.  Indkaldelsen sker en gang i Statstidende i et  

 nummer, der udkommer den første hverdag i en måned.
Varslet er mindst 4 uger  

 fra kundgørelsen.
Der sendes så vidt muligt særskilt meddelelse i anbefalet  

 brev til dem, der ifølge foreliggende oplysninger måtte have interesse heri.  

 Efter Skibsregistrets bestemmelse kan der endvidere foretages indkaldelse af  

 de interesserede i et udbredt dagblad eller på anden hensigtsmæssig måde.  

 Omkostningerne ved indkaldelsen afholdes af den, der har fremsat begæringen.
 Stk. 3.  Fremkommer der ingen indsigelse mod påstanden,  

 afgør Skibsregistret sagen i overensstemmelse med påstanden.
 § 52.  Hvis der i løbet af 10 år ikke er modtaget  

 efterretninger om et skib, som er indført i skibsregistret eller  

 fartøjsfortegnelsen, og det må antages, at det ikke længere eksisterer, kan  

 skibsregistrator bestemme, at skibet udslettes af registret  

 (fartøjsfortegnelsen), for skibsregistrets vedkommende dog først efter  

 indkaldelse i overensstemmelse med de i § 51 fastsatte regler.
C.
Retsmidler § 53.  Skibsregistrets afgørelser i henhold til denne  

 lov kan af enhver, der har en retlig interesse heri, indbringes for  

 landsretten i den landsretskreds, hvor det pågældende skibs rederi er  

 hjemmehørende, inden for en frist af 14 dage, regnet fra den dag, da  

 afgørelsen er meddelt vedkommende.
Landsretten kan dog, når ansøgning  

 indgives inden 6 måneder efter dette tidspunkt, hvis omstændighederne taler  

 for det, tillade, at Skibsregistrets afgørelse indbringes for retten.  

 Meddeles tilladelse, skal sag anlægges inden 14 dage.
Hvis fagkundskab til  

 søforhold skønnes at være af betydning, kan retten tilkalde 2 søkyndige  

 dommere, der udtages blandt de af Justitsministeriet i medfør af  

 retsplejelovens § 6, stk. 4, beskikkede dommere.
De om kæremål i borgerlige  

 sager gældende regler finder i øvrigt med de fornødne lempelser tilsvarende  

 anvendelse på indbringelsen for og behandlingen ved landsretten.
Stk. 2.  Landsrettens afgørelser efter stk. 1, 1. og 2.  

 pkt., kan ikke kæres.
Procesbevillingsnævnet kan dog give tilladelse til kære  

 af de nævnte afgørelser, hvis kæren vedrører spørgsmål af principiel  

 karakter.
Retsplejelovens § 392, stk. 2, finder tilsvarende anvendelse.
Stk. 3.  Skibsregistrator kan omgøre en af ham truffet  

 bestemmelse, såfremt der fremkommer nye oplysninger, eller den oprindelige  

 bestemmelse gik ud på, at en begæring ikke kunne tages til følge.
Hermed får  

 afgørelsen ikke tilbagevirkende kraft fra den oprindelige anmeldelse.
 § 54.  Hvis et dokument er blevet urigtigt gengivet i  

 skibsregistret eller skibsmappen eller ikke er blevet indført i registret,  

 eller det er indført med en fejlagtig anmeldelsesdato, har den forurettede  

 krav på rettelse og erstatning af statskassen for det lidte tab.
Stk. 2.  Har nogen, inden rettelse er sket, ved aftale  

 erhvervet ret over skibet i tillid til skibsregistrets eller skibsmappens  

 indhold, bliver det ved dom at afgøre, om selve retten skal tilkendes den  

 forurettede eller den godtroende erhverver, således at der ydes den anden  

 part erstatning.
Sagen anlægges ved Østre Landsret og rettes mod  

 Skibsregistret på det offentliges vegne.
 § 55.  Ud over de i § 54 omhandlede tilfælde ydes der  

 af statskassen erstatning for tab, der er lidt som følge af, at en ret er  

 fortrængt i medfør af § 41, stk. 2, § 51 eller § 52.
 Stk. 2.  Herudover yder statskassen erstatning for tab,  

 der skyldes forsømmelse, udvist af nogen, der medvirker ved  

 skibsregistreringen.
D.
Lovens gennemførelse § 56.  Erhvervsministeriet fastsætter nærmere regler  

 om lovens gennemførelse, herunder regler om registrenes indretning og  

 førelse, om udfærdigelse af nationalitetsbeviser og om mærkning af skibe.
 Stk. 2.  Erhvervsministeren træffer bestemmelse om  

 inddeling af landet i havnekendingsnummerdistrikter.
 Stk. 3.  Grønland udgør et særligt distrikt, sideordnet  

 med de øvrige distrikter.
 § 56 a.  Henlægger erhvervsministeren sine beføjelser  

 efter loven til Søfartsstyrelsen, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed.
 § 57.  Overtrædelser af denne lovs afsnit I A og II  

 eller de i medfør af loven udstedte forskrifter straffes med bøde, såfremt de  

 ikke i medfør af anden bestemmelse kan straffes med strengere straf.
 Stk. 2.  Hvis nogen modvilligt undlader at opfylde de  

 ham påhvilende pligter til registreringens gennemførelse, kan der under  

 politisagen fastsættes en fortløbende bøde, der tilfalder statskassen, som  

 tvangsmiddel til gennemtvingelse af pligten.
 Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 4.  Retten til at have eller få udfærdiget  

 nationalitetsbevis eller de i § 19 omhandlede påtegninger på  

 nationalitetsbeviset kan inddrages for et af retten fastsat tidsrum efter de  

 i borgerlig straffelov §§ 78 og 79, som ændret ved lov nr. 286 af 18. juni  

 1951, fastsatte regler (for Grønlands vedkommende § 110 i kriminallov nr. 55  

 af 5. marts 1954).
 Stk. 5.  Hvis et skib sejler under dansk flag uden at  

 være berettiget hertil, kan den eller de skyldige personer straffes efter  

 reglerne i stk. 1.
 § 58.  Denne lov gælder ikke for skibe, der er  

 hjemmehørende på Færøerne.
 Stk. 2.  Bestemmelsen i § 1, stk. 1, 2. pkt., gælder  

 ikke for skibe hjemmehørende i Grønland.
 Stk. 3.  Særlige regler om registrering af skibe,  

 hjemmehørende eller under bygning i Grønland, herunder om førelsen af  

 fartøjsfortegnelser og adgang til at registrere skibe under den i § 44, stk.  

 1, fastsatte tonnagegrænse, kan fastsættes af Erhvervsministeriet efter  

 forhandling med Statsministeriet.
§ 59.  Denne lov træder i kraft den 1. januar 1958.  

 For Grønlands vedkommende fastsættes tidspunktet for lovens ikrafttræden ved  

 kongelig anordning.
Samtidig ophæves lov om skibes registrering af 1. april  

 1892 med ændringer af 4. maj 1927, jf. lovbekendtgørelse nr. 103 af 4. maj  

 1927, med undtagelse af de i §§ 1 og 2 indeholdte regler om flagføring, lov  

 nr. 68 af 27. marts 1929 om ændringer i nævnte lov, lov nr. 358 af 26. august  

 1941 om tillæg til nævnte lov samt lov nr. 121 af 28. marts 1951 og lov nr.  

 363 af 22. december 1954 om ændringer i nævnte lov.
Lov nr. 205 af 18. maj  

 1960 indeholder følgende ikrafttrædelsesbestemmelse:
§ 2.  Denne lov træder i kraft den 1. juli 1960. Loven  

 gælder ikke for skibe hjemmehørende på Færøerne.
For Grønlands vedkommende  

 fastsættes tidspunktet for lovens ikrafttræden ved kgl. anordning.
 Rettigheder, der er erhvervet ved retsforfølgning og registreret før  

 lovens ikrafttræden, berøres ikke af bestemmelsen i § 1, nr. 2. Lov nr. 261  

 af 22. maj 1986 inderholder følgende ikrafttrædelsesbestemmelse:
 § 2.  Loven træder i kraft dagen efter bekendtgørelsen  

 i Lovtidende 1). Lov nr. 857 af 23. december 1987 indeholder følgende  

 ikrafttrædelsesbestemmelse:
 § 16.  Loven træder i kraft den 1. januar 1988. Lov  

 nr. 186 af 23. marts 1992 indeholder følgende ikrafttrædelsesbestemmelse:
 § 3.  Loven træder i kraft efter erhvervsministerens  

 nærmere bestemmelse 2). Lov nr. 901 af 29. november 1995 indeholder følgende  

 ikrafttrædelsesbestemmelse:
 § 5.  Loven træder i kraft den 1. december 19953). Lov  

 nr. 1082 af 20. december 1995 indeholder følgende ikrafttrædelsesbestemmelse:
 § 14.  Loven træder for Danmark og Grønland i kraft  

 den 1. januar 1996. Justitsministeren fastsætter tidspunktet for lovens  

 ikrafttræden for Færøerne (* 4). Lov nr. 382 af 22. maj 1996 indeholder  

 følgende ikrafttrædelsesbestemmelse:
 § 10.  Loven træder i kraft den 1. juni 1996 (* 5).  

 Lov nr. 385 af 22. maj 1996 indeholder følgende ikrafttrædelsesbestemmelse:
 § 15.  Loven træder i kraft den 1. januar 1997 (* 6).  

 Lov nr. 386 af 22. maj 1996 indeholder følgende ikrafttrædelsebestemmelse:
 § 34.  Loven træder i kraft den 1. januar 1997 (* 7).  

 Lov nr. 464 af 12. juni 1996 indeholder følgende ikrafttrædelsesbestemmelse:
 § 3.  Loven træder i kraft den 1. september 1996. (2.  

 pkt. udelades).
§ 4.  Loven gælder ikke for skibe hjemmehørende på  

 Færøerne og i Grønland, men kan ved kgl. anordning sættes i kraft for  

 Grønland med de ændringer, som de særlige grønlandske forhold tilsiger.
Lov  

 nr. 1050 af 11. december 1996 indeholder følgende ikrafttrædelsesbestemmelse:
 § 2.  Loven træder i kraft den 1. januar 1997.
 § 3.  Loven gælder ikke for skibe hjemmehørende på  

 Færøerne og i Grønland, men kan ved kgl. anordning sættes i kraft for  

 Grønland med de ændringer, som de særlige grønlandske forhold tilsiger.
Søfartsstyrelsen, den 11. april 1997 Niels J.
Bagge / Ole Brocks (* 1) Bekendtgjort i Lovtidende den 28. maj 1986.
 (* 2) Lov nr. 186 af 23. marts 1992 trådte i kraft 1. august 1993, jf.  

 bekendtgørelse nr. 544 af 1. juli 1993.
 (* 3) De ændringer, som angår lov om skibsregistrering, gælder for  

 Grønland, men ikke for Færøerne.
 (* 4) De ændringer, som angår lov om skibsregistrering, gælder for  

 Grønland, men ikke for Færøerne.
 (* 5) De ændringer, som angår lov om skibsregistrering, gælder ikke for  

 Færøerne. Ændringerne kan ved kongelig anordning sættes i kraft for Grønland  

 med de afvigelser, som de særlige grønlandske forhold tilsiger.
 (* 6) De ændringer, som angår lov om skibsregistrering, gælder ikke for  

 Færøerne. Ændringerne kan ved kongelig anordning sættes i kraft for Grønland  

 med de afvigelser, som de særlige grønlandske forhold tilsiger.
 (* 7) De ændringer, som angår lov om skibsregistrering, gælder ikke for  

 Færøerne. Ændringerne kan ved kongelig anordning sættes i kraft for Grønland  

 med de afvigelser, som de særlige grønlandske forhold tilsiger.
