Af røntgenbeskrivelsen fremgik, at der dels var let skævhed,  

 og at der dels var en såkaldt ægte fremadglidning af  

 hvirvellegemte mellem 5. lændehvirvel og korsbenet (spondylolistese)  

 med en afglidning svarende til et halvt hvirvellegeme.
Kvinden blev  

 orienteret om resultatet af røntgenundersøgelsen af en  

 læge, der vikarierede for hendes sædvanlige læge.  

 Lægen oplyste, at kvinden havde en svag ryg og bad hende komme igen,  

 hvis hun fik ondt i ryg eller ben.
Lægen sikrede sig i den forbindelse,  

 at kvinden ikke havde hårdt fysisk arbejde.
Frem til marts 1997 havde kvinden varierende smerter i benene.
Hun var  

 derfor i 1996 henvist til en speciallæge i reumatologi, der  

 konkluderede, at der var tale om et såkaldt compartment- syndrom i  

 forbindelse med intensiv træning, og i 1997 blev hun henvist til  

 ortopædkirurgisk afdeling, hvor man anbefalede en operation for  

 spondylolistesen.
 Der blev bl.a. klaget over, at lægen ikke informerede kvinden om, at  

 hun havde en svær ryglidelse.
Klager over behandling og vurdering af  

 symptomer fra ryggen Patientklagenævnet fandt, at der ikke var grundlag  

 for at kritisere lægens information af kvinden.
Nævnet oplyste,  

 at spondylolistese i lænden forekommer relativt hyppigt og oftest  

 påvises som et tilfældigt bifund i forbindelse med  

 røntgenundersøgelse af hvirvelsøjlen.
Lidelsen er  

 normalt ikke symptomgivende og kræver kun kirurgisk behandling ved  

 betydende symptomer.
De væsentligste symptomer er tiltagende smerter  

 over lænderyggen, og/eller tegn til påvirkning af nerverne til  

 benene.
Nervepåvirkning viser sig ved smerter, nedsat kraft,  

 føleforstyrrelser og ændrede refleksforhold.
Nævnet lagde  

 vægt på, at kvinden på tidspunktet for undersøgelsen  

 hverken havde gener fra ryg eller ben, hvorfor den påviste  

 spondylolistese på dette tidspunkt var betydningsløs.  

 Nævnet fandt videre, at det generelt er op til den behandlede  

 læge i en given situation at vurdere den vægt, hvormed en  

 diagnose skal præsenteres.
I den konkrete situation skønnede  

 lægen, at fundet var betydningsløst, hvorfor den blidere  

 formulering svag ryg blev valgt.
Nævnet lagde videre vægt  

 på, at kvinden ved konsultationen blev orienteret om at undgå  

 rygbelastende arbejde samt at henvende sig på ny ved gener.
