Bekendtgørelse om ændring af bekendtgørelse om tilskud m.v. til private gymnasieskoler, studenterkurser og kurser til højere forberedelseseksamen (PG-tilskudsbekendtgørelsen) § 1 I bekendtgørelse nr. 731 af 29. juni 2012 om tilskud m.v. til private gymnasieskoler, studenterkurser og kurser til højere forberedelseseksamen (PG-tilskudsbekendtgørelsen), som ændret ved bekendtgørelse nr. 1016 af 25. oktober 2012, foretages følgende ændringer:
 1. § 10, stk. 3, affattes således:
»Stk.3. Ansøgning om tilskud til lærertimer, praktisk medhjælp og hjælpemidler til elever med svære handicap samt befordring af elever med svære handicap kan indsendes hele året.
Ansøgning om tilskud til hjælpemidler til elever med svære handicap skal fremsendes til styrelsen senest 14 dage efter elevens behov er godtgjort overfor skolen.
Styrelsen træffer afgørelse om, fra hvilket tidspunkt hjælpen kan ydes, dog tidligst fra den måned, hvor ansøgningen er modtaget i styrelsen.« 2. I § 10 indsættes som stk. 8-10:
»Stk. 8. Institutioner kan tildeles hjælpemidler som beredskab til udlån for elever, hvis støttebehov først afdækkes kort før eller efter uddannelsesstart.
Beredskabet finder anvendelse, mens ansøgning behandles i styrelsen.
 Stk. 9. Hjælpemidler, hvortil der er ansøgt om tilskud, jf. § 10, stk. 1 og 3, følger eleven til anden uddannelse, såfremt uddannelsen er omfattet af denne lovs § 1, lov om friskoler og private grundskoler, § 1 i lov om folkehøjskoler, efterskoler, husholdningsskoler og håndarbejdsskoler (frie kostskoler), bekendtgørelse om særlige tilskud til specialpædagogisk bistand ved ungdomsuddannelser m.v. eller lov om specialpædagogisk støtte ved videregående uddannelse.
Stk. 10. Når skolen eller kurset indskriver en elev, der medbringer et hjælpemiddel bevilget under et tidligere uddannelsesforløb, skal skolen eller kurset ansøge om overførsel af bevillingen inden for den angivne frist, jf. stk. 3. Skolen eller kurset oplyser om tidligere støtteforløb i sin ansøgning og vurderer i sin udtalelse, om der er behov for ændringer af støtten.
Hvis der ikke indstilles ændringer af støtten, kan der ses bort fra dokumentationskravet, jf. § 10, stk. 2.« § 2 Bekendtgørelsen træder i kraft den 1. januar 2013.
