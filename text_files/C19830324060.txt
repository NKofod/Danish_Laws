 Baggrund:
 - Bekendtgørelse nr. 539 af 30. december 1950 med senere ændringer om  

 indretning og brug af køleanlæg.
 - Bekendtgørelse nr. 384 af 15. december 1962 om ændring i bekendtgørelse  

 af 8. december 1961 om forbud mod anvendelse af methylclorid (Klormethyl) i  

 køleanlæg.
 Denne At-meddelelse oplyser om krav til køleanlæg.
Størrelse (effekten) af køleanlæg er i denne At-meddelelse angivet i  

 kcal/h.
Ved omregning til SI-enheder bruges omregningsfaktor 1000 kcal/h =  

 1160 J/s = 1,16 kW.
Om sikkerhedsforanstaltninger ved køle- og fryserum, se AT-meddelelsenr.  

 2.05.2 Brugsanvisning Køleanlæg på over 1000 kcal/h skal leveres med anvisninger for  

 betjeningen.
De skal være opslået på et iøjnefaldende sted i maskinrummet.
Indretning Køleanlæg skal være forsvarligt indrettet og afprøvet.
Der findes  

 detaljerede regler herfor.
 Beholdere i køleanlæg skal være godkendt efter reglerne om trykbeholdere.
 Køleanlæg skal være forsynet med en mærkeplade, der angiver kølemidlet,  

 anlæggets leverandør og løbenummer.
 Køleanlæg på over 5000 kcal/h skal anmeldes til arbejdstilsynet.  

 Anmeldelsen skal foretages af leverandøren samtidig med leveringen.
Opstilling Rum, hvori kompressorer, beholdere m.v. er opstillet, skal være  

 velventileret og belyst.
 Alle dele af anlægget skal være let tilgængelige.
Ved anlæg med en samlet effekt på over 20.000 kcal/h skal kompressorer,  

 beholdere m.v. være anbragt i et særskilt, brandsikkert rum.
Dørene til  

 sådanne rum skal være tætsluttende og kunne åbne udad.
 Kølemidlets navn skal være tydeligt angivet på døren.
 Hvis køleanlæggets samlede effekt er på over 50.000 kcal/h, skal  

 kompressorerne kunne standses fra et sted uden for maskinrummet.
 For anlæg med en samlet effekt på over 250.000 kcal/h gælder tillige, at  

 kompressorer, beholdere m.v. ikke må anbringes i kælderetage eller lige over  

 eller lige under lokaler, hvori der opholder sig andre personer end dem, der  

 beskæftiges med anlæggets pasning.
 Der gives i visse tilfælde dispensation fra opstillingsreglerne, fx hvis  

 de Svenske Kylnormer er fulgt.
Pasning, vedligeholdelse og eftersyn Pasning af køleanlæg må kun udføres af personer, der er fyldt 18 år, og  

 som er instrueret om pasningen.
 Levenrandørens anvisninger for anlæggets betjening skal nøje følges.
 Køleanlægget skal vedligeholdes, så det altid er i forsvarlig stand.  

 Leverandørens anvisninger om eftersyn og vedligeholdelse skal følges.
 Utætheder på anlæggets dele skal straks lokaliseres og skaden udbedres.
 Kan dette ikke ske, skal anlægget tages ud af drift på forsvarlig måde.
 Sker der stærk udstrømning af kølemiddel i maskin- eller apparatrum, skal  

 kompressoren standses, rummet hurtigst muligt aflukkes fra andre rum og  

 udluftes, og sagkyndig bistand skal tilkaldes.
 Sker der brud på dele af køleanlæg på over 5000kcal/h med udstrømning af  

 kølemiddel til følge, skal anlæggets ejer anmelde uheldet til  

 arbejdstilsynet, og der må så vidt muligt ikke foretages nogen ændring ved  

 anlægget, før dette er besigtiget af arbejdstilsynet.
Eftersyn skal foretages af - køleanlæg opstillet i beboelseshuse og omfattende mere end en enkelt  

 husholdning, med højst 6 måneders mellemrum - køleanlæg på over 1000 kcal/h opstillet andet steds, med højst 12  

 måneders mellemrum.
 Der skal ved disse anlæg være en tilsynsbog.
 Arbejde med eftersyn og tæthedsprøver må kun udføres af personer med  

 autorisation hertil fra direktøren for arbejdstilsynet.
Åndedræts- og øjenværn Ved køleanlæg på 5000 kcal/h - 50.000 kcal/h skal der findes mindst 1  

 åndedrætsværn.
 Undtaget fra dette krav er dog alle hermetisk lukkede anlæg samt anlæg med  

 kuldioxid, freon og lignende, medmindre dele af anlægget er anbragt i lokaler  

 med gulv, der ligger mere end 1 m under terræn.
 Ved køleanlæg på over 50.000 kcal/h skal der findes mindst 2  

 åndedrætsværn.
Åndedrætsværnene skal være af egnet type.
Ved anlæg med kuldioxid, freon  

 eller lignende som kølemiddel skal åndedrætsværnene være luftforsynet.
 Ved anlæg på over 5000 kcal/h med ammoniak, svovlsyrling eller lignende  

 ætsende kølemiddel skal der findes særlige øjenværn.
Åndedræts- og øjenværn skal opbevares beskyttet mod støv, fugtighed og  

 varme på et passende sted i nærheden af, men uden for de rum, hvor de skal  

 benyttes.
De skal altid holdes i brugbar stand.
 Åndedræts- og øjenværn skal anvendes ved alle arbejder, hvor udstrømning  

 af kølemidlet kan forekomme f.eks. ved åbning af dæksler og lignende,  

 demontering af maskindele, rørledninger og ventiler, eftersyn af pakdåser og  

 pakninger.
 Betjeningspersonalet skal være instrueret i brugen af åndedrætsværnet.
 Ved køleanlæg på over 50.000 kcal/h skal ejeren sørge for, at der mindst  

 een gang om året afholdes øvelse i brugen af åndedrætsværnet.
