Nr LSF 38 Forslag til Lov om ændring af aktieavancebeskatningsloven,  

 fusionsskatteloven og personskatteloven (Fradragsret for aktier modtaget som  

 vederlag i henhold til ligningslovens § 27 E - ideaktier) Fremsat af skatteministeren (Carsten Koch) den 31. oktober 1996 Vedtaget ved tredjebehandling den 13. december 1996 Lov nr. 1212 af 27/12/1996 § 1 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 749 af 13. august  

 1996, foretages følgende ændringer:
 1. I § 2 a, stk. 4, indsættes efter »§§ 2«:  

 », 2 e«.
 2. Efter § 2 d indsættes:
» § 2 e.
Fortjeneste og tab ved afståelse af aktier, som en  

 person har modtaget som vederlag ved afhændelse af et forsknings- eller  

 udviklingsarbejde, jf. ligningslovens § 27 E, stk. 1, medregnes ved  

 opgørelsen af den skattepligtige indkomst.
 Stk. 2. Fortjeneste og tab efter stk. 1 opgøres efter § 6.
Stk. 3. I tilfælde omfattet af stk. 1 finder §§ 2 og 4 ikke  

 anvendelse.
Stk. 1 finder ikke anvendelse i de i §§ 2 a og 3 nævnte  

 tilfælde.« 3. I § 6, stk. 1, 1. pkt., indsættes efter »§ 2  

 d«:», § 2 e«.
§ 2 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 954 af 5. november 1996,  

 foretages følgende ændringer:
 1. I § 11, stk. 1, 3. pkt., ændres »eller 2 c«  

 til:», 2 c eller 2 e«.
 2. I § 15 b, stk. 4, 10. pkt., ændres »eller § 2  

 c« til: », § 2 c eller § 2 e«.
§ 3 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 793 af 1. september 1996, foretages følgende  

 ændring:
 1. I § 4 a, stk. 1, nr. 4, ændres »§ 4« til:  

 »§§ 2 e og 4«.
§ 4 Loven træder i kraft dagen efter bekendtgørelsen i Lovtidende.
Den har  

 virkning for aktier afstået den 31. oktober 1996 eller senere.
Oprindeligt fremsat forslag § 1 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 749 af 13. august  

 1996, foretages følgende ændringer:
 1. I § 2 a, stk. 4 , indsættes efter »§§ 2«:  

 », 2 e«.
 2. Efter § 2 d indsættes:
» § 2 e.
Fortjeneste og tab ved afståelse af aktier, som en  

 person har modtaget som vederlag ved afhændelse af et forsknings- eller  

 udviklingsarbejde, jf. ligningslovens § 27 E, stk. 1, medregnes ved  

 opgørelsen af den skattepligtige indkomst.
 Stk. 2. Fortjeneste og tab efter stk. 1 opgøres efter § 6.
Stk. 3. I tilfælde omfattet af stk. 1 finder §§ 2 og 4 ikke  

 anvendelse.
Stk. 1 finder ikke anvendelse i de i §§ 2 a og 3 nævnte  

 tilfælde.«.
 3. I § 6, stk. 1, 1. pkt. , indsættes efter »§ 2  

 d«: », § 2 e«.
§ 2 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 621 af 19. juli 1995, som  

 ændret ved § 112 i lov nr. 1072 af 20. december 1995, § 8 i lov nr. 399 af  

 22. maj 1996 og § 11 i lov nr. 487 af 12. juni 1996, foretages følgende  

 ændringer:
 1. I § 11, stk. 1, 3. pkt., ændres »eller 2 c«  

 til: », 2 c eller 2 e«.
 2. I § 15 b, stk. 4, 10. pkt., ændres »eller § 2  

 c« til: », § 2 c eller § 2 e«.
§ 3 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 793 af 1. september 1996, foretages følgende  

 ændring:
 1. I § 4 a, stk. 1, nr. 4 , ændres »§ 4« til:  

 »§§ 2 e og 4«.
§ 4 Loven træder i kraft dagen efter bekendtgørelsen i Lovtidende.
Den har  

 virkning for aktier afstået den 31. oktober 1996 eller senere.
Bemærkninger til lovforslaget Almindelige bemærkninger Lovforslaget er en del af en række initiativer som har til formål at  

 fremme selvstændighedskulturen og iværksætterlysten i Danmark med henblik på,  

 at flere skal få lyst til at starte egen virksomhed, og flere af de  

 nystartede virksomheder skal overleve.
Der kan i denne forbindelse henvises  

 til rapporten »Kapitalformidling til små og mellemstore  

 virksomheder« fra Erhvervsministeriet sidste efterår og til  

 Erhvervsministeriets handlingsplan for en ny iværksætterpolitik af 1. marts  

 1996.
Hvis en iværksætter indskyder et forsknings- eller udviklingsprojekt i et  

 selskab og som vederlag modtager aktier (eller anparter) i selskabet  

 (»ide-aktier«), betragtes dette skattemæssigt som et salg af  

 projektet til selskabet.
Vederlaget er skattepligtigt som personlig indkomst.
Vederlaget værdiansættes i afhændelsesåret efter de almindelige  

 skattemæssige principper.
Skattepligten af vederlaget er ikke afhængig af  

 senere ændringer i aktiernes værdi.
 Som udgangspunkt er vederlaget skattepligtigt i salgsåret, men  

 iværksætteren kan vælge at fordele indkomsten over en periode på op til 10 år  

 under forudsætning af, at afhændelsen til selskabet sker med henblik på  

 videreudvikling af arbejdet, og at hele vederlaget ydes i form af aktier i  

 dette selskab, jf. ligningslovens § 27 E.
Den skattepligtige bestemmer selv, hvor stor en del af vederlaget, der  

 skal medregnes ved indkomstopgørelsen for det enkelte år inden for  

 10-års-perioden.
Hvis de modtagne aktier afstås, skal en til afståelsen  

 forholdsmæssig del af vederlaget dog være medregnet ved opgørelsen af den  

 skattepligtige indkomst senest for det indkomstår, hvori afståelsen sker, jf.  

 ligningslovens § 27 E, stk. 3. Hele vederlaget skal således senest være  

 indtægtsført i det indkomstår, hvor den sidste aktie i selskabet afhændes.
Ligningslovens § 27 E er en fordelingsregel, som kun angår beskatningen af  

 vederlaget.
Beskatningen af de senere gevinster og tab på de aktier, som  

 udgør vederlaget, sker derimod efter de almindelige regler i  

 aktieavancebeskatningsloven.
Efter de gældende regler i aktieavancebeskatningsloven kan tab ved  

 afståelse af aktier, der har været ejet mindre end 3 år, kun modregnes i  

 fortjeneste på andre aktier, der har været ejet mindre end 3 år.
Tabet kan  

 ikke modregnes i andre former for indkomst, herunder ikke i vederlag, der er  

 valgt beskattet over 10 år efter ligningslovens § 27 E.
Er der tale om tab på unoterede aktier, der afstås efter en ejertid på  

 mere end 3 år, kan tabet fradrages i aktieindkomsten.
Den negative skat af  

 aktieindkomsten kan herefter modregnes i skatten af anden indkomst.
 De gældende regler medfører, at en iværksætter, hvis nystartede selskab  

 går konkurs inden for de første 3 år, kommer i den situation, at  

 (rest)vederlaget fortsat skal beskattes efter den værdi, det blev tillagt i  

 afhændelsesåret, mens det lidte tab på aktierne ikke kan fradrages.
 Det foreslås, at tab ved afståelse af »ide-aktier«, der ikke har  

 været i iværksætterens besiddelse i 3 år, bliver fradragsberettiget på samme  

 måde, som det er tilfældet for unoterede aktier, når aktierne har været ejet  

 i mere end 3 år.
Forslaget indebærer, at gevinster og tab på »ide-aktier« altid  

 (bortset fra næringsaktier og aktier omfattet af aktieavancebeskatningslovens  

 § 2 a) medregnes til aktieindkomsten uanset ejertiden.
Det har den fordel, at  

 aktieavance og udbytte altid beskattes ens, så der ikke kan være en fordel  

 ved at konvertere aktieavance til udbytte.
»Ide-aktier« vil formodentlig som hovedregel være unoterede,  

 idet iværksætteren må antages at ville bevare indflydelse i selskabet og  

 dermed indflydelse på udviklingen af ideen.
Der er dog ikke noget til hinder  

 for, at et eksisterende børsnoteret selskab erhverver ideen, eller at  

 selskabets aktier efterfølgende bliver børsnoterede. »Ide-aktier«  

 kan derfor i princippet være børsnoterede.
 Det er tilstræbt, at alle »ide-aktier« i videst muligt omfang  

 behandles ens.
 Det foreslås derfor, at børsnoterede »ide-aktier« behandles på  

 samme måde som unoterede aktier for iværksætteren bortset fra, at  

 børsnoterede »ide-aktier« medregnes ved opgørelsen af beholdningen  

 af børsnoterede aktier i relation til 100.000 kr.'s grænsen, jf.  

 aktieavancebeskatningslovens § 4, stk. 2, § 7, stk. 1, § 10, stk. 1, og § 11,  

 stk. 1. Dette betyder blandt andet, at fortjenester på børsnoterede  

 »ide-aktier« med en ejertid på 3 år eller mere efter forslaget ikke  

 kan være skattefri efter 100.000 kr.'s reglen i aktieavancebeskatningslovens  

 § 4, stk. 2, at der ikke tildeles børsnoterede »ide-aktier«  

 indgangsværdier efter aktieavancebeskatningslovens § 7 ved overskridelse af  

 100.000 kr.'s grænsen, og at reglerne om, at der alene kan succederes ved  

 udlæg fra et dødsbo (aktieavancebeskatningslovens § 10, stk. 1), eller  

 overdragelse i levende live (aktieavancebeskatningslovens § 11, stk. 1, 5.  

 pkt.), for den del af udlægget eller overdragelsen til hver enkelt modtager,  

 der overstiger 100.000 kr.'s grænsen, ikke finder anvendelse for børsnoterede  

 »ide-aktier«.
 Der skelnes efter lovforslaget ikke mellem de tilfælde, hvor selskabet går  

 konkurs og de tilfælde, hvor aktierne afstås ved et »almindeligt«  

 salg.
 Endelig skelnes der ikke mellem de tilfælde, hvor ideen overdrages til et  

 nystiftet selskab og de tilfælde, hvor overdragelsen sker til et allerede  

 eksisterende selskab.
Det foreslås endvidere, at »ide-aktier«, som ombyttes med aktier  

 i andre selskaber i forbindelse med skattefri fusion eller spaltning efter  

 fusionsskatteloven eller i forbindelse med aktieombytning med succession  

 efter aktieavancebeskatningslovens § 13, bevarer deres status som  

 »ide-aktier«.
Dette betyder, at hvis aktierne i det selskab,  

 forsknings- eller udviklingsprojektet oprindeligt er indskudt i, ombyttes med  

 aktier i et andet selskab i forbindelse med en skattefri fusion, spaltning  

 eller aktieombytning, vil de nye aktier også skulle anses for omfattet af § 2  

 e, hvis de ombyttede aktier ville være omfattet af denne bestemmelse.
Udlægges aktier omfattet af den foreslåede § 2 e i  

 aktieavancebeskatningsloven med succession fra et dødsbo, vil aktierne  

 ligeledes hos modtageren skulle behandles efter den foreslåede § 2 e.
Dette  

 kræver ingen lovændring. »Ide-aktier«, som overdrages i levende  

 live efter aktieavancebeskatningslovens § 11, vil ligeledes bevare deres  

 status som »ide-aktier« hos modtageren.
Disse aktier vil således  

 også hos modtageren skulle behandles efter den foreslåede § 2 e i  

 aktieavancebeskatningsloven.
Lovforslaget ændrer ikke på den skattemæssige behandling efter  

 ligningslovens § 27 E af vederlaget for det indskudte projekt.
Dette vederlag  

 opgøres til aktiernes værdi på tidspunktet for indskuddet.
Forslaget vedrører  

 alene den skattemæssige behandling af fortjenester og tab ved afståelse af de  

 aktier, som modtages i form af et vederlag, som omfattes af ligningslovens §  

 27 E.
Erhvervsøkonomiske konsekvenser Lovforslaget er et af en række initiativer, der skal fremme  

 selvstændighedskulturen og iværksætterlysten i Danmark.
Med forslaget fjernes  

 en hindring for at finansiere videreudviklingen af et forsknings- og  

 udviklingsprojekt ved at indskyde projektet i et selskab.
Forslaget forventes  

 således at have positive erhvervsøkonomiske konsekvenser.
Provenumæssige konsekvenser Den foreslåede lempelse af beskatningen af »ide-aktier« vil  

 medføre et meget begrænset provenutab, som det dog ikke er muligt at skønne  

 over.
Administrative konsekvenser Lovforslaget skønnes ikke at ville have nævneværdige administrative  

 konsekvenser.
Forholdet til EU-retten Lovforslaget skønnes ikke at indeholde EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Det foreslås, at reglerne i aktieavancebeskatningslovens § 2 a skal have  

 forrang for de foreslåede regler i § 2 e.
Til nr. 2 Efter den foreslåede bestemmelse medregnes fortjeneste og tab på aktier,  

 som en person har modtaget som vederlag ved afhændelse af et forsknings-  

 eller udviklingsarbejde, jf. ligningslovens § 27 E, stk. 1, ved opgørelsen af  

 den skattepligtige indkomst.
 Bestemmelsen omfatter alle »ide-aktier«, dog ikke aktier som  

 nævnt i lovens § 2 a og aktier, der er erhvervet som led i den  

 skattepligtiges næringsvej.
Den foreslåede bestemmelse omfatter alle de tilfælde, hvor den pågældende  

 aktionær har haft muligheden for at udskyde beskatningen af vederlaget efter  

 ligningslovens § 27 E.
Det er således alene en forudsætning for anvendelse af  

 den foreslåede § 2 e i aktieavancebeskatningsloven, at den pågældende  

 iværksætter har kunnet anvende reglerne i ligningslovens § 27 E, og det er  

 ikke en forudsætning, at beskatningen af vederlaget rent faktisk har været  

 udskudt efter ligningslovens § 27 E.
I forbindelse med afståelse af  

 »ide-aktier« skal den skattepligtige, der vil påberåbe sig den  

 foreslåede § 2 e i aktieavancebeskatningsloven, kunne dokumentere eller  

 sandsynliggøre, at aktierne er erhvervet under sådanne omstændigheder, at  

 bestemmelsen finder anvendelse.
I det omfang aktierne allerede ved  

 erhvervelsen er kategoriseret som »ide-aktier« omfattet af  

 aktieavancebeskatningslovens § 2 e, hvilket f.eks. er tilfældet, hvis  

 beskatningen af vederlaget udskydes efter ligningslovens § 27 E, skal de  

 relevante skattemyndigheder sikre, at oplysningerne herom ikke går tabt.
 Efter forslaget beskattes fortjeneste og tab ved afståelse af  

 »ide-aktier« på samme måde, uanset om aktierne er unoterede eller  

 børsnoterede, og uanset hvor lang tid aktierne har været ejet.
 Fortjeneste og tab opgøres efter gennemsnitsmetoden, jf.  

 aktieavancebeskatningslovens § 6.
For »ide-aktier« ejet i mindre end 3 år, er der således dels  

 foreslået en lempelse af beskatningen af gevinster og dels en adgang til at  

 fradrage tab i den skattepligtige indkomst.
Til gengæld kan tab i disse  

 tilfælde ikke modregnes i tilsvarende fortjenester på andre aktier ejet i  

 mindre end tre år.
 I forhold til de nuværende regler vil det medføre en skærpet beskatning,  

 hvis der er tale om fortjeneste ved afståelse fra en lille beholdning af  

 børsnoterede aktier efter mere end 3 års ejertid, idet en fortjeneste på  

 sådanne aktier efter lovforslaget ikke vil kunne være skattefri på grund af  

 100.000 kr.'s reglen i aktieavancebeskatningslovens § 4, stk. 2. Til gengæld  

 vil tab i et sådant tilfælde efter forslaget kunne fradrages efter reglerne  

 for aktieindkomst.
 Endvidere vil tab ved afståelse af børsnoterede aktier fra en større  

 beholdning, som har været ejet mere end 3 år, kunne fradrages i den  

 skattepligtige indkomst og ikke kun modregnes i tilsvarende fortjenester.
 Den foreslåede bestemmelse ændrer ikke ved, at børsnoterede  

 »ide-aktier« medregnes ved opgørelsen af beholdningen af  

 børsnoterede aktier i relation til 100.000 kr.'s grænsen i  

 aktieavancebeskatningslovens § 4, stk. 2, § 7, stk. 1, § 10, stk. 1, og § 11,  

 stk. 1.
Til nr. 3 Der er tale om en konsekvensændring som følge af lovforslagets § 1, nr. 2.
Til § 2 Til nr. 1 Fusionsskattelovens § 11 indeholder reglerne om den skattemæssige  

 behandling af aktier, som modtages ved ombytning af aktier i forbindelse med  

 en skattefri fusion.
 Efter fusionsskattelovens § 11, stk. 1, 3. pkt., anses de modtagne aktier  

 i det modtagende selskab for omfattet af aktieavancebeskatningslovens § 2 b  

 (andelsbeviser i andelsbeskattede andelsselskaber) eller § 2 c (visse aktier  

 erhvervet for lånte midler), såfremt de ombyttede aktier ville være omfattet  

 af disse bestemmelser.
 Det foreslås, at aktier, som i forbindelse med en skattefri fusion  

 modtages ved ombytning af »ide-aktier« omfattet af den foreslåede §  

 2 e i aktieavancebeskatningsloven, ligeledes omfattes af § 2 e.
Fusionsskattelovens § 11, stk. 1, finder direkte anvendelse ved fusioner,  

 men aktieavancebeskatningslovens § 13 om aktieombytninger, indeholder en  

 henvisning til fusionsskattelovens § 11. Aktieavancebeskatningslovens § 13  

 omhandler aktieombytninger, hvor aktierne i et selskab indskydes i et  

 holdingselskab, og de hidtidige aktionærer vederlægges med aktier i  

 holdingselskabet, og en kontant udligningssum på maksimalt 10 pct. af de  

 udleverede aktiers pålydende værdi.
Dette betyder, at den foreslåede ændring  

 af fusionsskattelovens § 11 tillige indebærer, at de aktier, som i  

 forbindelse med en aktieombytning efter aktieavancebeskatningslovens § 13  

 modtages ved ombytning af »ide-aktier« omfattet af den foreslåede §  

 2 e i aktieavancebeskatningsloven, skal anses for omfattet af den foreslåede  

 § 2 e.
Til nr. 2 Fusionsskattelovens § 15 b indeholder reglerne for konsekvenserne af en  

 skattefri spaltning.
 Efter fusionsskattelovens § 15 b, stk. 4, 10. pkt., anses de modtagne  

 aktier i det modtagende selskab for omfattet af aktieavancebeskatningslovens  

 § 2 b (andelsbeviser i andelsbeskattede andelsselskaber) eller § 2 c (visse  

 aktier erhvervet for lånte midler), såfremt de ombyttede aktier ville være  

 omfattet af disse bestemmelser.
 Det foreslås, at aktier, som i forbindelse med en skattefri spaltning  

 modtages ved ombytning af »ide-aktier« omfattet af den foreslåede §  

 2 e i aktieavancebeskatningsloven, ligeledes omfattes af § 2 e.
Til § 3 Det foreslås, at fortjeneste og tab, som omfattes af den foreslåede  

 bestemmelse i aktieavancebeskatningslovens § 2 e, er aktieindkomst for  

 skattepligtige personer.
Til § 4 Det foreslås, at loven træder i kraft dagen efter bekendtgørelse i  

 Lovtidende.
Dette indebærer, at loven ikke kan håndhæves før denne dato.
Det foreslås endvidere, at lovforslaget skal have virkning for aktier som  

 omfattes af den foreslåede bestemmelse i aktieavancebeskatningslovens 2 e, og  

 som afstås den 31. oktober 1996 eller senere.
I relation til de foreslåede  

 ændringer af fusionsskatteloven indebærer dette virkningstidspunkt, at det er  

 tidspunktet for afståelsen af de aktier, som modtages ved ombytningen, der er  

 afgørende for, om aktierne omfattes af den foreslåede § 2 e i  

 aktieavancebeskatningsloven.
Afstås aktierne efter den 31. oktober 1996,  

 finder de foreslåede regler anvendelse.
Dette gælder, selv om ombytningen er  

 sket forud for den 31. oktober 1996.
Skriftlig fremsættelse Skatteministeren (Carsten Koch):
 Herved tillader jeg mig at fremsætte:
 Forslag til lov om ændring af aktieavancebeskatningsloven,  

 fusionsskatteloven og personskatteloven. (Fradragsret for aktier modtaget som  

 vederlag i henhold til ligningslovens § 27 E - »ide-aktier«).
(Lovforslag nr.
L 38).
 Forslaget indeholder en ændring af beskatning af gevinster og fradrag for  

 tab ved afståelse af de såkaldte »ide-aktier«.
Ved »ide-aktier« forstås aktier, som en iværksætter modtager som  

 vederlag ved indskud af et forsknings- eller udviklingsprojekt i et selskab.  

 Det vil sige aktier, som omhandlet i ligningslovens § 27 E.
Efter de gældende  

 regler kan tab på aktierne ved en ejertid på mindre end tre år alene  

 modregnes i gevinster på andre aktier ejet i mindre end tre år.
Gevinster  

 bliver beskattet som kapitalindkomst.
Tab kan ved en ejertid på tre år eller  

 mere derimod fradrages uden begrænsninger i aktieindkomsten, hvis aktierne er  

 unoterede, hvilket »ide-aktier« formentlig oftest er.
Gevinster  

 beskattes som aktieindkomst.
Forslaget går ud på, at de regler, der i dag gælder for afståelse af  

 unoterede aktier efter en ejertid på tre år eller mere, overføres til at  

 gælde i alle tilfælde for »ide-aktier«.
Dette gælder efter  

 forslaget uanset ejertiden, og uanset om aktierne er børsnoterede eller  

 unoterede.
Desuden gives der mulighed for, at aktier, som modtages ved  

 ombytning med succession af »ide-aktier« ved skattefri fusion og  

 spaltning og ved aktieombytninger, i lighed med de ombyttede aktier skal  

 anses for »ide-aktier«.
 Forslaget er en opfølgning på Erhvervsministeriets handlingsplan for en ny  

 iværksætterpolitik af 1. marts 1996.
 Forslaget vil medføre et begrænset provenutab.
 Med forslaget fjernes en hindring for finansiering af videreudvikling af  

 et forsknings- og udviklingsprojekt ved at indskyde projektet i et selskab.  

 Forslaget forventes dermed at have positive erhvervsøkonomiske konsekvenser.
 Forslaget forventes ikke at medføre nævneværdige administrative  

 konsekvenser.
 Forslaget skønnes ikke at indeholde EU-retlige aspekter.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 749 af 13. august  

 1996, foretages følgende ændringer:
 1. I § 2 a, stk. 4 , indsættes efter »§§ 2«:  

 », 2 e«.
§ 2 a.
Fortjeneste ved afståelse af aktier udstedt af selskaber  

 m.v., der er eller har været hjemmehørende i udlandet, på Færøerne eller i  

 Grønland, herunder efter bestemmelserne i en dobbeltbeskatningsoverenskomst,  

 medregnes ved opgørelsen af den skattepligtige indkomst, hvis det må antages, 1) at virksomheden i selskabet m.v. overvejende har været af finansiel  

 karakter, og 2) at det samlede afkast heraf er beskattet væsentlig lavere end efter  

 danske beskatningsregler.
Stk. 2. Endvidere medregnes ved opgørelsen af den skattepligtige  

 indkomst fortjeneste ved afståelse af aktier i selskaber, som i væsentligt  

 omfang direkte eller indirekte ejer eller har ejet aktier i selskaber m.v.,  

 der er eller har været hjemmehørende i udlandet, på Færøerne eller i  

 Grønland, herunder efter bestemmelserne i en dobbeltbeskatningsoverenskomst,  

 hvis det må antages, 1) at virksomheden i det sidstnævnte selskab m.v. overvejende har været af  

 finansiel karakter, 2) at det samlede afkast heraf er beskattet væsentlig lavere end efter  

 danske regler, og 3) at eventuelle udbytter fra det sidstnævnte selskab m.v. samlet  

 beskattes med en procentsats, der er væsentligt lavere end den i  

 selskabsskattelovens § 17, stk. 1, nævnte.
 Stk. 3. Fortjeneste ved afståelse af aktier som nævnt i stk. 1 og  

 2 opgøres efter reglerne i § 6.
Stk. 4. I tilfælde, der er omfattet af stk. 1 og 2, finder §§ 2 og  

 4 ikke anvendelse.
Stk. 1 og 2 finder ikke anvendelse i de i § 3 nævnte  

 tilfælde.
 Stk. 5. Hvis et selskab har indgået aftale om skattesats eller  

 beskatningsgrundlag med skattemyndighederne i den stat, hvor det er  

 hjemmehørende, herunder efter bestemmelserne i en  

 dobbeltbeskatningsoverenskomst, eller hvis skattereglerne i den pågældende  

 stat er indrettet efter, hvor ejerne af kapitalandele i selskabet er  

 hjemmehørende, anses betingelserne i stk. 1, nr. 2 og stk. 2, nr. 2, for  

 opfyldt.
 2. Efter § 2 d indsættes:
» § 2 e.
Fortjeneste og tab på aktier, som en person har  

 modtaget som vederlag ved afhændelse af et forsknings- eller  

 udviklingsarbejde, jf. ligningslovens § 27 E, stk. 1, medregnes ved  

 opgørelsen af den skattepligtige indkomst.
 Stk. 2. Fortjeneste og tab efter stk. 1 opgøres efter § 6.
Stk. 3. I tilfælde omfattet af stk. 1 finder §§ 2 og 4 ikke  

 anvendelse.
Stk. 1 finder ikke anvendelse i de i §§ 2 a og 3 nævnte  

 tilfælde.«.
 3. I § 6, stk. 1, 1. pkt. , indsættes efter »§ 2  

 d«: », § 2 e«.
 § 6. Fortjeneste eller tab ved afståelse af aktier opgøres i de i  

 § 2, stk. 3, 2.-4. pkt., § 2 a, § 2 c, § 2 d og § 4 omhandlede tilfælde efter  

 reglerne i stk. 2-6. I de i §§ 2 og 4 omhandlede tilfælde tages for  

 skattepligtige efter kildeskattelovens §§ 1 og 2 ved opgørelser efter stk. 2  

 og 3 ikke hensyn til børsnoterede aktier, som den skattepligtige har  

 erhvervet mindre end tre år forud for afståelsen.
Stk. 2-9 - - - § 2 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 621 af 19. juli 1995, som  

 ændret ved § 112 i lov nr. 1072 af 20. december 1995, § 8 i lov nr. 399 af  

 22. maj 1996 og § 11 i lov nr. 487 af 12. juni 1996, foretages følgende  

 ændringer:
 1. I § 11, stk. 1, 3. pkt., ændres »eller 2 c«  

 til: », 2 c eller 2 e«.
§ 11. Aktier i det modtagende selskab, som selskabsdeltagerne  

 modtager som vederlag for aktier i det indskydende selskab, behandles ved  

 opgørelsen af den skattepligtige almindelige indkomst, som om de var  

 erhvervet på samme tidspunkt og for samme anskaffelsessum som de ombyttede  

 aktier.
Modtagne aktier i det modtagende selskab anses for anskaffet som led  

 i selskabsdeltagerens næringsvej, såfremt de ombyttede aktier var anskaffet  

 som led heri.
Modtagne aktier i det modtagende selskab anses for omfattet af  

 aktieavancebeskatningslovens §§ 2 b eller 2 c, såfremt de ombyttede aktier  

 ville være omfattet af disse bestemmelser.
Er ombyttede aktier omfattet af  

 aktieavancebeskatningslovens § 2 a, anses modtagne aktier i det modtagende  

 selskab for omfattet af denne bestemmelse i de for selskabsdeltageren  

 følgende tre indkomstår efter fusionsdatoen.
Stk. 2. - - - 2. I § 15 b, stk. 4, 10. pkt., ændres »eller § 2  

 c« til: », § 2 c eller § 2 e«.
§ 15 b. - - - Stk. 4. Spaltes et selskab, og beskattes selskaberne efter  

 reglerne i stk. 1 eller 2, skal beskatningen af selskabsdeltagerne i det  

 indskydende selskab ske efter reglerne i 2.-14. pkt.
I det omfang aktierne i  

 det indskydende selskab vederlægges med andet end aktier i de modtagende  

 selskaber, anses aktierne for afhændet til tredjemand til kursen på  

 spaltningsdatoen. § 9, stk. 2 og 3, finder tilsvarende anvendelse.
Ophører  

 det indskydende selskab ikke ved spaltningen, anses vederlag med andet end  

 aktier eller anparter i det eller de modtagende selskaber som udbytte.  

 Bortset fra de afstående aktier anses aktierne i det indskydende selskab for  

 ombyttet med aktier i de modtagende selskaber efter forholdet mellem  

 kursværdien af aktierne i hvert enkelt af de modtagende selskaber og den  

 samlede kursværdi af aktierne i de modtagende selskaber på spaltningsdatoen.  

 Ophører det indskydende selskab, finder § 11 tilsvarende anvendelse på  

 aktierne i hvert af de modtagende selskaber.
Ophører det indskydende selskab  

 ikke ved spaltningen, anses dets deltagere for at have anskaffet aktierne i  

 det eller de modtagende selskaber på samme tidspunkt som aktierne i det  

 indskydende selskab.
Anskaffelsessummen inden spaltningen for aktierne i det  

 indskydende selskab fordeles som anskaffelsessum for aktierne i det  

 indskydende selskab efter spaltningen og det eller de modtagende selskaber  

 efter forholdet mellem kursværdien af aktierne i det indskydende selskab og  

 hvert enkelt af de modtagende selskaber og den samlede kursværdi af aktierne  

 i det indskydende selskab og det eller de modtagende selskaber på  

 spaltningsdatoen.
Er aktierne i det indskydende selskab anskaffet som led i  

 selskabsdeltagerens næringsvej, anses aktierne i det eller de modtagende  

 selskaber også for anskaffet som led heri.
Er aktierne i det indskydende  

 selskab omfattet af aktieavancebeskatningslovens § 2 a, anses aktierne i det  

 eller de modtagende selskaber for omfattet af denne bestemmelse i de for  

 selskabsdeltageren følgende tre indkomstår efter spaltningsdatoen.
Er  

 aktierne i det indskydende selskab omfattet af aktieavancebeskatningslovens §  

 2 b eller § 2 c, anses aktierne i det eller de modtagende selskaber også for  

 omfattet af disse bestemmelser.
Har aktierne i det indskydende selskab ikke  

 samme skattemæssige status, eller er de anskaffet på forskellige tidspunkter,  

 foretages en forholdsmæssig fordeling for aktierne i det eller de modtagende  

 selskaber.
De forholdsmæssige andele beregnes efter kursværdien af aktierne i  

 det indskydende selskab på spaltningsdatoen.
Er de modtagne aktier forbundet  

 med forskellige rettigheder, foretages beregningen særskilt for hver art af  

 de modtagne aktier.
Stk. 5. - - - § 3 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 793 af 1. september 1996, foretages følgende  

 ændring:
 1. I § 4 a, stk. 1, nr. 4 , ændres »§ 4« til:  

 »§§ 2 e og 4«.
§ 4 a.
Aktieindkomst omfatter det samlede beløb af:
