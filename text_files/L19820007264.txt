 Aftalen om tekniske handelshindringer er i sin helhed offentliggjort som  

 bilag til rådsafgørelse nr. 80/271/EØF af 10. december 1979 i De europæiske  

 Fællesskabers Tidende, L. årgang 1980, nr. 71, side 29 ff.
 Aftalen blev af Danmark undertegnet i Geneve den 17. december 1979.  

 Danmarks ratifikationsinstrument deponeredes den 21. december 1979 hos GATT,  

 og aftalen trådte i medfør af artikel 15.6 i kraft for Danmarks vedkommende  

 den 1. januar 1980.
 I forbindelse med ratifikationen har Danmark afgivet erklæring om, at  

 aftalen indtil videre ikke skal gælde for Færøerne.
 Siden 1979 er aftalen foruden af Danmark blevet ratificeret eller tiltrådt  

 af:
 Amerikas forenede Stater, Argentina, Belgien, Brasilien, Canada, Chile,  

 Det europæiske økonomiske Fællesskab, Finland, Frankrig, Grækenland, Irland,  

 Italien, Japan, Jugoslavien, Republikken Korea, Luxembourg, Nederlandene, New  

 Zealand, Norge, Pakistan, Philippinerne, Rumænien, Schweiz, Singapore,  

 Spanien, Det forenede Kongerige Storbritannien og Nordirland, Sverige,  

 Tunesien, Forbundsrepublikken Tyskland, Ungarn og Østrig.
 I forbindelse med ratifikationen har Forbundsrepublikken Tyskland afgivet  

 erklæring om, at aftalen også skal gælde for Land Berlin med virkning fra den  

 dato, da aftalen træder i kraft i Forbundsrepublikken Tyskland.
Ungarns tiltrædelse blev ledsaget af følgende erklæring vedrørende  

 Forbundsrepublikken Tysklands erklæring om aftalen: Denne aftale vedrører  

 udelukkende tekniske handelshindringer.
Intet i denne aftale berører eller  

 kan berøre Firemagtsaftalen af 3. september 1971.
