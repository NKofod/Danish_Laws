Nr LSF 100 Forslag til Lov om medlemskab af folkekirken, kirkelig betjening og  

 sognebåndsløsning Fremsat af kirkeministeren (Torben Rechendorff) den 30. januar 1991 Vedtaget ved tredjebehandling den 24. maj 1991 Lov nr. 352 af 06/06/1991 Kapitel 1 Stiftelse og ophør af medlemskab af folkekirken § 1. Personer, der døbes i folkekirken, bliver ved dåben medlem  

 af folkekirken.
 Stk. 2. Personer, der er døbt i et andet evangelisk-luthersk  

 trossamfund her i landet, bliver medlem af folkekirken ved at slutte sig til  

 en menighed i folkekirken.
 Stk. 3. Personer, der er døbt i et evangelisk-luthersk trossamfund  

 i udlandet, bliver medlem af folkekirken ved at tage ophold her i landet,  

 medmindre de anmelder at ville stå uden for folkekirken.
 Stk. 4. Andre personer, der er døbt med den kristne dåb, bliver  

 medlem af folkekirken ved at optages i folkekirken eller for mindreåriges  

 vedkommende ved at opdrages i folkekirkens tro.
 § 2. Et medlem af folkekirken kan bringe sit medlemskab til ophør  

 ved skriftlig anmeldelse.
 Stk. 2. Medlemskabet ophører, såfremt et medlem slutter sig til et  

 andet trossamfund eller på anden måde, f.eks. ved at lade sig gendøbe,  

 stiller sig uden for folkekirken.
 § 3. For ugifte personer under 18 år træffes bestemmelser efter §  

 1, stk. 2-4, og § 2 af forældremyndighedens indehaver, dog at en person, der  

 er fyldt 15 år, tillige skal give sit samtykke.
 § 4. Kirkeministeren fastsætter nærmere regler om optagelse i og  

 udtræden af folkekirken.
Kapitel 2 Tilhørsforholdet til folkekirkens menigheder § 5. Folkekirkens medlemmer hører til menigheden i det sogn,  

 hvori de har bopæl, medmindre de ved særlig bestemmelse er henvist til en  

 anden menighed.
Medlemmerne af menighederne for døve bevarer dog tillige  

 tilhørsforholdet til sognemenigheden.
Kapitel 3 Medlemmers ret til kirkelig betjening § 6. Ethvert medlem af folkekirken har ret til kirkelig betjening  

 af præsten eller præsterne for den menighed, hvortil medlemmet hører, jf. §  

 5. Sognebåndsløsere betjenes dog af den præst, til hvem der er løst  

 sognebånd.
 Stk. 2. Et medlem, der ikke har bopæl her i landet, har ret til  

 kirkelig betjening af præsten for den menighed, hvortil medlemmet senest har  

 hørt.
§ 7. Et medlem af folkekirken, der ikke hører til sognemenigheden,  

 men som har en særlig tilknytning til denne, har ret til kirkelig betjening i  

 sognemenighedens kirke.
Kirkeministeren kan fastsætte nærmere regler herom.
 § 8. Præsterne i et pastorat kan med menighedsrådenes tilslutning  

 dele pastoratet i områder, således at hver præst betjener sit område.
 Stk. 2. Menighedens medlemmer har dog uanset områdedelingen ret  

 til kirkelig betjening af enhver af pastoratets præster.
§ 9. Fremsætter menighedsrådet eller en af præsterne ønske derom,  

 eller anser biskoppen det for påkrævet, kan biskoppen efter forhandling med  

 menighedsrådet og præsterne fastsætte regler om præsternes betjening af  

 menigheden eller menighederne, herunder om opdeling af pastoratet i områder,  

 og om præsternes adgang til brug af kirken eller kirkerne.
Sådanne regler  

 skal altid fastsættes, når pastoratet opdeles i områder.
 Stk. 2. Biskoppens afgørelser efter stk. 1 kan af de berørte  

 menighedsråd og præster påklages til kirkeministeren.
Kapitel 4 Sognebåndsløsning § 10. Et medlem af folkekirken kan ved sognebåndsløsning slutte  

 sig til sognepræsten for en anden menighed end den, hvortil medlemmet hører.  

 En præst er ikke forpligtet til at modtage en ansøger som sognebåndsløser,  

 såfremt hensynet til denne findes at burde vige for afgørende hensyn til  

 præsten eller dennes menighed.
Stk. 2. En præsts afslag efter stk. 1 kan af medlemmet påklages  

 til biskoppen.
Biskoppens afgørelse kan ikke indbringes for Kirkeministeriet.
 § 11. Sognebåndsløsning ophører ved sognebåndsløserens anmeldelse  

 herom.
Stk. 2. En præst, til hvem sognebånd er løst, kan opsige  

 sognebåndsløsningen, såfremt der foreligger omstændigheder, som gør det  

 urimeligt at fastholde præstens forpligtelser over for den pågældende.  

 Opsigelse skal ske skriftligt med 6 måneders varsel.
Opsigelsen kan af  

 sognebåndsløseren påklages til biskoppen.
Klage til biskoppen senest 4 uger  

 efter modtagelsen af opsigelsen har opsættende virkning.
Biskoppens afgørelse  

 kan ikke indbringes for Kirkeministeriet.
Stk. 3. Sognebåndsløsningen ophører, når den præst, til hvem  

 sognebånd er løst, forflyttes, dør eller afskediges.
Sognebåndsløseren kan  

 dog udsætte ophørstidspunktet, indtil en ny præst er ansat.
 § 12. For ugifte personer under 18 år træffes bestemmelser efter  

 §§ 10-11 af forældremyndighedens indehaver, dog at en person, der er fyldt 15  

 år, tillige skal give sit samtykke.
 § 13. Kirkeministeren fastsætter nærmere regler om stiftelse og  

 ophør af sognebåndsløsning.
Kapitel 5 Ikrafttrædelsesbestemmelser § 14. Loven træder i kraft den 1. januar 1992. Samtidig ophæves:
1) Lov om menighedsråd, jf. lovbekendtgørelse nr. 758 af 7. december 1987,  

 og 2) lov om kirkers brug, sognebåndsløsning m.m., jf. lovbekendtgørelse nr.  

 759 af 7. december 1987.
 Stk. 2. I lov nr. 218 af 23. april 1986 om bestyrelse og brug af  

 folkekirkens kirker m.m. foretages følgende ændringer:
 1. I § 5, stk. 2, ændres »§ 22« til: »§ 9 i  

 lov om medlemskab af folkekirken, kirkelig betjening og  

 sognebåndsløsning«.
 2. Kapitel 3 ophæves.
§ 15. Loven gælder ikke for Færøerne og Grønland.
Loven kan ved  

 kgl. anordning sættes i kraft på Færøerne med de afvigelser, som de særlige  

 færøske forhold tilsiger.
Oprindeligt fremsat forslag Kapitel 1 Stiftelse og ophør af medlemskab af folkekirken § 1. Personer, der døbes i folkekirken, bliver ved dåben medlem  

 af folkekirken.
 Stk. 2. Personer, der er døbt i et andet evangelisk-luthersk  

 trossamfund her i landet, bliver medlem af folkekirken ved at slutte sig til  

 en menighed i folkekirken.
 Stk. 3. Personer, der er døbt i et evangelisk-luthersk trossamfund  

 i udlandet, bliver medlem af folkekirken ved at tage ophold her i landet,  

 medmindre de anmelder at ville stå uden for folkekirken.
 Stk. 4. Personer, der er døbt med en anden kristen dåb, bliver  

 medlem af folkekirken ved at optages i folkekirken eller for mindreåriges  

 vedkommende ved at opdrages i folkekirkens tro.
 § 2. Et medlem af folkekirken kan bringe sit medlemskab til ophør  

 ved skriftlig anmeldelse.
 Stk. 2. Medlemskabet ophører, såfremt et medlem slutter sig til et  

 andet trossamfund eller på anden måde, f.eks. ved at lade sig gendøbe,  

 stiller sig uden for folkekirken.
 § 3. For ugifte personer under 18 år træffes bestemmelser efter §  

 1, stk. 2-4 og § 2 af forældremyndighedens indehaver, dog at en person, der  

 er fyldt 15 år, tillige skal give sit samtykke.
 § 4. Kirkeministeren fastsætter nærmere regler om optagelse i og  

 udtræden af folkekirken.
Kapitel 2 Tilhørsforholdet til folkekirkens menigheder § 5. Folkekirkens medlemmer hører til menigheden i det sogn,  

 hvori de har bopæl, medmindre de ved særlig bestemmelse er henvist til en  

 anden menighed.
Medlemmerne af menighederne for døve bevarer dog tillige  

 tilhørsforholdet til sognemenigheden.
Kapitel 3 Medlemmers ret til kirkelig betjening § 6. Ethvert medlem af folkekirken har ret til kirkelig betjening  

 af præsten eller præsterne for den menighed, hvortil medlemmet hører, jf. §  

 5. Sognebåndsløsere betjenes dog af den præst, til hvem der er løst  

 sognebånd.
 Stk. 2. Et medlem, der ikke har bopæl her i landet, har ret til  

 kirkelig betjening af præsten for den menighed, hvortil medlemmet senest har  

 hørt.
§ 7. Et medlem af folkekirken, der ikke hører til sognemenigheden,  

 men som har en særlig tilknytning til denne, har ret til kirkelig betjening i  

 sognemenighedens kirke.
Kirkeministeren kan fastsætte nærmere regler herom.
 § 8. Præsterne i et pastorat kan med menighedsrådenes tilslutning  

 dele pastoratet i områder, således at hver præst betjener sit område.
 Stk. 2. Menighedens medlemmer har dog uanset områdedelingen ret  

 til kirkelig betjening af enhver af pastoratets præster.
§ 9. Fremsætter menighedsrådet eller en af præsterne ønske derom,  

 eller anser biskoppen det for påkrævet, kan biskoppen efter forhandling med  

 menighedsrådet og præsterne fastsætte regler om præsternes betjening af  

 menigheden eller menighederne, herunder om opdeling af pastoratet i områder,  

 og om præsternes adgang til brug af kirken eller kirkerne.
Sådanne regler  

 skal altid fastsættes, når pastoratet opdeles i områder.
 Stk. 2. Biskoppens afgørelser efter stk. 1 kan af de berørte  

 menighedsråd og præster påklages til kirkeministeren.
Kapitel 4 Sognebåndsløsning § 10. Et medlem af folkekirken kan ved sognebåndsløsning slutte  

 sig til sognepræsten for en anden menighed end den, hvortil medlemmet hører.  

 En præst er ikke forpligtet til at modtage en ansøger som sognebåndsløser,  

 såfremt hensynet til denne findes at burde vige for afgørende hensyn til  

 præsten eller dennes menighed.
Stk. 2. En præsts afslag efter stk. 1 kan af medlemmet påklages  

 til biskoppen.
Biskoppens afgørelse kan ikke indbringes for Kirkeministeriet.
 § 11. Sognebåndsløsning ophører ved sognebåndsløserens anmeldelse  

 herom.
Stk. 2. En præst, til hvem sognebånd er løst, kan opsige  

 sognebåndsløsningen, såfremt der foreligger omstændigheder, som gør det  

 urimeligt at fastholde præstens forpligtelser over for den pågældende.  

 Opsigelse skal ske skriftligt med 6 måneders varsel.
Opsigelsen kan af  

 sognebåndsløseren påklages til biskoppen.
Klage til biskoppen senest 4 uger  

 efter modtagelsen af opsigelsen har opsættende virkning.
Biskoppens afgørelse  

 kan ikke indbringes for Kirkeministeriet.
Stk. 3. Sognebåndsløsningen ophører, når den præst, til hvem  

 sognebånd er løst, forflyttes, dør eller afskediges.
Sognebåndsløseren kan  

 dog udsætte ophørstidspunktet, indtil en ny præst er ansat.
 § 12. For ugifte personer under 18 år træffes bestemmelser efter  

 §§ 10-11 af forældremyndighedens indehaver, dog at en person, der er fyldt 15  

 år, tillige skal give sit samtykke.
 § 13. Kirkeministeren fastsætter nærmere regler om stiftelse og  

 ophør af sognebåndsløsning.
Kapitel 5 Ikrafttrædelsesbestemmelser § 14. Loven træder i kraft den 1. januar 1992. Samtidig ophæves:
1) Lov om menighedsråd, jf. lovbekendtgørelse nr. 758 af 7. december 1987  

 og 2) lov om kirkers brug, sognebåndsløsning m.m., jf. lovbekendtgørelse nr.  

 759 af 7. december 1987.
 Stk. 2. I lov nr. 218 af 23. april 1986 om bestyrelse og brug af  

 folkekirkens kirker m.m. foretages følgende ændringer:
1) I § 5, stk. 2, ændres »§ 22« til: »§ 9 i lov om  

 medlemskab af folkekirken, kirkelig betjening og sognebåndsløsning« og 2) kapitel 3 ophæves.
§ 15. Loven gælder ikke for Færøerne og Grønland.
Loven kan ved  

 kgl. anordning sættes i kraft på Færøerne med de afvigelser, som de særlige  

 færøske forhold tilsiger.
Bemærkninger til lovforslaget Lovforslaget omfatter reglerne om stiftelse og ophør af medlemskab af  

 folkekirken og om de rettigheder, som medlemskabet giver til kirkelig  

 betjening, samt reglerne om sognebåndsløsning.
Reglerne herom findes i  

 øjeblikket i tre forskellige love, men har en naturlig samhørighed.
1. Medlemskab af folkekirken Reglerne om stiftelse og ophør af medlemskab af folkekirken findes i § 5  

 i lov om menighedsråd, jf. lovbekendtgørelse nr. 758 af 7. december 1987 - i  

 det følgende omtalt som menighedsrådsloven af 1922. Lovbestemmelsen er  

 suppleret med administrativt fastsatte regler, navnlig kgl. anordning af 22.  

 marts 1897 indeholdende regler for udtrædelse af og genoptagelse i  

 folkekirken.
Der har ikke vist sig behov for en ændring af disse fundamentale lovregler  

 for folkekirken.
De er derfor foreslået videreført med stort set uændret  

 indhold.
På et enkelt punkt har samfundsudviklingen dog givet anledning til  

 særlige overvejelser, nemlig med hensyn til retsstillingen for medlemmer, der  

 tager bopæl i udlandet.
Spørgsmålet har tidligere givet anledning til tvivl.
Folkekirken er  

 territorialt opbygget, og ingen kan derfor gøre krav på folkekirkelig  

 betjening i udlandet.
På grund af dette territorialprincip har det tidligere  

 været praktisk at betegne medlemskabet som ophørt ved fraflytning fra landet.  

 Den stigende internationalisering af såvel det private forretningsliv som af  

 den offentlige forvaltning har imidlertid nødvendiggjort en nyovervejelse af  

 spørgsmålet.
Ved kgl. anordning af 20. maj 1987 blev det fastsat, at  

 medlemskab af folkekirken bevares under midlertidigt ophold i udlandet.  

 Forudsætningerne for nærværende lovforslag er endnu videre, nemlig at  

 medlemskabet bevares i alle tilfælde ved fraflytning.
Det nævnes ikke  

 udtrykkeligt i de foreslåede bestemmelser, men fremgår forudsætningsvis dels  

 af, at udrejse af landet ikke angives som ophørsgrund, jf. § 2, dels af den  

 foreslåede nye regel i § 6, stk. 2, jf. nedenfor.
Medlemskabet fortabes først  

 ved indtræden af en af de sædvanlige ophørsgrunde, nemlig udmeldelse af  

 folkekirken eller tilslutning til et andet trossamfund.
Medens en ændret stillingtagen på dette område ikke nødvendiggør ændringer  

 i ordlyden af hovedbestemmelserne for medlemskab af folkekirken, bør de  

 hidtidige regler om retten til kirkelig betjening suppleres med en  

 bestemmelse om retten til kirkelig betjening for medlemmer uden bopæl her i  

 landet.
En bestemmelse herom er optaget i forslagets § 6, stk. 2.
Det forhold, at medlemskabets bevarelse under ophold i udlandet nu  

 fastslås, medfører ikke nogen forøgelse af de pågældende medlemmers  

 forpligtelser, idet kirkeskatterne opkræves efter reglerne for kommunale  

 skatter.
Ligeledes ændres der intet i folkekirkens forpligtelser over for  

 disse medlemmer bortset fra den foran berørte nye bestemmelse om adgang til  

 kirkelig betjening under ophold her i landet.
2. Medlemmers ret til kirkelig betjening Bestemmelserne om folkekirkens medlemmers ret til kirkelig betjening blev  

 nyformuleret ved lov nr. 218 af 23. april 1986 om bestyrelse og brug af  

 folkekirkens kirker m.m., jf. lovens kapitel 3. Bestemmelserne er foreslået  

 sammenkædet med reglerne om medlemskab, idet retten til kirkelig betjening er  

 den væsentligste følge af medlemskabet.
 Udover den nye bestemmelse i § 6, stk. 2, om retten til kirkelig betjening  

 for medlemmer i udlandet,som er berørt foran under pkt. 1, er reglerne  

 foreslået overført uforandret - dog med enkelte redaktionelle ændringer, som  

 omtales i bemærkningerne til de enkelte bestemmelser.
3. Sognebåndsløsning En arbejdsgruppe, som var nedsat af kirkeministeren i 1973 med henblik på  

 en revision af den dagældende lov om kirkers brug, sognebåndsløsning m.m.,  

 afgav betænkning i 1976 (Betænkning nr. 769/1976). Arbejdsgruppen foreslog  

 heri, at adgangen til sognebåndsløsning blev bibeholdt, uanset at de  

 historiske grunde for ordningen var bortfaldet.
Dog foresloges en ændring af  

 ordningen, således at sognebåndsløsning skulle ske til en menighed og ikke  

 til en præst, som de gældende regler foreskriver.
Adgangen til  

 sognebåndsløsning skulle være en ret for ethvert folkekirkemedlem og således  

 ikke afhængig af nogen prøvelse af baggrunden herfor.
Arbejdsgruppen havde  

 nemlig konstateret, at sognebåndsløsning navnlig i byerne ofte imødekom et  

 begrundet ønske om etablering af et tilhørsforhold til et bestemt sogn,  

 dettes kirke og skiftende præster.
Regler om en vis karenstid for opnåelse af  

 valgret til menighedsrådet i det sogn, hvortil sognebånd løstes, skulle sikre  

 imod utilsigtede overrumplingsaktioner i forbindelse med menighedsrådsvalg.
Under en høringsprocedure efter betænkningens afgivelse og navnlig under  

 en fornyet høring i 1985 blev der fra mange sider givet udtryk for  

 betænkelighed ved forslaget, og ikke mindst mulighederne for misbrug af  

 reglerne blev fremhævet.
På den anden side måtte det erkendes, at de gældende  

 regler ikke dækkede de reelle behov, som ligger bag ønskerne om  

 sognebåndsløsning.
Under hensyn til denne uafklarede situation medtoges reglerne ikke ved  

 fremsættelsen i oktober 1985 af forslag til lov om bestyrelse og brug af  

 folkekirkens kirker m.m.
Efter denne lovs vedtagelse nedsatte kirkeministeren  

 - i juni 1986 - et udvalg med biskop Vincent Lind som formand til at overveje  

 problematikken påny.
I udvalget var Kirkeministeriet, Landsforeningen af  

 Menighedsrådsmedlemmer, Den Danske Præsteforening og Danmarks Provsteforening  

 repræsenteret.
Udvalget afgav sin betænkning: »Sognebåndsløsning og  

 kirkelig betjening af folkekirkens medlemmer« (Betænkning nr. 1176/1989)  

 den 17. januar 1989. Resultatet af udvalgets overvejelser om  

 sognebåndsløsningsordningen er gengivet i betænkningen side 28-33. Det  

 fremgår heraf, at der ikke i udvalget har kunnet opnås en rimelig grad af  

 enighed om en nyordning, der radikalt ændrer det nuværende system, hvorefter  

 sognebånd løses til en præst.
Derimod har der i udvalget været fuld enighed  

 om at stille forslag om nye regler om sognebåndsløsning, som anerkender, at  

 sognebånd bør kunne løses med begrundelse i tilknytning til et andet sogn  

 eller kirke, og som samtidig imødekommer den kritik, der med rette har været  

 fremsat over for de nugældende regler.
Udvalget har sammenfattet denne kritik  

 således, jf. betænkningen, side 30:
a.
Den præst, hvortil sognebånd ønskes løst, har en fri ret til at nægte  

 at modtage ansøgeren, og er ikke forpligtet til at tage hensynet til denne i  

 betragtning.
b.
Præsten har en tilsvarende fri ret til at opsige sognebåndsløsningen  

 uden at behøve i overvejelserne at inddrage hensynet til sognebåndsløseren.
c.
Sognebåndsløsningsinstituttet kan bruges med henblik på at påvirke  

 menighedsrådsvalget.
Udvalgets udkast til nye lovregler er optaget som bilag 5 til  

 betænkningen.
Kirkeministeriet har modtaget udtalelser fra biskopperne,  

 Landsforeningen af Menighedsrådsmedlemmer og Den Danske Præsteforening om  

 lovudkastet.
Nærværende lovforslags regler i kapitel 4 om sognebåndsløsning  

 er udarbejdet på grundlag af udvalgets lovudkast med hensyntagen til de  

 indhentede udtalelser.
Der foreslås ingen ændring i det hidtidige princip, hvorefter sognebånd  

 løses til en præst i et andet pastorat end bopælspastoratet.
Derimod  

 begrænses præsternes frihed til at afslå ønsker om sognebåndsløsning.
Der er  

 herved taget hensyn til, at det i praksis er således, at der bag sikkert de  

 fleste ønsker om sognebåndsløsning ligger en tilknytning til vedkommende  

 kirke og menighed snarere end kirkelige retningsbestemte overvejelser.
En  

 sådan tilknytning vil ofte være opstået under tidligere bopæl i sognet.
De  

 foreslåede regler tilsikrer, at det indgår i overvejelserne af, om en  

 sognebåndsløser bør modtages, hvilken grad af tilknytning den pågældende har  

 til sognet, jf. forslagets § 10. Der skal efter denne bestemmelse finde en  

 afvejning sted af de hensyn, som gør sig gældende for og imod at imødekomme  

 ønsket.
Denne afvejning foretages af præsten, hvis væsentlige begrundelse for  

 at afvise sognebåndsløsere normalt vil være af arbejdsmæssig karakter og  

 dermed rummer en hensyntagen til sognemenigheden.
Præstens afgørelse skal  

 efter almindelige forvaltningsretlige principper begrundes, såfremt det  

 indeholder et afslag, jf. forvaltningslovens § 22. Det foreslås, at ansøgeren  

 skal kunne indbringe et afslag for biskoppen, der træffer den endelige  

 afgørelse i sagen.
 Udvalget har endvidere foreslået begrænsninger af præsternes adgang til  

 ensidigt at opsige sognebåndsløsere, jf. § 11.
Retsvirkningerne af sognebåndsløsning omtales ikke i tilslutning til  

 reglerne om stiftelse og ophør af sognebåndsløsning - kapitel 4. For så vidt  

 angår retten til kirkelig betjening følger det af forslagets § 6, stk. 1, 2.  

 pkt., at sognebåndsløsere betjenes af den præst, til hvem sognebånd er løst.  

 Retten til at udøve valgret i det sogn, hvortil sognebåndsløseren knyttes ved  

 sognebåndsløsningen, er af udvalget foreslået opretholdt.
Reglerne herom  

 findes i lov om valg til menighedsråd.
Det er af udvalget foreslået, at de  

 nugældende regler, hvorefter en sognebåndsløser i forbindelse med hvert valg  

 til menighedsråd kan vælge, om han eller hun vil udøve sin valgret i  

 bopælsognet eller i det sogn, hvortil han eller hun er knyttet ved  

 sognebåndsløsningen, erstattes af en ordning, hvorefter sognebåndsløseren i  

 forbindelse med sognebåndsløsningen skal vælge een gang for alle, i hvilket  

 sogn valgretten ønskes udøvet, jf. betænkningens side 33. Kirkeministeriet  

 vil tage spørgsmålet herom op i forbindelse med førstkommende ændringer i  

 menighedsrådsvalgloven.
 Lovforslaget, der har været forelagt samtlige biskopper, Landsforeningen  

 af Menighedsrådsmedlemmer, Den Danske Præsteforening, kirkefunktionærernes  

 organisationer og Indenrigsministeriet, medfører ingen økonomiske  

 konsekvenser for stat eller kommuner eller for de lokale kirkelige kasser.  

 Det medfører heller ikke administrative konsekvenser.
Bemærkninger til de enkelte bestemmelser Til kapitel 1 Til § 1 Bestemmelsen træder i stedet for § 5, stk. 1, i menighedsrådsloven af  

 1922. Bestemmelsens opdeling i fire stykker svarer til de fire mulige  

 forudsætninger for medlemskab af folkekirken:
1) dåb i folkekirken, 2) dåb i andet evangelisk-luthersk trossamfund her i landet, 3) dåb i et evangelisk-luthersk trossamfund i udlandet eller 4) anden kristen dåb.
 Efter forslaget - som efter gældende ret - opnås medlemskab automatisk ved  

 dåb i folkekirken og for personer, der er døbt i et evangelisk-luthersk  

 trossamfund i udlandet, ved bosættelse her i landet.
Personer, der er døbt i et andet evangelisk-luthersk trossamfund her i  

 landet, opnår medlemskab af folkekirken ved at slutte sig til en menighed i  

 folkekirken.
Hvorvidt denne betingelse for medlemskab er opfyldt, har ikke i  

 praksis givet anledning til tvivl.
Spørgsmål om betingelsens opfyldelse vil i  

 almindelighed foreligge for præsten i forbindelse med anmodning om kirkelig  

 betjening.
Præsten må træffe sin afgørelse herom.
Denne afgørelse vil kunne  

 indbringes for biskoppen og eventuelt yderligere for Kirkeministeriet.  

 Bestemmelse om fremgangsmåden herved vil blive fastsat i de regler, der skal  

 fastsættes af kirkeministeren efter § 4.
I de heromhandlede tilfælde er betingelserne for optagelse uændrede i  

 forhold til de nugældende regler.
Kun for personer, der er døbt med en anden  

 kristen dåb end den evangelisk-lutherske, har man foreslået en mindre  

 ændring.
Forslagets § 1, stk. 4, foreskriver således, at medlemskab stiftes  

 ved en egentlig optagelse i folkekirken.
Den nugældende bestemmelse i § 5,  

 stk. 1, nr. 3, i menighedsrådsloven af 1922 anvender også i dette tilfælde  

 kriteriet »sluttet sig til en menighed i folkekirken«.
Det er  

 imidlertid skønnet rimeligt i disse tilfælde at kræve en utvetydig  

 viljeserklæring, så meget mere som det må påses, at vedkommende har et  

 tilstrækkeligt kendskab til folkekirkens lære, forinden optagelse finder  

 sted.
Som en undtagelse herfra nævner forslaget - som den nugældende lov -  

 tilfælde, hvor et barn opdrages i folkekirkens tro.
Personer, der er udtrådt af folkekirken, har naturligvis mulighed for  

 genoptagelse i folkekirken.
Bestemmelser herom er givet ved kgl. anordning af  

 22. marts 1897 indeholdende regler for udtrædelse af og genoptagelse i  

 folkekirken.
I henhold til § 6 i denne anordning finder genoptagelse sted ved  

 henvendelse til sognets præst eller anden præst i folkekirken.
Skønner  

 præsten efter samtale med den pågældende, at ønsket om genoptagelse »er  

 grundet i en alvorlig beslutning om atter at ville høre til  

 folkekirken«, finder genoptagelse sted.
Til § 2 Bestemmelsen erstatter § 5, stk. 3, i menighedsrådsloven af 1922. Efter  

 forslaget kan medlemskab af folkekirken bringes til ophør på følgende tre  

 måder:
1) ved medlemmets anmeldelse derom, 2) ved medlemmets tilslutning til et andet trossamfund eller 3) ved at medlemmet på anden måde, f.eks. ved at lade sig gendøbe, stiller  

 sig uden for folkekirkens orden.
Disse ophørsmåder svarer til nugældende ret.
Kun i sidstnævnte tilfælde  

 vil der blive tale om at udelukke et medlem af folkekirken efter et skøn over  

 den pågældendes adfærd.
Bortset fra tilfælde af gendåb, der ikke giver  

 anledning til udøvelse af et skøn, er bestemmelsen aldrig eller i hvert fald  

 ikke i nyere tid bragt i anvendelse.
Uanset dette og uanset, at man heller  

 ikke forudser bestemmelsen anvendt i fremtiden, bør bestemmelsen bevares af  

 hensyn til folkekirkens selvforståelse som trossamfund.
Spørgsmål om  

 bestemmelsens anvendelse vil kunne foreligge for en præst i forbindelse med  

 kirkelig betjening eller en valgbestyrelse ved menighedsrådsvalg, jf.  

 nedenfor.
Afgørelse må træffes af myndigheden i første instans.
Afgørelsen  

 kan af den, afgørelsen går imod, indbringes for biskoppen og eventuelt  

 yderligere for Kirkeministeriet.
Ifølge § 2 i lov om valg til menighedsråd har et medlem af folkekirken  

 valgret til menighedsråd, såfremt vedkommende er fyldt 18 år og ikke har  

 stillet sig i afgjort modsætning til folkekirken ved åbenlyst at fornægte  

 kristentroen.
Hensynet bag sidstnævnte betingelse er det samme som i den her  

 omtalte bestemmelse om ophør af medlemskab.
For så vidt er derfor  

 bestemmelsen overflødig, da medlemskabet, såfremt den beskrevne situation  

 foreligger, er ophørt, og valgretten dermed bortfaldet.
Kirkeministeriet vil  

 i forbindelse med en kommende ændring af menighedsrådsvalgloven stille  

 forslag om at bringe ordlyden i overensstemmelse med nærværende lovforslag.
Til § 3 Bestemmelsen svarer i det væsentlige til § 5, stk. 4, i  

 menighedsrådsloven af 1922.
Til § 4 Bestemmelsen svarer til § 5, stk. 2, i menighedsrådsloven af 1922. Dog er  

 det ikke anset for nødvendigt, at bestemmelser gives i form af en kgl.  

 anordning.
Til kapitel 2 Til § 5 Bestemmelsen, der fastlægger medlemmernes tilhørsforhold til folkekirkens  

 menigheder - i almindelighed sognemenighederne - svarer til § 20, stk. 1 og  

 2, i lov om bestyrelse og brug af folkekirkens kirker.
Ved formuleringen har  

 man taget udgangspunkt i medlemmernes tilhørsforhold og ikke i  

 sognemenighedernes afgrænsning som i de nuværende bestemmelser.
Til kapitel 3 Til § 6 Bestemmelsen i stk. 1 svarer til § 20, stk. 3, i lov om bestyrelse og  

 brug af folkekirkens kirker m.m.
Bestemmelsen i stk. 2 er ny.
Bestemmelsen giver et medlem, der ikke har  

 bopæl her i landet, ret til kirkelig betjening af præsten (præsterne) for den  

 menighed, hvortil medlemmet senest har hørt.
Som anført foran i de  

 almindelige bemærkninger pkt. 1 forudsættes det, at medlemskab bevares under  

 ophold i udlandet.
Dette medfører ikke forpligtelse for folkekirken til at  

 betjene medlemmerne i udlandet, men det er på den anden side anset for  

 ønskeligt, at medlemmernes ret til kirkelig betjening under midlertidigt  

 ophold her i landet, ferie eller lignende lovfæstes.
Til § 7 Bestemmelsen svarer til § 20, stk. 4, i lov om bestyrelse og brug af  

 folkekirkens kirker m.m.
Efter bestemmelsen har et medlem af folkekirken, der  

 ikke hører til sognemenigheden, men som har en særlig tilknytning til denne,  

 ret til kirkelig betjening i sognemenighedens kirke.
Kirkeministeren kan  

 fastsætte nærmere regler herom.
I betænkningen om sognebåndsløsning og kirkelig betjening af folkekirkens  

 medlemmer (nr. 1176/1989) er der som bilag 4 optaget et forslag til de  

 regler, som bestemmelsen forudsætter fastsat af kirkeministeren.
Udvalget  

 beskriver den personkreds, der bør omfattes af bestemmelsen således:
 1) Personer, der har boet i sognet i mindst 2 år.
 2) Personer, der har nære pårørende boende i sognet.
 3) Personer, der har boet i sognet, og som af de stedlige kommunale  

 myndigheder er anbragt i et plejehjem, sygehjem eller lignende uden for  

 sognet.
 4) Personer, som har deres forældre, ægtefælle eller børn begravet på en  

 kirkegård i sognet, er berettiget til bisættelse.
 5) Personer, der har en anden særlig tilknytning til sognet, såfremt denne  

 tilknytning giver rimelig begrundelse for kirkelig betjening i kirken.  

 Tvivlsspørgsmål afgøres af biskoppen.
I høringssvarene vedrørende betænkningen er der fra flere sider givet  

 udtryk for, at den foretagne afgrænsning er for rummelig.
Modsat har  

 Landsforeningen af Menighedsrådsmedlemmer anført, at forslaget ikke er  

 dækkende.
F.eks. mangler stillingtagen til sommerhusområder og tilfælde af  

 sognedeling.
En biskop har foreslået, at fastsættelse af endelige regler  

 udskydes, indtil en praksis på området har dannet sig i form af  

 enkeltafgørelser.
Man kan tiltræde dette synspunkt.
Endelige regler bør være  

 så dækkende som muligt, hvorfor sådanne regler bør afvente en vis praksis på  

 området.
Til §§ 8-9 Bestemmelserne svarer i det hele til §§ 21-22, jf. § 23, stk. 1, i lov om  

 bestyrelse og brug af folkekirkens kirker m.m.
Til kapitel 4 Til § 10 Bestemmelsen er i overensstemmelse med forslaget i betænkning nr.  

 1176/1989, jf. side 39. Efter de nugældende regler i §§ 8-10 i lov om kirkers  

 brug, sognebåndsløsning m.m., jf. lovbekendtgørelse nr. 759 af 7. december  

 1987 - i det følgende benævnt som brugsloven af 1922 - har ethvert medlem af  

 folkekirken ret til ved sognebåndsløsning at slutte sig til en anden præst  

 end sognets eller den menigheds præst, til hvilken han ved lovgivningen er  

 henvist.
Ingen præst er dog pligtig at modtage sognebåndsløsere.
Lovforslaget  

 adskiller sig fra disse regler navnlig derved, at præsterne efter forslaget  

 ikke er berettiget til frit at afslå ansøgninger om sognebåndsløsning.
Der  

 skal foreligge afgørende hensyn imod at antage en person som sognebåndsløser,  

 såfremt en ansøgning herom skal kunne afslås.
Ved vurderingen af, om sådanne  

 afgørende hensyn gør sig gældende, vil den grad af tilknytning, som ansøgeren  

 påberåber sig til sognet, eller ansøgerens begrundelse i øvrigt, være af  

 betydning.
Et afslag skal begrundes.
Dette krav er i overensstemmelse med almindelige  

 forvaltningsretlige principper, jf. forvaltningslovens § 22. Begrundelsen  

 skal give ansøgeren lejlighed til at vurdere, om der er rimelig mulighed for  

 at opnå en anden afgørelse ved at indbringe sagen for biskoppen.
Det foreslås fastsat, at biskoppens afgørelse er endelig.
Disse sager  

 forudsætter en indføling, der bygger på kendskab til lokale forhold.
Der  

 skønnes ikke at kunne opnås en forbedret retssikkerhed ved at udvide  

 klageadgangen til Kirkeministeriet.
Foreligger der formelle fejl ved sagens  

 behandling, vil ministeriet dog kunne tage stilling isoleret til disse.
En præsts adgang til at modtage sognebåndsløsere er ikke begrænset ved  

 forslaget.
Forslaget imødekommer derfor ikke den kritik, der har været rejst  

 imod, at sognebåndsløsningsinstituttet af præsterne kan bruges i forsøget på  

 ved menighedsrådsvalg at opnå flertal for en liste, der støtter præstens  

 synspunkter og arbejde.
Sognebåndsløsningsudvalget har om dette anført, at en  

 sognepræst efter almindelige forvaltningsretlige principper ikke er  

 berettiget til gennem sognebåndsløsning at varetage hensyn, som  

 sognebåndsløsningsreglerne ikke tilsigter at varetage, jf. betænkning nr.  

 1176/1989, side 32. Forsøg på gennem administration af disse regler at  

 påvirke sammensætningen af menighedsrådet til egen fordel må efter udvalgets  

 opfattelse betegnes som uretmæssigt.
Ud fra disse overvejelser har udvalget  

 ikke stillet forslag om en karenstid for opnåelse af valgret.
Kirkeministeriet har for sit vedkommende skønnet, at de enkelte misbrug af  

 reglerne, der er konstateret i forbindelse med menighedsrådsvalg, ikke kan  

 begrunde indførelse af en generel karenstid.
Man har derfor ikke stillet  

 forslag herom.
Den nugældende lovgivning giver adgang til at løse sognebånd til præster,  

 der er ansat ved stiftelser, i hvis kirker der holdes offentlige  

 gudstjenester, og valgmenighedspræster, jf. § 8, stk. 3, i brugsloven af  

 1922. Denne bestemmelse er ikke foreslået opretholdt på grund af disse  

 præsters særlige ansættelsesforhold.
Hertil kommer, at en væsentlig rettighed  

 i forbindelse med sognebåndsløsning er valgret til menighedsrådet i det sogn,  

 hvortil tilknytning opnås.
Denne ret kan efter sagens natur ikke opnås ved  

 sognebåndsløsning til de nævnte præster.
 Det er ikke anset for nødvendigt eller hensigtsmæssigt at give mulighed  

 for sognebåndsløsning til midlertidige hjælpepræster.
Til § 11 Det antages, at de gældende regler giver såvel sognebåndsløseren som  

 præsten fri adgang til uden særlig begrundelse at opsige et  

 sognebåndsløsningsforhold.
Denne ret foreslås videreført for  

 sognebåndsløseren, jf. stk. 1. Derimod foreslås det ved stk. 2 at begrænse  

 præstens adgang til at opsige en sognebåndsløser.
En opsigelse skal efter  

 forslaget være begrundet i ganske særlige omstændigheder.
Denne ændring af  

 retstilstanden er en naturlig følge af de foreslåede nye regler om stiftelse  

 af sognebåndsløsning. Ændringen vil i øvrigt imødekomme den kritik, som i  

 nogle få tilfælde er fremsat imod præster, som har opsagt sognebåndsløsere i  

 en valgsituation.
Det er endvidere anset for rimeligt at forlange, at præstens opsigelse  

 begrundes, således at opsigelsens overensstemmelse med loven kan efterprøves  

 af biskoppen.
De foreslåede frister har sammenhæng med forholdets valgretlige  

 betydning.
 Lovforslaget svarer på de anførte punkter til sognebåndsløsningsudvalgets  

 betænkning, jf. side 39.
Efter stk. 3 ophører sognebåndsløsningen, når den præst, til hvem  

 sognebånd er løst, forflyttes, dør eller afskediges.
Sognebåndsløseren kan  

 dog udsætte ophørstidspunktet, indtil ny præst er ansat.
Sidstnævnte  

 bestemmelse, der svarer til den gældende bestemmelse i § 11, stk. 2, i  

 brugsloven af 1922, er af sognebåndsløsningsudvalget ikke foreslået  

 videreført, men skønnes at være et naturligt supplement til  

 betænkningsforslaget.
Til § 12 Bestemmelsen svarer i det væsentlige til § 8, stk. 3, samt § 11, stk. 1,  

 i brugsloven af 1922.
Til § 13 Brugsloven af 1922 indeholder i § 9 og § 11 regler af administrativ  

 karakter om fremgangsmåden ved stiftelse af sognebåndsløsning, anmeldelse om  

 ophør af sognebåndsløsning, om flytning m.m. samt om statistiske  

 indberetninger.
Da reglerne er af administrativ karakter, foreslås det, at  

 kirkeministeren bemyndiges til at udfærdige de fornødne regler.
Efter 2. behandling den 16. maj 1991 Kapitel 1 Stiftelse og ophør af medlemskab af folkekirken § 1. Personer, der døbes i folkekirken, bliver ved dåben medlem  

 af folkekirken.
 Stk. 2. Personer, der er døbt i et andet evangelisk-luthersk  

 trossamfund her i landet, bliver medlem af folkekirken ved at slutte sig til  

 en menighed i folkekirken.
 Stk. 3. Personer, der er døbt i et evangelisk-luthersk trossamfund  

 i udlandet, bliver medlem af folkekirken ved at tage ophold her i landet,  

 medmindre de anmelder at ville stå uden for folkekirken.
 Stk. 4. Andre personer, der er døbt med den kristne dåb, bliver  

 medlem af folkekirken ved at optages i folkekirken eller for mindreåriges  

 vedkommende ved at opdrages i folkekirkens tro.
 § 2. Et medlem af folkekirken kan bringe sit medlemskab til ophør  

 ved skriftlig anmeldelse.
 Stk. 2. Medlemskabet ophører, såfremt et medlem slutter sig til et  

 andet trossamfund eller på anden måde, f.eks. ved at lade sig gendøbe,  

 stiller sig uden for folkekirken.
 § 3. For ugifte personer under 18 år træffes bestemmelser efter §  

 1, stk. 2-4, og § 2 af forældremyndighedens indehaver, dog at en person, der  

 er fyldt 15 år, tillige skal give sit samtykke.
 § 4. Kirkeministeren fastsætter nærmere regler om optagelse i og  

 udtræden af folkekirken.
Kapitel 2 Tilhørsforholdet til folkekirkens menigheder § 5. Folkekirkens medlemmer hører til menigheden i det sogn,  

 hvori de har bopæl, medmindre de ved særlig bestemmelse er henvist til en  

 anden menighed.
Medlemmerne af menighederne for døve bevarer dog tillige  

 tilhørsforholdet til sognemenigheden.
Kapitel 3 Medlemmers ret til kirkelig betjening § 6. Ethvert medlem af folkekirken har ret til kirkelig betjening  

 af præsten eller præsterne for den menighed, hvortil medlemmet hører, jf. §  

 5. Sognebåndsløsere betjenes dog af den præst, til hvem der er løst  

 sognebånd.
 Stk. 2. Et medlem, der ikke har bopæl her i landet, har ret til  

 kirkelig betjening af præsten for den menighed, hvortil medlemmet senest har  

 hørt.
§ 7. Et medlem af folkekirken, der ikke hører til sognemenigheden,  

 men som har en særlig tilknytning til denne, har ret til kirkelig betjening i  

 sognemenighedens kirke.
Kirkeministeren kan fastsætte nærmere regler herom.
 § 8. Præsterne i et pastorat kan med menighedsrådenes tilslutning  

 dele pastoratet i områder, således at hver præst betjener sit område.
 Stk. 2. Menighedens medlemmer har dog uanset områdedelingen ret  

 til kirkelig betjening af enhver af pastoratets præster.
§ 9. Fremsætter menighedsrådet eller en af præsterne ønske derom,  

 eller anser biskoppen det for påkrævet, kan biskoppen efter forhandling med  

 menighedsrådet og præsterne fastsætte regler om præsternes betjening af  

 menigheden eller menighederne, herunder om opdeling af pastoratet i områder,  

 og om præsternes adgang til brug af kirken eller kirkerne.
Sådanne regler  

 skal altid fastsættes, når pastoratet opdeles i områder.
 Stk. 2. Biskoppens afgørelser efter stk. 1 kan af de berørte  

 menighedsråd og præster påklages til kirkeministeren.
Kapitel 4 Sognebåndsløsning § 10. Et medlem af folkekirken kan ved sognebåndsløsning slutte  

 sig til sognepræsten for en anden menighed end den, hvortil medlemmet hører.  

 En præst er ikke forpligtet til at modtage en ansøger som sognebåndsløser,  

 såfremt hensynet til denne findes at burde vige for afgørende hensyn til  

 præsten eller dennes menighed.
Stk. 2. En præsts afslag efter stk. 1 kan af medlemmet påklages  

 til biskoppen.
Biskoppens afgørelse kan ikke indbringes for Kirkeministeriet.
 § 11. Sognebåndsløsning ophører ved sognebåndsløserens anmeldelse  

 herom.
Stk. 2. En præst, til hvem sognebånd er løst, kan opsige  

 sognebåndsløsningen, såfremt der foreligger omstændigheder, som gør det  

 urimeligt at fastholde præstens forpligtelser over for den pågældende.  

 Opsigelse skal ske skriftligt med 6 måneders varsel.
Opsigelsen kan af  

 sognebåndsløseren påklages til biskoppen.
Klage til biskoppen senest 4 uger  

 efter modtagelsen af opsigelsen har opsættende virkning.
Biskoppens afgørelse  

 kan ikke indbringes for Kirkeministeriet.
Stk. 3. Sognebåndsløsningen ophører, når den præst, til hvem  

 sognebånd er løst, forflyttes, dør eller afskediges.
Sognebåndsløseren kan  

 dog udsætte ophørstidspunktet, indtil en ny præst er ansat.
 § 12. For ugifte personer under 18 år træffes bestemmelser efter  

 §§ 10-11 af forældremyndighedens indehaver, dog at en person, der er fyldt 15  

 år, tillige skal give sit samtykke.
 § 13. Kirkeministeren fastsætter nærmere regler om stiftelse og  

 ophør af sognebåndsløsning.
Kapitel 5 Ikrafttrædelsesbestemmelser § 14. Loven træder i kraft den 1. januar 1992. Samtidig ophæves:
1) Lov om menighedsråd, jf. lovbekendtgørelse nr. 758 af 7. december 1987,  

 og 2) lov om kirkers brug, sognebåndsløsning m.m., jf. lovbekendtgørelse nr.  

 759 af 7. december 1987.
 Stk. 2. I lov nr. 218 af 23. april 1986 om bestyrelse og brug af  

 folkekirkens kirker m.m. foretages følgende ændringer:
 1. I § 5, stk. 2, ændres »§ 22« til: »§ 9 i  

 lov om medlemskab af folkekirken, kirkelig betjening og  

 sognebåndsløsning«.
 2. Kapitel 3 ophæves.
§ 15. Loven gælder ikke for Færøerne og Grønland.
Loven kan ved  

 kgl. anordning sættes i kraft på Færøerne med de afvigelser, som de særlige  

 færøske forhold tilsiger.
