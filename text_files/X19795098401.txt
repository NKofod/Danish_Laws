Udtalt over for en lønmodtager, der er gået på efterløn, at der ikke i  

 forbindelse med efterlønsordningens indførelse pr. 1. januar 1979 er sket  

 ændringer i ATP-loven.
Der er fortsat ikke mulighed for, at en lønmodtager  

 kan indbetale bidrag for sig selv for peioder, hvori han ikke er  

 erhversmæssigt beskæftiget.
 I anledning af Deres henvendelse kan vi oplyse, at der ikke efter loven om  

 Arbejdsmarkedets Tillægspension er mulighed for, at De selv kan indbetale  

 bidrag til tillægspensionsordningen for perioder, hvori De ikke er  

 erhvervsmæssigt beskæftiget.
 Endvidere kan vi oplyse, at tillægspension i form af egenpension tidligst  

 kan udbetales fra det fyldte 67. år.
 Der er ikke i forbindelse med efterlønsordningens indførelse pr. 1. januar  

 1979 sket ændringer i ATP-lovens regler herom.
 Vi kan i den forbindelse oplyse, at reglerne om beregning af  

 pensionsanciennitet er indrettet således, at »overskydende« bidrag,  

 som optjenes ved fuld beskæftigelse, overføres til år, hvor der f.eks. på  

 grund af sygdom eller arbejdsløshed ikke er optjent fuld anciennitet.
Udbetaling af tillægspensionen finder sted efter begæring.
Hertil anvendes  

 en særlig begæringsblanket, der automatisk vil blive tilsendt Dem 2-3 måneder  

 før Deres fyldte 67. år.
