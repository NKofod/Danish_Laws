Betænkning afgivet af Retsudvalget den 12. maj 2005 Betænkning over Forslag til lov om ændring  

 af lov om borteblevne (Ændring af betingelserne for at afsige  

 dødsformodningsdom) [af justitsministeren (Lene Espersen)] 1. Udvalgsarbejdet Lovforslaget blev fremsat den 13. april 2005 og var til 1.  

 behandling den 27. april 2005. Lovfor-  

  

 slaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 14. marts 2005 dette udkast til  

 udvalget, jf. alm. del  bilag 74. Den 18. april 2005 sendte  

 justitsministeren  

 de indkomne høringssvar samt et notat herom til udvalget.
Spørgsmål Udvalget har stillet 1 spørgsmål til justitsministerens til  

 skriftlig besvarelse, som denne har besvaret.
 Spørgsmålet og svaret herpå er optrykt som bilag til  

 betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Dansk Folkeparti har under udvalgsbehandlingen været betænkelige  

 ved den foreslåede § 12, stk. 3. Her fremgår det, at der ingen øvre tidsfrist  

 er for tidspunktet mellem kundgørelse af den offentlige indkaldelse og  

 afholdelsen  

 af retsmødet.
Dansk Folkeparti tager ministerens svar på spørgsmål 1 til  

 efterretning og kan tiltræde lovforslaget og forventer med udgangspunkt i  

 ministerens svar, at tidsfristen kun undtagelsesvis efter rettens skøn vil  

 overskride  

 1 måned.
 Tjóðveldisflokkurin, Inuit Ataqatigiit, Siumut og  

 Fólkaflokkurin var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 152 Bilagsnr.
Titel 1 Høringsnotat og høringssvar, fra justitsministeren 2 1. udkast til betænkning Oversigt over spørgsmål og svar vedrørende L 152 Spm.nr.
Titel 1 Spm. om ændringsforslag om tidsrummet mellem kundgørelse  

 og retsmødet, til justitsministeren, og ministerens svar herpå Bilag 2 Udvalgets spørgsmål og ministerens svar herpå Spørgsmålet og svaret  

 er optrykt efter ønsker fra udvalget.
 Spørgsmål:
Vil ministeren stille et ændringsforslag, som indfører en frist  

 i § 12, stk. 3, hvorefter der mindst skal gå 1 måned og højst må gå f.eks. 6  

 måneder mellem kundgørelsen og retsmødet? Svar:
Efter borteblevnelovens § 12, stk. 1, skal den borteblevne indkaldes  

 med et af retten fastsat varsel til det retsmøde, hvor dødsformodningsdom vil  

 blive afsagt, hvis der ikke inden eller på selve retsmødet fremkommer  

 afgørende  

 nyt.
Efter lovens § 12, stk. 3, skal dette varsel være på mindst 3 måneder og  

 højst 1 år regnet fra kundgørelsen af den offentlige indkaldelse. § 12, stk.  

 1  

 og 3, indebærer således, at dødsformodningsdom ikke kan afsiges før udløbet  

 af  

 den frist, som retten i medfør af § 12, stk. 1, jf. stk. 3, fastsætter i det  

 enkelte tilfælde.
 Med lovforslagets § 1, nr. 6, foreslås bestemmelsen ændret  

 således, at der i alle tilfælde skal fastsættes en frist på mindst 1 måned  

 fra  

 kundgørelsen af den offentlige indkaldelse til afholdelsen af retsmødet.
Som det fremgår af de almindelige bemærkninger til lovforslaget,  

 afsnit 3.1., er det med den foreslåede ændring af bestemmelsen forudsat, at  

 en  

 frist på 1 måned normalt vil være tilstrækkelig.
Retten vil dog efter en  

 konkret vurdering kunne fastsætte en længere frist, hvis der skønnes at være  

 behov for det navnlig på grund af forholdene på det sted, hvor den  

 borteblevne  

 er forsvundet.
 Formålet med den foreslåede ordning er at sikre en passende  

 hensyntagen til de efterladtes behov for en retlig afklaring og til behovet  

 for  

 så vidt muligt at undgå, at der afsiges dødsformodningsdomme vedrørende  

 personer, der senere viser sig at være i live.
 Da fristen efter den foreslåede ordning som sagt normalt vil  

 være på 1 måned, og da en eventuel længere frist alene vil komme på tale,  

 hvis  

 retten finder, at dette som følge af særlige omstændigheder i den konkrete  

 tilfælde er nødvendigt, vil en lovbestemt maksimumfrist efter min opfattelse  

 ikke bidrage yderligere til at sikre, at fristerne i de enkelte sager bliver  

 så  

 korte som muligt.
 Den bedste måde til at sikre, at fristen i den enkelte sag ikke  

 bliver længere, end de konkrete forhold i sagen tilsiger, er således efter  

 min  

 opfattelse at lade retten fastsætte fristen efter en konkret vurdering i de  

 formentlig sjældne tilfælde, hvor 1 måned ikke findes at være en  

 tilstrækkelig  

 frist.
 Jeg finder derfor ikke grundlag for at fremsætte et  

 ændringsforslag som nævnt i spørgsmålet.
