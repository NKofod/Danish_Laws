Cirkulære om kombination af ATB-loven og  

 lov om erhvervsuddannelser Til AF-kontorerne A-kasserne Indtil den 1. januar 1991 var det muligt at kombinere  

 ATB-ordningen og lærlingeloven for så vidt angik §  

 30-læreforhold.
Med den nye erhvervsuddannelseslovs (EU-lovens)  

 ikrafttræden den 1. januar 1991 blev bl.a. lærlingeloven  

 ophævet.
Efter forhandling mellem Undervisningsministeriet og Arbejdsministeriet er  

 det blevet besluttet, at der skal være mulighed for at kombinere  

 ATB-ordningen og EU-loven, således at en ledig, der er berettiget til  

 et ATB, kan få afgivet dette i forbindelse med påbegyndelse af en  

 erhvervsuddannelse i en praktikvirksomhed.
Når ATB et er afsluttet vil  

 der være mulighed at fortsætte uddannelsesforløbet som  

 selvvalgt uddannelse med uddannelsesydelse (UDY).
Alle uddannelser efter EU-loven kan påbegyndes enten på  

 en skole eller i en praktikvirksomhed.
For ATB-berettigede er det kun  

 praktikadgangen, der er relevant.
Uddannelserne efter EU-loven er typisk vekselvirkningsuddannelser, dvs.  

 uddannelsesforløb, hvor der veksles mellem virksomhedspraktik og  

 skoleophold.
Et ATB, der skal kombineres en erhvervsuddannelses første  

 7 eller 9 måneder   beroende på om det er et offentligt eller  

 privat ATB   må derfor afpasses efter den respektive uddannelses  

 opbygning (praktik/skoleophold)   om fornødent ved at afgive et delt  

 ATB med den lediges accept i overensstemmelse med ATB-bekendtgørelsens  

 § 11, stk. 7, da der i selve ATB-perioden kun kan indgå max. 3  

 måneders undervisning (f. eks. i form af skoleophold omfattet af  

 uddannelsesaftalen), jf.
ATB-bekendtgørelsens § 23.
 1.
 Nedenstående betingelser skal være opfyldt  

 for at AF kan godkende en kombination af ATB og efterfølgende UDY med  

 en erhvervsuddannelse efter lov om erhvervsuddannelser.
- Den ledige skal være berettiget til et ATB og  

 være fyldt 25 år.
- Lønnen i ATB-perioden skal være i  

 overensstemmelse med de derom gældende regler.
- Virksomheden skal være godkendt som  

 praktikvirksomhed inden for det pågældende fag.
- AF skal kunne godkende virksomheden som  

 ATB-virksomhed.
- Der skal foreligge en mellem ATB-personen og  

 praktikvirksomheden indgået uddannelsesaftale, som er eller kan  

 registreres af erhvervsskolen.
Aftalen skal være i overensstemmelse med  

 EU-loven, eksempelvis lovens § 55, der vedrører arbejdsgivers pligt  

 til at betale overenskomstmæssig elevløn under såvel  

 virksomhedspraktik som skoleophold, der er omfattet af  

 uddannelsesaftalen.
 Hvis  AF er i tvivl om, hvorvidt en aftale kan registreres  

 på grund af sit indhold, skal aftalen forelægges for den  

 erhvervsskole, der skal registrere aftalen, forinden ATB afgives.
- Praktikvirksomheden skal indgive en ATB-joborder, bilagt  

 kopi af den indgåede uddannelsesaftale mellem virksomheden og den  

 ledige, der ønskes ansat i ATB et.
- Ansøgning om UDY skal indgives af medlemmet  

senest 1 måned før ATB-periodens udløb.
 2.
 Underretning til Arbejdsgivernes Elevrefusion og  

 erhvervsskolen.
En privat praktikvirksomhed vil i ATB-perioden, hvor der  

 udbetales genoptræningsstøtten, ikke være berettiget til  

 lønrefusion fra Arbejdsgivernes Elevrefusion under  

 ATB-personens/elevens skoleophold i en eventuel indlagt undervisningsperiode  

 af max. 3 måneder i ATB-perioden.
AF skal derfor, hvis et eller flere  

 skoleophold i henhold til uddannelsesaftalen indgår i ATB-perioden,  

 forud for et skoleopholds påbegyndelse skriftligt underrette herom til  

 såvel Arbejdsgivernes Elevrefusion, Kongens Vænge 8, 3400  

 Hillerød, som til den skolen, der har eller skal registrere  

 aftalen.
 3.
 Statistikregistrering.
 Alle ATB, der kombineres med en uddannelse efter EU-loven,  

 bedes   ud over den almindelig ATB-statistikregistrering   særskilt  

 registreret af AF som et kombineret ATB-/EU-forløb, således at  

 styrelsen, når kombinationsordningen har været afprøvet i  

 ca. et år, kan indhente oplysning hos AF om, i hvilket omfang ledige og  

 praktikvirksomheder har gjort brug af ordningen.
