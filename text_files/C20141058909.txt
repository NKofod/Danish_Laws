Rigsadvokatmeddelelsen, afsnittet:  Færdsel - Forsikring (færdselslovens §§ 101-106) Revideret 9. december 2014 1. Overblik og tjekliste 2. Politiets efterforskning og sagsbehandling 3. Forberedelse 4. Jura 4.1. Anvendelsesområdet for færdselslovens § 105, jf. § 106 Færdselslovens §§ 101-116 indeholder regler om erstatning og forsikring.
Det er kun bestemmelsen i færdselslovens § 105 om, at motordrevne køretøjer skal være dækket af en ansvarsforsikring, som er strafbelagt.
Efter færdselslovens § 106, stk. 1, påhviler forsikringspligten for registreringspligtige motordrevne køretøjer ejeren eller brugeren.
For andre motordrevne køretøjer påhviler pligten den, der bruger køretøjet eller lader det bruge på vej, jf. færdselslovens § 106, stk. 2.
5. Straf og andre retsfølger 5.1. Strafpåstande i sager om overtrædelse af færdselslovens § 105, jf. § 106 Bødetaksterne på færdselsområdet blev revideret ved lov nr. 184 af 8. marts 2011, og gælder for overtrædelser begået den 1. januar 2012 eller senere.
Se herom i rigsadvokatmeddelelsen afsnittet om Færdsel  Generelle retningslinjer for sanktionspåstande i færdselssager.
 Overtrædelser af færdselslovens kapitel 16 straffes som udgangspunkt med en bøde på 1000 kr., jf. færdselslovens § 118 a, stk. 1.
 Det bemærkes, at den anførte bødetakst forudsættes anvendt ved overtrædelser af færdselslovens § 105, jf. § 106, stk. 1, hvor forsikringen ikke har været holdt i kraft i en kortvarig periode.
Er der tale om en længerevarende periode, må det antages, at bøden skal afspejle det beløb, der er sparet på forsikringspræmien, jf.
TfK 2001.538/2Ø, hvor bøden for at have ført en uindregistreret og uforsikret bil i en periode på 1 år og 4 måneder blev fastsat til 10.000 kr. under hensyn til, at T ikke havde betalt vægtafgift på 2.500 kr. og forsikringspræmie på 7.200 kr. i perioden.
6. Efter dom 7. Love og forarbejder Ændringslove  Lov nr. 491 af 17. juni 2008 om ændring af færdselsloven, konfiskation m.m.
  Lov nr. 1560 af 20. december 2006 om ændring af færdselsloven, behandling af erstatningskrav efter færdselsuheld m.m.
 Lov nr. 317 af 17. maj 1995 om ændring af færdselsloven  Lov nr. 258 af 19. april 1995 om ændring af færdselsloven  Lov nr. 98 af 9. februar 1994 om ændring af færdselsloven, vægtafgiftsloven og lov om afgift af ansvarsforsikringer af motorkøretøjer m.m.
Bekendtgørelser  Bekendtgørelse nr. 579 af 6. juni 2007 om ansvarsforsikring for motorkøretøjer mv.
