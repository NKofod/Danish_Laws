Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 92 af 28. januar 2010 om tilskud til pleje af græs- og naturarealer, som ændret ved bekendtgørelse nr. 971 af 12. august 2010, foretages følgende ændring:
 1. Efter § 14 c og før tekstoverskriften til § 15 indsættes:
»Stop for indgivelse af ansøgning om tilsagn § 14 d.
Uanset § 13 og § 14 b, stk. 3, kan der fra den 1. februar 2011 ikke indgives ansøgning om tilsagn om tilskud.« § 2 Bekendtgørelsen træder i kraft den 1. februar 2011.
