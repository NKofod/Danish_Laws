Skriftlig fremsættelse (3. april  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om afgift af lønsum m.v.  

 (Fritagelse for fri folkeoplysende virksomhed og undervisning i  

 børnehaveklasse og 1.   10. klasse).
(Lovforslag nr.
L 189).
Forslaget om fritagelsen for folkeoplysende virksomhed  

 skal ses i lyset af, at faldende offentlige tilskud har bevirket, at nogle  

 folkeoplysende foreninger, herunder specielt aftenskoler, ikke længere  

 får offentlige tilskud svarende til over 50 procent af  

 driftsomkostningerne, hvilket er betingelsen for at foreningerne kan anses  

 for at tilhøre den offentlige lønsumsafgiftsfrie sektor.
En  

 gennemførelse af det af regeringen fremsatte lovforslag L 79 om  

 ændring af støtte til folkeoplysende virksomhed vil bevirke, at  

 den offentlige tilskudsprocent til den folkeoplysende voksenundervisning vil  

 falde til under 50 procent.
 Den gældende lov fritager kun en del af den frie  

 folkeoplysende virksomhed   nemlig amatørsport   fra  

 lønsumsafgiftsbetaling uanset størrelsen af offentlige tilskud.  

 Forslaget om at udvide denne betingelsesløse fritagelse til at omfatte  

 al folkeoplysende virksomhed betyder, at der sikres en ensartet behandling  

 rent lønsumsafgiftsmæssigt af fri folkeoplysende virksomhed  

 omfattet af Folkeoplysningsloven.
Det foreslås desuden at fritage undervisning i  

 børnehaveklasse og 1.   10. klasse for betaling af  

 lønsumsafgift.
Langt hovedparten af skoler med undervisning på  

 dette niveau betaler i dag ikke lønsumsafgift, idet de får  

 offentlige tilskud på over 50 procent af driftsomkostningerne.  

 Imidlertid har visse skoler   ligesom de folkeoplysende foreninger  

 nævnt ovenfor   problemer med at opretholde så høj  

 tilskudsprocent.
Der er derfor enkelte skoler, der nu betaler  

 lønsumsafgift.
 Forslaget sikrer at skoler, hvis virksomhed består i  

 undervisning svarende til folkeskolens, og som får statslige tilskud  

 hertil i henhold til lovgivningen om frie grundskoler og frie kostskoler,  

 ikke skal betale lønsumsafgift og således ligestilles de med  

 offentlige skoler rent lønsumsafgiftsmæssigt.
 Endelig indeholder forslaget en præcisering af, at  

 virksomheder med både afgiftspligtige og afgiftsfrie aktiviteter skal  

 fordele lønsummen på de pligtige og frie aktiviteter.
Forslaget skønnes at medføre et samlet  

  provenutab på ca. 5½ - 6 mio. kr., under forudsætning af  

 uændret tilskudsstruktur m.v.
Herunder forventes fritagelsen af  

 folkeoplysende virksomhed at medføre et tab på ca. 5 mio. kr. og  

 fritagelsen af undervisning i børnehaveklasse og 1.   10. klasse et  

 tab på ca. ½   1 mio. kr.
 Den sene fremsættelse af forslaget skyldes, at den  

 politiske afklaring først er opnået på nuværende  

 tidspunkt.
 Idet jeg i øvrigt henviser til bemærkningerne  

 til lovforslaget, skal  jeg anbefale lovforslaget til Folketingets hurtige og  

 velvillige behandling.
