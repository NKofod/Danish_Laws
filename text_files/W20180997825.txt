Ligebehandlingsnævnets afgørelse om handicap - ansættelse - ej medhold J.nr. 18-57950 En mand klagede over påstået forskelsbehandling på grund af handicap i forbindelse med, at han fik afslag på ansættelse i en stilling.
Der var ikke oplysninger, der gav anledning til at formode, at manden i forbindelse med afslaget på ansættelse havde været udsat for forskelsbehandling på grund af handicap.
Ligebehandlingsnævnet afviste derfor at behandle klagen med henvisning til, at det var åbenbart, at manden ikke kunne få medhold i sin klage.
 Afgørelsen blev truffet af nævnets formand.
 Klagen drejer sig om påstået forskelsbehandling på grund af handicap i forbindelse med, at klager fik afslag på ansættelse.
Ligebehandlingsnævnets afgørelse Ligebehandlingsnævnet kan ikke behandle klagen.
Sagens behandling Afgørelse er truffet af Ligebehandlingsnævnets formand.
Sagsfremstilling Indklagede søgte en ejendomsserviceteknikerelev.
 Klager søgte stillingen, men modtog den 12. september 2018 et skriftligt afslag på sin ansøgning.
 Af indklagedes afslag fremgår blandt andet:
Tak for din interesse for stillingen som Ejendomsserviceteknikerelev til [indklagedes ejendomme] Vi må desværre meddele dig, at vi har besat stillingen til anden side.
Beslutningen er truffet efter en samlet vurdering af ansøgernes faglige og personlige kvalifikationer, sammenholdt med forventninger og krav til stillingen.  Klagen blev indbragt for Ligebehandlingsnævnet den 12. september 2018.
 Sagen er i nævnet behandlet sammen med to andre sager fra klager, jf. 18-57953 og 18-56384.
 Ved afgørelse af 25. september 2018 afviste nævnet at behandle klagers sager med sagsnummer 18-37019, 18-38980, 18-44479 og 18-46122.
 Efter indholdet af den konkrete klage og på baggrund af klagers øvrige sager i nævnet har nævnet ikke fundet anledning til at foretage høring af indklagede.
Parternes bemærkninger Klager gør gældende, at han er blevet udsat for forskelsbehandling på grund af handicap i forbindelse med, at han ikke blev tilbudt stillingen som elev hos indklagede.
 Klager oplyser, at han fik afslag på sin ansøgning på grund af sit handicap, da indklagede ikke ønskede at ansætte en person med handicap.
 Klager ønsker på bagrund heraf godtgørelse.
Ligebehandlingsnævnets bemærkninger og konklusion Ligebehandlingsnævnet behandler klager over forskelsbehandling på grund af handicap efter lov om forbud mod forskelsbehandling på arbejdsmarkedet mv. (forskelsbehandlingsloven).
 Det fremgår af forskelsbehandlingsloven, at en arbejdsgiver ikke må forskelsbehandle ansøgere til ledige stillinger ved ansættelse.
 Ved forskelsbehandling forstås enhver direkte eller indirekte forskelsbehandling på grund af handicap.
 Der foreligger direkte forskelsbehandling, når en person på grund af handicap behandles ringere end en anden bliver, er blevet eller ville blive behandlet i en tilsvarende situation.
 Der foreligger indirekte forskelsbehandling, når en bestemmelse, et kriterium eller en praksis, der tilsyneladende er neutral, vil stille personer med handicap ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opnå det er hensigtsmæssige og nødvendige.
 Det er den person, der anser sig for krænket, som skal påvise faktiske omstændigheder, som giver anledning til at formode, at der er udøvet forskelsbehandling.
 Der er ikke i klagen oplysninger, der giver anledning til at formode, at klager i forbindelse med afslaget på ansættelse har været udsat for forskelsbehandling på grund af handicap.
 På baggrund af nævnets faste praksis er det herefter åbenbart, at klager ikke kan få medhold i sin klage.
 Ligebehandlingsnævnet afviser derfor at behandle klagen.
Retsregler Afgørelsen er truffet efter følgende bestemmelser:
