Ændringsforslag stillet den 26. april 2019 uden for betænkningen Ændringsforslag til 2. behandling af Forslag til lov om ændring af færdselsloven (Forhøjelse af bødeniveauet for alvorlige sikkerhedskritiske fejl og mangler ved tunge motorkøretøjer og for ulovlig støj fra motordrevne køretøjer) [af transport-, bygnings- og boligministeren (Ole Birk Olesen)]:
Til § 1 Af Henning Hyllested (EL):
 1) I det under nr. 3 foreslåede § 118, stk. 7, ændres »hvis køretøjet« til: »såfremt køretøjet«.
[Forhøjelse af bødeniveau i gentagelsestilfælde] Bemærkninger Til nr. 1 Ændringsforslaget har til formål at skærpe retningslinjerne for udmåling af bøder til ejere, der gentagne gange overtræder reglerne om, at tunge køretøjer ikke må have alvorlige sikkerhedskritiske fejl og mangler.
Forslagene om bødestørrelser for ejerne i det foreliggende lovforslag finder Enhedslisten helt utilstrækkelige  især forslaget om bødestørrelser i gentagelsestilfælde er for små.
Hvis en vognmand gentagne gange overtræder reglerne, er der jo tale om overlagt snyd på baggrund af en økonomisk kalkule, der indebærer en »sandsynlighedsberegning« for opdagelse sammenholdt med bødestørrelsen, hvis det sker.
En bødestørrelse på 60.000 kr., hvis man bliver taget for sjette gang! , er således helt utilstrækkelig.
Derfor foreslår Enhedslisten bødestørrelserne kraftigt forhøjet i gentagelsestilfælde i forhold til forslagene i lovforslaget.
 Regeringens lovforslag indeholder forslag om, at bøden til ejere i gentagelsestilfælde forhøjes med 10.000 kr. for hver overtrædelse, jf. lovforslagets almindelige bemærkninger punkt 2.1.2.
Ændringsforslaget indebærer, at bøden til ejere i gentagelsestilfælde fordobles successivt, indtil ejeren har overtrådt reglerne fem gange, hvorefter bødenivauet fastholdes på det samme niveau.
Forslaget betyder f.eks., at bødestraffen for en ejer, der for sjette gang overtræder reglerne, hæves fra 60.000 kr. til 160.000 kr.
 De foreslåede retningslinjer for udmåling af bøder til ejeren, jf. lovforslagets almindelige bemærkninger punkt 2.1.2, som justeret efter dette ændringsforslag fremgår herefter af skemaet nedenfor:
