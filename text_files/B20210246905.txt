Bekendtgørelse om opgørelse for øvre grænse for regionernes indtægter fra kommunal aktivitetsbestemt medfinansiering af sundhedsvæsenet for 2021 I medfør af § 14 a i lov om regionernes finansiering, jf. lovbekendtgørelse nr. 64 af 19. januar 2021, fastsættes:
Forudsat niveau for kommunale udgifter til kommunal aktivitetsbestemt medfinansiering af sundhedsvæsenet § 1. Det forudsatte niveau for de kommunale udgifter til kommunal aktivitetsbestemt medfinansiering, jf. § 14 a, stk. 2, i lov om regionernes finansiering, er samlet opgjort til 23.318.400 tusinde kr. for året 2021, jf. stk. 2-4. Niveauet opgjort på regionsniveau efter 1. pkt. udgør:
 1) Region Nordjylland: 2.263.659 tusinde kr.
 2) Region Midtjylland: 4.825.757 tusinde kr.
 3) Region Syddanmark: 5.323.731 tusinde kr.
 4) Region Hovedstaden: 7.280.025 tusinde kr.
 5) Region Sjælland: 3.625.228 tusinde kr.
 Stk. 2. Det forudsatte niveau for de kommunale udgifter til kommunal aktivitetsbestemt medfinansiering for 2021 er fastlagt med udgangspunkt i det forudsatte niveau for de kommunale udgifter til kommunal aktivitetsbestemt medfinansiering for 2020 på 23.016.600 tusinde kr., jf. bekendtgørelse nr. 1027 af 9. oktober 2019.
 Stk. 3. Værdien efter stk. 2 er tillagt korrektion, der følger af DUT-princippet mv., på 2.600 tusinde kr.
 Stk. 4. Værdien efter stk. 3 er pris- og lønreguleret med 1,3 pct. for året 2021.
Fordeling på regioner af forudsat niveau for kommunale udgifter § 2. Det forudsatte niveau for de kommunale udgifter til kommunal aktivitetsbestemt medfinansiering, jf. § 1, er for året 2021 fordelt mellem regionerne på baggrund af aktiviteten i sundhedsvæsenet i 2017, som kan henføres til betalingskommunen.
Betalingskommunen er den kommune, som i henhold til § 9 a, stk. 4, 1.-3. pkt., samt § 9 c, stk. 2, 4-6 og 12, i lov om retssikkerhed på det sociale område, har den generelle betalingsforpligtelse.
Øvre grænse for regionernes indtægter fra kommunal aktivitetsbestemt medfinansiering af sundhedsvæsenet § 3. Den øvre grænse for regionernes indtægter fra kommunal aktivitetsbestemt medfinansiering, jf. § 14 a, stk. 2, i lov om regionernes finansiering, er samlet opgjort til 20.181.900 tusinde kr. for året 2021, jf. stk. 2-4. Den øvre grænse efter 1. pkt. udgør:
 1) Region Nordjylland: 2.084.563 tusinde kr.
 2) Region Midtjylland 4.354.056 tusinde kr.
 3) Region Syddanmark: 4.320.943 tusinde kr.
 4) Region Hovedstaden: 6.318.586 tusinde kr.
 5) Region Sjælland: 3.103.752 tusinde kr.
 Stk. 2. Den øvre grænse for regionernes indtægter fra kommunal aktivitetsbestemt medfinansiering for 2021 er fastlagt med udgangspunkt i den øvre grænse for regionernes indtægter fra kommunal aktivitetsbestemt medfinansiering for 2020 på 19.920.300 tusinde kr., jf. bekendtgørelse nr. 1027 af 9. oktober 2019.
 Stk. 3. Værdien efter stk. 2 er tillagt korrektion, der følger af DUT-princippet mv., på 2.600 tusinde kr.
 Stk. 4. Værdien efter § 3, stk. 3, er pris- og lønreguleret med 1,3 pct. for året 2021.
Fordeling af øvre grænse på regioner § 4. Den øvre grænse for regionernes indtægter fra kommunal aktivitetsbestemt medfinansiering for året 2021, jf. § 3, er fordelt mellem regionerne efter samme fordeling som det generelle tilskud til regionerne for året 2021.
Afrunding § 5. Den øvre grænse og det forudsatte niveau opgøres i hele 1.000 kr.
Ikrafttræden § 6. Bekendtgørelsen træder i kraft den 19. december 2021 og finder anvendelse for beregning af tilskud og bidrag fra og med tilskudsåret 2021.
 Stk. 2. Bekendtgørelse nr. 1838 af 1. december 2020 om opgørelse for øvre grænse for regionernes indtægter fra kommunal aktivitetsbestemt medfinansiering af sundhedsvæsenet for 2021 ophæves.
