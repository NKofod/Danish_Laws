Nr BSF 38 Forslag til folketingsbeslutning om en eksportstøtteordning til  

 iværksættere Fremsat af Rahbæk Møller (SF) Tommy Dinesen (SF) Gade (SF) Jes Lunde (SF)  

 Jens Thoft (SF) den 10. december 1991 Folketinget opfordrer regeringen til at oprette en særlig eksportstøtteordning til iværksættere.
Bemærkninger til forslaget Blandt andet Dansk Udviklingsfinansiering har gjort den erfaring, at  

 afskaffelsen af eksportstøtteordningen har skabt særlige vanskeligheder for  

 højteknologiske iværksættere og andre iværksættere, der producerer  

 nicheprodukter.
De skal nemlig meget hurtigt ud på eksportmarkederne på grund  

 af det begrænsede danske marked for nicheprodukter.
Typisk må man regne med,  

 at 50 pct. af produktionen skal eksporteres allerede det første år, og at  

 eksportandelen hurtigt kommer op på 80 pct.
 Den typiske iværksætter har ikke eksporterfaring, og behovet for hurtigt  

 at skulle afsætte kræfter til at trænge ind på udenlandske markeder øger i  

 meget høj grad vanskelighederne ved at være iværksætter.
Det ville være ønskeligt generelt at genoprette en eksportstøtteordning.  

 Men så længe der ikke er flertal herfor, bør der i det mindste oprettes en  

 særlig eksportstøtteordning for iværksættere.
De netop oprettede  

 eksportnetværk henvender sig typisk ikke til iværksættere.
En eksportstøtteordning for iværksættere bør have to elementer: Der bør  

 være et finansielt element, så iværksætteren kan få dækket en del af  

 udgifterne ved et eksportfremstød mod senere tilbagebetaling, hvis fremstødet  

 lykkes.
Der bør endvidere være et rådgivningselement, så iværksætteren kan få  

 den nødvendige rådgivning om, hvordan opgaven gribes an.
 Beslutningsforslaget skal ses i sammenhæng med de samtidig fremsatte  

 forslag: L 159 om ændring af lov om arbejdstilbud til ledige.  

 (Iværksætterydelse), B 35 om statslån til iværksættere, B 36 om oprettelse af  

 en reorganiseringsfond og B 37 om iværksætterkonsulenter.
