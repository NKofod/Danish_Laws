1. Betingelser for fritagelse Værnepligtige, der af samvittighedsgrunde ikke ønsker at gøre  

 militærtjeneste eller tjeneste i civilforsvaret, kan søge om at blive  

 fritaget for det.
Men de må - hvis ansøgningen imødekommes - i stedet aftjene  

 værnepligten ved udførelse af civilt arbejde.
Reglerne herom findes i lov om  

 værnepligtens opfyldelse ved civilt arbejde, jf.
Indenrigsministeriets  

 lovbekendtgørelse nr. 427 af 30. september 1980, som ændret ved lov nr. 308  

 af 4. juni 1986.
2. Krav til ansøgningen I ansøgningen skal der redegøres for den samvittighedsmæssige begrundelse  

 for, at den værnepligtige ønsker sig fritaget for militær- eller  

 civilforsvarstjeneste.
Desuden skal den værnepligtiges personnummer, fulde  

 navn og adresse oplyses.
 Ansøgningen skal underskrives af den værnepligtige personligt.
3. Indsendelse af ansøgning Ansøgningsfrist Ansøgning indsendes til: Værnepligtsstyrelsen, Taastrup Stationscenter,  

 Postbox 76, 2630 Taastrup, tlf. 02 99 13 11.
Værnepligtsstyrelsen afgør, om det ansøgte kan imødekommes.
Det er ikke  

 nok, at ønsket om civilt arbejde fremsættes over for sessionen og eventuelt  

 noteres af denne, idet sessionen ikke kan tage stilling til dette spørgsmål.
 Hvert år omkring 1. marts og 1. september (tidspunktet oplyses ved  

 sessionsbehandlingen) træffes der bestemmelse om, hvilke værnepligtige der  

 skal indkaldes, og hvilke der fritages for normal værnepligtstjeneste.  

 Indsendelse af ansøgning sker derfor bedst, når den værnepligtige har fået  

 besked om, at han vil blive indkaldt til møde ved forsvaret henholdsvis  

 civilforsvaret - eller senere, når han har modtaget en egentlig  

 indkaldelsesordre.
Den værnepligtige er dog ikke afskåret fra at indsende ansøgning på et  

 tidligere tidspunkt.
Dette vil navnlig være praktisk, hvis han rejser til  

 udlandet eller midlertidigt skifter opholdssted her i landet, f.eks. på grund  

 af ferie.
I den forbindelse henledes opmærksomheden på værnepligtslovens §  

 26, hvorefter enhver værnepligtig selv er ansvarlig for, at bopælsforandring,  

 bortrejse og lignende ikke er til hinder for, at indkaldelsesordrer og andre  

 meddelelser fra myndighederne om værnepligten kan komme ham i hænde  

 rettidigt.
Men det er vigtigt at bemærke, at ansøgningen skal være indsendt inden  

 4 uger efter modtagelse af indkaldelsesordre.
Hvis denne frist ikke  

 overholdes, kan det ansøgte ikke imødekommes.
 Der løber ikke nogen ny 4-ugers frist, hvis den værnepligtige efter  

 ansøgning får tilladelse til at møde et andet sted og/eller et andet  

 tidspunkt inden udløbet af det kalenderhalvår, hvori han er indkaldt.
En værnepligtig kan kun een gang overføres til civilt arbejde.
Når særlige  

 omstændigheder taler for det, kan værnepligtsstyrelsen dog behandle en  

 ansøgning, selvom 4-ugers fristen er overskredet, eller den værnepligtige  

 allerede een gang har været overført til civilt arbejde.  En ansøgning vil  

 dog altid blive afvist, når den er indsendt, medens den værnepligtige er til  

 tjeneste ved forsvaret eller civilforsvaret.
 Hvis værnepligtsstyrelsens afgørelse går den værnepligtige imod, kan han  

 klage til Indenrigsministeriet inden 14 dage efter, at han har modtaget  

 meddelelse om afgørelsen.
4. Tjenestens art De værnepligtige, der overføres til civilt arbejde, bliver indkaldt til  

 møde på skolen for civile værnepligtige i Antvorskov (ved Slagelse). Her skal  

 de gennemgå et kortvarigt skoleophold, der tager sigte på at give en  

 almindelig orientering om værnepligtstjenesten, herunder om mulighederne for  

 udstationering, samt undervisning der kan have betydning ved eventuel  

 udstationering.
 Ved skoleopholdets afslutning kan de værnepligtige udstationeres, eller de  

 kan overføres til holdvis arbejdstjeneste.
Udstationeringsstederne ligger spredt over hele landet.
De omfatter  

 institutioner for børn, unge og ældre, særforsorgsinstitutioner og kulturelle  

 institutioner (museer, teatre o.lign.), endvidere fredsbevægelser,  

 organisationer med tilknytning til FN, kirkelige og fælleskirkelige  

 organisationer samt miljøorganisationer.
Arbejdets art varierer med de  

 enkelte institutioners og organisationers formål.
 Aftale om udstationering kan tidligst indgås under skoleopholdet.
Værnepligtige, der ved skoleopholdets afslutning ikke er blevet  

 udstationeret, overføres til holdvis arbejdstjeneste.
Denne tjeneste  

 administreres af skolen, og hvert hold på indtil 15 mand står under daglig  

 ledelse af en af skolens medarbejdere.
Opgaverne vil normalt bestå i  

 praktisk, manuelt arbejde af forskellig art.
 Civile værnepligtige med en tjenestetid på under 26 arbejdsdage kan af  

 praktiske grunde ikke udstationeres.
5. Sanitetstropperne Hvis det ikke vil være imod den værnepligtiges samvittighed at gøre  

 tjeneste i sanitetstropperne (Forsvarets Lægekorps), kan han ansøge om at  

 måtte aftjene sin værnepligt ved denne afdeling.
Der skal i ansøgningen  

 anføres nærmere oplysning om grunden til, at han ønsker denne tjeneste og  

 ikke tjenesten i det øvrige militære forsvar.
 Der gælder i øvrigt med hensyn til underskrift, andre oplysninger og  

 fristen for ansøgningens indsendelse samme regler som for indsendelse af  

 ansøgning om overførelse til civilt arbejde (se punkt 2 og 3).
 Der gøres udtrykkelig opmærksom på, at værnepligtige ved sanitetstropperne  

 i et vist omfang vil blive uddannet i våbenbrug.
6. Tjenestetid Varigheden af det civile arbejde svarer til varigheden af den tjeneste  

 inden for forsvaret eller civilforsvaret, som de værnepligtige overføres fra:
Indkaldelse til civilt arbejde i henhold til punkterne b), c) og d) finder  

 ikke sted, såfremt den tjeneste, de pågældende overføres fra, varer under 2  

 døgn.
En arbejdsdag for en civil værnepligtig svarer til det daglige timetal,  

 der til enhver tid er fastsat på det almindelige arbejdsmarked.
De anførte tjenestetider gælder for værnepligtige, der ansøger om  

 overførelse til civilt arbejde efter den 30. juni 1986. For værnepligtige,  

 der har ansøgt om overførelse før dette tidspunkt, anvendes de hidtidige  

 regler.
Nærmere oplysning vil i givet fald kunne fås ved henvendelse til  

 Værnepligtsstyrelsen.
7 Tidligere udstedte vejledninger, senest af 17. januar 1984, ophæves  

 herved.
