 Cirkulæreskrivelse til samtlige politimestre og  

 politidirektøren i Københavnom Justitsministeriets bekendtgørelsenr. 1023 af  

 12. december 2002 om godkendelse af og tilsyn med zoologiske anlæg m.v.
 1.  

  

 Justitsministeriet har den 12. december 2002 udstedt vedlagte  

 bekendtgørelse om godkendelse af og tilsyn med zoologiske anlæg m.v.  

 Bekendtgørelsen er tidligere rundsendt til politikredsene.
 Bekendtgørelsen gennemfører  

 Rådets direktiv 1999/22/EF af 29. marts 1999 om hold af vilde dyr i  

 zoologiske  

 haver og moderniserer samtidig den gældende regulering af området.
 Bekendtgørelsen erstatter  

 Justitsministeriets bekendtgørelse nr. 361 af 23. august 1967 om indretning  

 m.v. af zoologiske haver, dyreparker og lignende, der indeholdt regler om  

 politiets behandling af ansøgninger om drift af zoologiske haver m.v., samt  

 den  

 hertil knyttede cirkulæreskrivelse af 5. december 1975 om zoologiske haver  

 m.v., der bl.a. præciserer, hvilke typer af virksomhed der er omfattet af  

 bekendtgørelsen fra 1967.
2.  

  

 Efter bekendtgørelsens § 1 finder denne anvendelse på 1)  

 	  

 zoologiske anlæg,  

 hvorved forstås alle permanente anlæg, som har til formål at forevise levende  

 dyr for publikum i mindst syv dage om året, samt 2)  

 	  

 ikke-zoologiske  

 anlæg, der foreviser levende dyr, hvis forevisningen er egnet til at forøge  

 omsætningen eller attraktionsværdien væsentligt i den virksomhed, hvortil  

 dyreholdet er knyttet.
 Ved vurderingen af, hvilke  

 typer af virksomhed der er omfattet af første led, skal der lægges afgørende  

 vægt på, om formålet med virksomheden er at fremvise levende dyr for  

 publikum.  

 Det er således ikke afgørende, om der kræves betaling i forbindelse hermed,  

 eller om der kun fremvises et begrænset antal dyr.
Andet led af bestemmelsen  

 indebærer, at restaurationsvirksomhed eller anden erhvervsvirksomhed, der  

 holder dyr, kan være omfattet af bekendtgørelsen.
Det forudsættes, at den  

 praksis, der i lyset af ministeriets cirkulæreskrivelse af 5. december 1975  

 om  

 zoologiske haver m.v. har udviklet sig med hensyn til, hvilken virksomhed der  

 kræver politiets godkendelse, videreføres.
I den forbindelse bemærkes,  

 at et dyrehold kan have en sådan karakter, at bekendtgørelsens regler ikke  

 bør  

 finde anvendelse.
Således falder hold af enkelte almindelige dyrearter uden  

 særlig attraktionsværdi uden for bekendtgørelsens anvendelsesområde.
Antallet  

 af dyr er imidlertid ikke i sig selv nødvendigvis afgørende.
Således vil  

 bekendtgørelsen som udgangspunkt finde anvendelse på hold af én elefant, men  

 omvendt naturligvis ikke på hold af enkelte undulater.
 Bekendtgørelsen omfatter  

 ikke midlertidig fremvisning af dyr i forbindelse med anden virksomhed,  

 f.eks.  

 fremvisning af dyr i forbindelse med byfester, julemarkeder o.lign.
Bekendtgørelsen omfatter  

 endvidere ikke traditionelle dyrehaver med hjortedyr, f.eks.
Dyrehaven nord  

 for  

 København.
 I tvivlstilfælde kan  

 spørgsmål om bekendtgørelsens nærmere anvendelsesområde forelægges  

 Justitsministeriet.
 3.  

  

 Det skal bemærkes, at det følger af bekendtgørelse nr. 1024 af  

 12. december 2002 om anbringelse af levende dyr i forretningslokaler, at det  

 er  

 forbudt i reklameøjemed eller som udsmykning at anbringe levende dyr i  

 forretningslokaler, herunder restaurationslokaler, og i udstillingsvinduer.
 Der er ikke med det angivne  

 anvendelsesområde for bekendtgørelsen om zoologiske anlæg m.v. tilsigtet  

 ændringer i dette forbud, ligesom Fødevaredirektoratets regler, herunder  

 bekendtgørelse nr. 836 af 6. oktober 1992 om dyrlægetilsyn mv. af zoologiske  

 haver, dyreparker og lignende, heller ikke berøres af bekendtgørelsen.
4.  

  

 Efter bekendtgørelsens § 5 forudsætter drift af virksomhed  

 omfattet af bekendtgørelsen politiets godkendelse.
Politiet skal i den  

 forbindelse påse, at en række nærmere angivne krav er opfyldt.
Efter bekendtgørelsens § 8  

 kan politiet foretage besigtigelse sammen med Rådet vedrørende hold af særlig  

 dyr og fødevareregionen.
Det forudsættes, at politiet normalt benytter sig af  

 denne adgang til sagkyndig bistand i forbindelse med godkendelsessager.
 Fødevaredirektoratet har dog  

 tilkendegivet, at for så vidt angår godkendelse af eksisterende zoologiske  

 anlæg, der er godkendt efter de tidligere regler, må veterinærfaglig bistand  

 fra Fødevareregionerne som udgangspunkt næppe anses for påkrævet, medmindre  

 særlige forhold - f.eks. i form af væsentlige indretningsmæssige ændringer -  

 tilsiger  

 det.
Det kan endvidere nævnes, at  

 godkendelse forudsætter, at en række nærmere angivne krav til placering af  

 virksomheden, indretning af dyreanlæg, uddannelse af personale m.v. er eller  

 må  

 antages at blive opfyldt.
Bestemmelserne herom tilsigter alene at videreføre  

 og  

 modernisere den tidligere regulering, jf. bekendtgørelse nr. 361 af 23.  

 august  

 1967.
 Politiet kan efter  

 bekendtgørelsens § 5, stk. 3, og efter høring af Rådet vedrørende hold af  

 særlige dyr og fødevareregionen i nødvendigt omfang stille præciserende  

 vilkår  

 i relation til indretning af de enkelte dyreanlæg m.v.
 Det forudsættes, at den  

 praksis, der har udviklet sig med hensyn til efter omstændighederne at stille  

 vilkår om, at der er tegnet ansvarsforsikring, der dækker virksomhedens  

 erstatningsansvar over for besøgende, der lider skade ved dyrenes adfærd,  

 opretholdes.
Godkendelse er herudover  

 betinget af, at virksomheden opfylder visse nærmere angivne krav til  

 formidling  

 af kendskabet til dyrene, registrering af dyrebestanden og deltagelse i  

 avlsprogrammer.
Disse regler er nye og indsat på baggrund af direktivets  

 bestemmelser herom.
I tilfælde af eventuelle forespørgsler om de i  

 bekendtgørelsens § 19 og § 20 omtalte organisationer International Species  

 Information System (ISIS) og European Association of Zoos and Aquaria (EAZA),  

 herunder denne organisations avlsprogrammer, vil der kunne henvises til  

 følgende hjemmesider:  

  

 www.isis.org  

 og  

  

 www.eaza.net.
 Det bemærkes, at der for  

 eksisterende virksomheder omfattet af bekendtgørelsens regler skal være  

 truffet  

 afgørelse om godkendelse efter reglerne i bekendtgørelsen inden den 9. april  

 2003, jf. bekendtgørelsens § 30.
 Denne bestemmelse har  

 baggrund i direktivets artikel 4, stk. 2, hvorefter alle eksisterende  

 zoologiske haver være godkendt senest fire år efter direktivets ikrafttræden  

 den 9. april 1999.
Justitsministeriet er dog  

 opmærksom på, at det i praksis vil kunne vise sig vanskeligt at afgøre alle  

 sager inden denne dato, særligt hvor ansøgningerne indgives meget sent.
På  

 den  

 baggrund har Justitsministeriet som led i bestræbelserne på at udbrede  

 kendskabet til de nye regler også rettet direkte henvendelse til de  

 zoologiske  

 anlæg m.v., som ministeriet har kendskab til, med opfordring til snarest at  

 indgive ansøgning, jf. vedlagte brev med adresseliste.
Såfremt man i de  

 enkelte  

 politikredse har kendskab til zoologiske anlæg, der ikke er anført på  

 adresselisten, bør det overvejes at rette henvendelse til disse.
 Det følger selvsagt af  

 almindelige retssikkerhedsmæssige grundsætninger, at der i almindelighed ikke  

 vil kunne rejses tiltale for overtrædelse af bekendtgørelsens § 4, jf. § 30,  

 for allerede eksisterende virksomheder omfattet af bekendtgørelsen, der har  

 indgivet ansøgning om godkendelse inden den 9. april 2003, men hvor  

 ansøgningen  

 er under behandling.
 5.  

  

 Bekendtgørelsens § 25 indeholder i stk. 1-3 bestemmelser om  

 tilbagekaldelse af en godkendelse og lukning af en virksomhed omfattet af  

 bekendtgørelsen.
I § 25, stk. 2, findes  

 således hjemmel til, at politiet under visse betingelser kan meddele påbud om  

 hel eller delvis lukning af en virksomhed.
Det forudsættes, at lukning af en  

 virksomhed navnlig kommer på tale i situationer, hvor væsentlige hensyn til  

 publikums sikkerhed eller dyrenes velfærd taler for at anvende denne sanktion  

 frem for strafforfølgning.
Bestemmelsen i § 25, stk. 4,  

 forpligter virksomheden til at behandle eller fjerne berørte dyr i tilfælde,  

 hvor virksomheden lukkes helt eller delvist.
Overholder virksomheden ikke  

 denne  

 forpligtelse, bør politiet overveje, om der er grundlag for at iværksætte  

 selvhjælpshandlinger efter de almindelige regler herom.
 6.  

  

 Bekendtgørelsen suppleres naturligvis af dyreværnslovens  

 almindelige regler.
 Således afgøres bl.a.  

 spørgsmål om pålæg om forsvarlig behandling af dyr og om aflivning af dyr på  

 grundlag af dyreværnslovens bestemmelser.
 7.  

  

 Politiets henvendelser til Rådet vedrørende hold af særlige dyr  

 kan sendes direkte til formanden for Rådet eller via Justitsministeriet, der  

 varetager sekretariatsfunktionen for Rådet:
