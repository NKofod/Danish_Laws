 Landsskatteretskendelse vedr. avanceopgørelse ved salg af  

 anparter.
 Klagen skyldes, at der ved opgørelsen af avance ved salg af  

 anparter i 1999 er bortset frakapitalforhøjelse med kontant indskud og  

 samtidig  

 kapitalnedsættelse uden udlodning foretaget i 1995.
Landsskatterettens  

 afgørelse Aktieindkomst Skatteankenævnet har ikke godkendt tab ved salg af anparter i  

 Anpartsselskabet B, der er selvangivet med 205.000 kr.
 Landsskatteretten ansætter tab ved salg af anparter til 205.000  

 kr.
Sagens  

 oplysninger Den 22. november 1993 købte A (klageren) 25 % af anparterne i  

 Anpartsselskabet B, nominelt 50.000 kr.
Aktiviteten i Anpartsselskabet B  

 bestod  

 udelukkende af besiddelse af aktier i datterselskabet C A/S.
 De øvrige aktionærer i Anpartsselskabet B var D (25 %) og E A/S  

 (50 %).
Ved udgangen af indkomståret 1994 udgjorde egenkapitalen i  

 Anpartsselskabet B -506.279 kr.
Datterselskabet var uden aktivitet i 1995 og  

 blev opløst den 30. august 1995.
Den 16. november 1995 blev der afholdt ekstraordinær  

 generalforsamling i Anpartsselskabet B.
Generalforsamlingen besluttede at  

 forhøje indskudskapitalen med 936.000 kr. til kurs 100, således at de  

 eksisterende anpartshavere havde fortegningsret i forhold til deres  

 anpartsbesiddelse.
Herefter blev forhøjelsen tegnet således:
Klageren 25 % 234.000 kr.
D 25% 234.000 kr.
E A/S 50 % 468.000 kr.
I alt 936.000 kr.
 Heraf var 120.000 kr. faktisk indskudt i 1993, hvor der var  

 indsendt nye vedtægter til Erhvervs- og Selskabsstyrelsen, men uden samtidig  

 anmeldelse af det skete.
 På samme ekstraordinære generalforsamling besluttede  

 generalforsamlingen at nedsætte indskudskapitalen med 816.000 kr. til kurs  

 100,  

 således at de eksisterende anpartshaveres indskudskapital nedsattes  

 forholdsmæssigt således:
Klageren 25 % 204.000 kr.
D 25 % 204.000 kr.
E A/S 50 % 408.000 kr.
I alt 816.000 kr.
 Af referat fra generalforsamlingen fremgår, at  

 nedsættelsesbeløbet skulle anvendes til dækning af underskud.
 Ved aftale af 1. januar 1999 solgte klageren samtlige anparter,  

 nominelt 50.000 kr., for 50.000 kr.
 Ved selvangivelsen for indkomståret 1999 har klageren opgjort  

 tab ved salg af anparterne i Anpartsselskabet B således:
22/11 1993 Køb af anparter nom. 50.000 kr. til kurs 102 51.000 kr.
16/11 1995 Forhøjelse af anpartskapital nom. 204.000 kr. til kurs 100 ved  

 kontant indskud 204.000 kr.
16/11 1995 Nedsættelse af anpartskapitalen nom. 204.000 kr. til kurs 100  

 til dækning af underskud Anskaffelsessum i alt 255.000 kr.
1/1 1999 Salg af anparter nom. 50.000 kr. til kurs 100 50.000 kr.
Tab 205.000 kr.
Skatteankenævnets  

 afgørelse Fradrag for tab ved salg af anparter i Anpartsselskabet B er  

 ikke godkendt.
 Der henvises til aktieavancebeskatningslovens § 1, stk. 2 og §  

 4, stk. 4 og ligningslovens § 16 A samt Østre Landsrets domme af 8. marts  

 1993  

 og 4. marts 2002 og ligningsvejledningen afsnit S.G.20.2.1.
Udvidelse af anpartskapitalen i Anpartsselskabet B, der blev  

 vedtaget på den ekstraordinære generalforsamling den 16. november 1995, var  

 nødvendig for at bevare selskabets egenkapital.
På den ekstraordinære  

 generalforsamling blev det samtidig besluttet at nedsætte indskudskapitalen  

 med  

 816.000 kr. til kurs 100. Ifølge referatet fra generalforsamlingen skulle  

 nedsættelsesbeløbet anvendes til dækning af underskud.
Ifølge kontoudtog fra  

 banken er beløbet anvendt til køb af obligationer.
 Af ligningslovens § 16 A, stk. 2, 1. pkt. fremgår: beløb der  

 udloddes i forbindelse med en nedsættelse af aktiekapitalen   kan fritages  

 for  

 beskatning efter reglerne i stk. 1.
Af forarbejderne til ligningslovens § 16 A, stk. 1 og 2, jf.
FT  

 1960-61, tillæg A, spalte 833 fremgår: Efter den foreslåede § 16 A  

 omfatter  

 indkomstskattebilletten principielt enhver udlodning fra selskabet, uanset om  

 denne hidrører fra indtjent overskud, indkomstskattefrie formueforøgelser  

 eller  

 for den i selskabet indskudte kapital.
B-aktier og friandele betragtes dog  

 ikke  

 som udbytte.
Det samme gælder likviditetsudlodning i det kalenderår, hvor  

 selskabet endeligt opløses.
Af spalte 835 fremgår: Som  

 bestemmelsen i § 16 A  

 er formuleret, skal udlodning i forbindelse med aktier eller andelskapitalen  

 i  

 et selskab, der ikke er under likvidation, beskattes fuldt ud hos modtageren  

 med almindelig indkomstskat på samme måde som sædvanligt aktieudbytte.
 Ifølge ovenstående bestemmelser er alene kapitalnedsættelse med  

 udlodning omfattet af ligningslovens § 16 A, stk. 1 og 2. Endvidere fastslår  

 Østre landsret ved dom af 4. marts 2002, at en kapitalnedsættelse uden  

 udlodning er en aktieafståelse.
 Som følge af ovenstående finder skatteankenævnet, at der i 1995  

 er købt og solgt anparter til kurs 100, og dermed omfattet af bestemmelserne  

 i  

 aktieavancebeskatningslovens § 1, stk. 2 (tidligere § 5), hvilket medfører,  

 at  

 der ikke ved opgørelse af avance/tab i indkomståret 1999 kan godkendes  

 fradrag  

 med 205.000 kr. for de i 1995 købte og afhændede anparter.
Vedrørende repræsentantens henvisning til Østre Landsrets dom af  

 8. marts 1993 bemærkes, at dommen er nævnt i Østre Landsrets dom af 4. marts  

 2002 og ikke er lagt til grund.
Sidstnævnte dom er nyeste praksis og har  

 grundlag i forarbejderne til ligningsloven.
Klagerens  

 påstand og argumenter Klagerens repræsentant har fremsat påstand om, at klagerens tab  

 ved afståelse af anparterne i Anpartsselskabet B ansættes til 205.000 kr.
Det er ved skatteankenævnets afgørelse lagt til grund, at den i  

 1995 gennemførte kapitalnedsættelse i Anpartsselskabet B ikke er omfattet af  

 ligningslovens § 16 A.
Dette anser repræsentanten for forkert.
Af ligningsvejledningen 2001 S.G.20.2.1, om den skattemæssige  

 behandling af nedsættelser af aktiekapitalen fremgår: Nedskrivning af  

 aktiekapitalen i selskaber, som ikke er i likvidation, anses for omfattet af  

 LL  

 § 16 A, selv om der ikke sker udlodning i forbindelse med  

 kapitalnedskrivningen, jf.
TfS 1993.131  Af skatteretten 2, 3. udgave, Forlaget Thomson, 2000, s. 463-464  

 er anført om kapitalnedsættelser uden udlodning til aktionærerne:  har  

 administrativ praksis anset kapitalnedsættelse for omfattet af LL § 16 A,  

 uanset at der ikke foretages udlodning, eller i øvrigt tilgår aktionæren  

 økonomiske fordele.
Det er på den baggrund repræsentantens opfattelse, at  

 kapitalnedsættelsen i nærværende sag, der fandt sted som en samlet  

 disposition  

 i forbindelse med kapitalforhøjelsen, og som fandt sted til dækning af  

 underskud  hvorfor der heller ikke er blevet udloddet noget beløb  

 klageren   

 er omfattet af ligningslovens § 16 A.
Det i denne sammenhæng af  

 skatteforvaltningen anførte strider mod praksis, jf. for eksempel Østre  

 Landsrets dom, offentliggjort i Tidsskrift for Skatter og Afgifter 1993.131.
 Om betydningen af, at kapitalnedsættelsen er omfattet af  

 ligningslovens § 16 A fremgår af ligningsvejledningen 2001 S.G.30.2.1:  

 I  

 tilfælde, hvor nedskrivningen er omfattet af LL § 16 A, stk. 1, kan  

 anskaffelsessummen for den nedskrevne aktiebeholdning ikke fratrækkes i  

 forbindelse med nedskrivningen, men hvis fortjeneste eller tab ved en senere  

 afståelse skal opgøres ved anvendelse af gennemsnitsmetoden, indgår  

 anskaffelsessummen for den nedskrevne aktiebeholdning i beregningen af den  

 gennemsnitlige anskaffelsessum for den resterende aktiebeholdning.
Ved salget af anparterne i 1999 havde klageren ejet alle  

 anparterne i mere end 3 år, hvorfor gennemsnitsmetoden finder anvendelse ved  

 opgørelse af fortjeneste eller tab.
Det ovenfor citerede betyder, at  

 anskaffelsessummen af klagerens anparter nødvendigvis må udgøre 255.000 kr.  

 (51.000  

 kr. + 204.000 kr.), som jo også  

 er det beløb, klageren reelt har haft oppe af lommen som betaling for  

 anparterne.
Landsskatterettens  

 bemærkninger og begrundelse Ifølge ligningslovens § 16 A, stk. 1, medregnes udbytte af  

 aktier, andelsbeviser og lignende værdipapirer til opgørelsen af den  

 skattepligtige almindelige indkomst.
Til udbytte henregnes alt, hvad der af  

 selskabet udloddes til aktionærer eller andelshavere, med undtagelse af  

 friaktier og friandele samt udlodning af likvidationsprovenu foretaget i det  

 kalenderår, hvori selskabet endeligt opløses.
Nedskrivning af aktiekapitalen i selskaber, som ikke er i  

 likvidation, anses efter praksis for omfattet af ligningslovens § 16 A,  

 selvom  

 der ikke er sket udlodning i forbindelse med kapitalnedskrivning.
Der  

 henvises  

 til Østre Landsrets dom af 8. marts 1993, offentliggjort i Tidsskrift for  

 Skatter og Afgifter 1993.131. Højesterets dom af 10. oktober 2003,  

 offentliggjort i Tidsskrift for Skatter og Afgifter 2003.890, anses ikke at  

 have ændret herved.
Kapitalnedsættelsen i Anpartsselskabet B i 1995 kan herefter  

 ikke medføre, at den nedskrevne del af klagerens anpartsbeholdning anses for  

 afstået.
Idet anskaffelsessummen efter aktieavancebeskatningslovens § 6  

 opgøres  

 efter gennemsnitsmetoden, bevares den fulde anskaffelsessum for den efter  

 nedskrivningen resterende anpartsbeholdning.
Ifølge aktieavancebeskatningslovens § 4, stk. 4, kan tab ved  

 afståelse af unoterede aktier på et tidspunkt, der ligger tre år eller mere  

 efter erhvervelsen af aktierne, i de tilfælde, hvor en fortjeneste ville have  

 været skattepligtig efter stk. 1, fradrages ved opgørelsen af den  

 skattepligtige almindelige indkomst.
Ifølge aktieavancebeskatningslovens § 6,  

 stk. 1 og 2, opgøres tabet som forskellen mellem afståelsessummen og  

 anskaffelsessummen for de pågældende aktier.
Da klageren har erhvervet  

 anparterne mere end 3 år forud for salget og der er tale om unoterede  

 anparter,  

 ville en eventuel avance have været skattepligtig efter  

 aktieavancebeskatningslovens  

 § 4, stk. 1.
Herefter kan klagerens selvangivne opgørelse af tab ved salg af  

 anparter tiltrædes.
Skatteankenævnets afgørelse ændres i overensstemmelse  

 hermed.
