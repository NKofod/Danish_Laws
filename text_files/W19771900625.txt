 Mellemste invalidepension tilkendt 40-årig karakterafviger med den  

 begrundelse, at det efter modtagelsen af en ny speciallægeerklæring måtte  

 anses for godtgjort, at hans karakterafvigelse forringede hans erhvervsevne  

 svarende til mellemste invalidepension.
 MEDDELELSE OM AFGØRELSEN:
 En ca. 40-årig ugift og ufaglært mand fik den 28. januar 1974 tilkendt  

 laveste invalidepension med virkning fra begæringens indgivelse den 7. maj  

 1973.
Pågældende havde som barn og ung været anbragt på en lang række  

 institutioner.
På grund af berigelseskriminalitet havde han flere gange været  

 i fængsel, herunder ungdomsfængsel, særfængsel samt forvaring.
Sidst var han  

 i januar 1976 idømt fængsel i 1 år og 3 måneder.
Han havde sidst haft arbejde  

 i 1970, men havde ikke været kriminel i en periode fra 1969 til 1976.
 Pågældende klagede over dårlig ryg og dårligt knæ.
Pågældende blev på ankestyrelsens foranledning undersøgt af en speciallæge  

 i psykiatri.
Ifølge dennes erklæring led pågældende af karakterinsufficiens  

 (sensitiv, holdningsløs konstitution) og langvarig kriminalitet.
Speciallægen  

 fandt ikke, at der kunne anvises psykisk terapi.
Det tilrådedes at yde  

 mellemste invalidepension, idet speciallægen mente, at det ville have en  

 afkriminaliserende effekt netop i pågældendes tilfælde.
 Ankestyrelsen tilkendte mellemste invalidepension fra den 1. januar 1977  

 med den begrundelse, at det nu måtte anses for fastslået, at  

 karakterafvigelsen forringede pågældendes erhvervsevne svarende til mellemste  

 invalidepension.
