§ 1 I bekendtgørelse nr. 313 af 6. juni 1973 om psykologisk kandidateksamen på  

 Københavns Universitet som ændret ved bekendtgørelse nr. 498 af 25. september  

 1974 foretages følgende ændringer:
 1. I § 2, stk. 2, nr. 1, litra f, ændres  

 »Almindelig fysiologi« til: »Fysiologisk psykologi«.
 2. § 6, stk. 3, affattes således:
»Stk. 3.  For at kunne indstille sig til forprøven  

 skal den studerende have opnået mindst gennemsnitskarakteren 6 for de  

 kursusopgaver, der hører til laborantkursus, samt have indstillet sig til en  

 prøve i faget fysiologisk psykologi, en prøve i faget arvelighedslære og en  

 prøve i faget statistik.
Ved disse prøver anvendes bedømmelsen  

 »bestået« - »ikke bestået«.' 3. I § 6 indsættes som stk. 5:
»Stk. 5.  Prøverne efter stk. 3 i fysiologisk  

 psykologi, arvelighedslære og statistik skal være bestået, inden den  

 studerende tilmelder sig til prøver under første del.« 4. I § 7 indsættes efter stk. 1 som nyt stykke:
»Stk. 2.  Første del kan aflægges samlet eller delt  

 (over to eksamensterminer).« Stk. 2  bliver herefter stk. 3.
 5. I § 8 indsættes efter stk. 1 som nyt stykke:
»Stk. 2.  Anden del kan aflægges samlet eller delt  

 (over flere eksamensterminer).« Stk. 2  og 3 bliver herefter stk. 3 og 4.
 6. § 8, stk. 4, affattes således:
»Stk. 4.  For at kunne indstille sig til sidste  

 prøve under anden del, skal den studerende have indstillet sig til en prøve i  

 kriminologi og en prøve i elementær psykiatri.
Ved disse prøver anvendes  

 bedømmelsen »bestået« - »ikke bestået«.' 7. I § 8 indsættes som stk. 5:
»Stk. 5.  Prøverne efter stk. 4 i kriminologi og  

 elementær psykiatri skal være bestået, inden den studerende tilmelder sig til  

 prøver under tredie del.« 8. § 10, stk. 1, affattes således:
»Senest i eksamensterminen forud for den eksamenstermin, hvori den  

 studerende indstiller sig til eksamens tredie del, skal den studerende i form  

 af en selvstændig specialeafhandling, udarbejdet i løbet af 3-6 uger, have  

 besvaret og indleveret en opgave til bedømmelse inden for et område af  

 psykologien, som den studerende nærmere har studeret.« 9. I § 12, stk. 1, indsættes efter 1. pkt.:
»Enkelte prøver kan efter universitetets nærmere bestemmelse afholdes  

 som gruppeprøver med højst 3 deltagere, dog således at der altid er mulighed  

 for individuel bedømmelse af de enkelte deltageres præstation.
I tilfælde,  

 hvor skriftlige gruppeopgaver ikke indeholder individuelle afsnit, der giver  

 mulighed for individuel bedømmelse, skal individuel bedømmelse af deltagerne  

 i prøven ske ved en efterfølgende mundtlig eksamination på baggrund af den  

 skriftlige opgave.
Ved sådanne prøver gives til hver studerende kun en  

 karakter, der baseres på både den skriftlige opgave og den mundtlige  

 eksamination.« 10. I § 12, stk. 1, 5. pkt. ændres  

 »fagområde« til: »fag«.
 11. § 14, stk. 2, affattes således:
»Stk. 2.  For at bestå eksamens enkelte dele skal  

 eksaminanden i hver prøve have opnået mindst karakteren 6. De enkelte prøver  

 kan tages om hver for sig.
Dog kan en prøve, i hvilken der er opnået  

 karakteren 6 eller derover, ikke tages om.
Universitetet kan dispensere fra  

 denne bestemmelse.« 12. § 14, stk. 3, ophæves.
§ 2 Stk. 1.  Bekendtgørelsen har virkning fra 1. juni 1980.
 Stk. 2.  Studerende, der den 1. juni 1980 var begyndt på  

 eller havde indstillet sig til en del eksamen (forprøven, 1., 2. eller 3.  

 del) kan fortsætte efter de hidtidige bestemmelser, indtil den pågældende  

 deleksamen er bestået.
Undervisningsministeriet, den 23. juni  

 1980 P.M.V.
