Betænkning afgivet af Kulturudvalget den 3. december 2003 Betænkning over Forslag til lov om  

 ændring af museumsloven og lov om regionale faglige kulturmiljøråd (Frivilliggørelse af museumsråd) [af kulturministeren (Brian Mikkelsen)] 1. Udvalgsarbejdet Lovforslaget blev fremsat den 6. november 2003 og var til 1.  

 behandling den 18. november 2003. Lovforslaget blev efter 1. behandling  

 henvist  

 til behandling i Kulturudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 6. november 2003 sendte kulturministeren de indkomne høringssvar  

 samt et notat herom til udvalget.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling.
Socialdemokratiet, Socialistisk Folkeparti, Det Radikale  

 Venstre, Enhedslisten og Kristendemokraterne er grundlæggende imod  

 lovforslaget.
Dette  

 lovforslag fjerner amternes forpligtelse til at oprette museumsråd.  

  

 Hvis  

 det foreliggende lovforslag gennemføres, vil det virke mod hensigten om  

 forenkling og smidiggørelse, idet den nuværende overskuelighed opløses og  

 medfører en forringelse  

 af den danske kulturarv.
Baggrunden for forslaget siges at være et ønske om forenkling,  

 smidiggørelse og bedst mulig anvendelse af offentlige midler.
Det er  

 flertallets opfattelse, at museumsrådenes koordinerende funktion, der bygger  

 på  

 det faglige overblik, netop er med til at sikre den bedst mulige  

 opgaveløsning  

 og dermed den bedste forvaltning af offentlige midler.
Der er oparbejdet en  

 særlig ekspertise i mange af disse råd, som går tabt, hvis en amtskommune  

 vælger at nedlægge museumsrådet.
Rådenes nære forbindelser til de lokale  

 museer  

 og deres forankring i regionerne sikrer endvidere den enklest mulige  

 sagsbehandling.
De udfører frivilligt en opgave, der ikke varetages af andre.  

 Den nugældende lovgivning opfylder hensigten om at bevare den danske  

 kulturarv.
I bemærkningerne til lovforslaget understreges det, at de  

 opgaver, som museumsrådene varetager, fortsat skal løses.
Flertallet står  

 uforstående over for regeringens modstand mod at lade de fagligt kyndige  

 varetage disse opgaver, hvis deres funktion egentlig ikke er overflødig, men  

 blot i modstrid med nogle ideologiske principper.
Enerådige og  

 selvtilstrækkelige amter kan nu helt slippe for at tage stilling til kritiske  

 indlæg og forslag, hvilket vil betyde yderligere indsnævring af det  

 demokratiske  

 rum.
Man afskaffer et kvalificeret med- og modspil.
Frivilliggørelsen kan tænkes at friste amterne til at  

 nedprioritere samarbejdsrelationerne og den fælles bevaringsindsats museerne  

 imellem.
Da det statslige tilskud til driften af amtsmuseumsrådene ikke  

 længere  

 er øremærket til dette formål, men en del af bloktilskuddet, er det meget  

 sandsynligt,  

 at nogle amter vil ofre denne del af deres i forvejen minimale engagement i  

 de  

 regionale kulturaktiviteter.
En sådan udvikling finder flertallet uheldig,  

 når  

 man ikke sikrer, at samarbejdet finder sted på anden måde eller i andre fora.
Flertallet er helt uforstående over for ministerens timing af  

 fremsættelsen.
Den virker besynderlig, når man venter på  

 Strukturkommissionens  

 forslag til den fremtidige kommunale struktur.
De foreslåede lovændringer kan  

 meget vel tænkes at skulle ændres på ny efter en kommunalreform.
 Flertallet opfordrer til at fastholde museumsrådenes lovbundne  

 status.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Kim Andersen (V)  

  

  fmd.  

  

    

  

 Ester Larsen (V)  

    

  

 Leif Mikkelsen (V)  

    

  

 Preben Rudiengaard (V)  

    

  

 Louise Frevert (DF)  

  

  nfmd.  

  

    

  

 Poul Nødgaard (DF)  

    

  

 Carina Christensen (KF)  

    

  

 Charlotte Dyremose (KF)  

    

  

 Bodil Kornbek (KD)  

    

  

 Frode Sørensen (S)  

    

  

 Jytte Andersen (S)  

    

  

 Jytte Wittrock (S)  

    

  

 Mette Frederiksen (S)  

    

  

 Poul Qvist Jørgensen (S)  

    

  

 Ole Sohn (SF)  

    

  

 Naser Khader (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 65 Bilagsnr.
