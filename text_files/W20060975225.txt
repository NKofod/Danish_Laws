Parterne havde afgivet modstridende  

 forklaringer vedrørende muligheden for at kommentere forholdene vedrørende  

 håndgemænget i Kalvehave.
På grund af de begrænsede muligheder for at føre  

 bevis for Pressenævnet, kunne Nævnet ikke afgøre hvilken forklaring, der var  

 den rigtige.
Pressenævnet fandt, at oplysningerne  

 vedrørende de verserende retssager kunne være skadelige, krænkende eller  

 agtelsesforringende for [K1] og [K2], hvorfor oplysningerne skulle søges  

 efterprøvet, inden de blev bragt.
Pressenævnet fandt imidlertid, at Danmarks  

 Radio ved at henvende sig til henholdsvis [K1] og dennes advokat havde  

 forsøgt  

 at forelægge dem oplysningerne, og Nævnet udtalte ikke kritik af det bragte.  

[K1]s brev af 29. januar 2006 kunne ikke føre til et andet resultat.
 Pressenævnet fandt, at [K1]s opfordring til  

 Danmarks Radio om at kigge på udsendelsen fra 2002 måtte indebære, at han  

 måtte  

 anses at have samtykket i, at klip fra den tidligere udsendelse vises på ny.  

 På  

 denne baggrund fandt Nævnet, at Danmarks Radio ved at vise klip fra  

 udsendelsen  

 i 2002 ikke havde tilsidesat god presseskik.
I overensstemmelse med det almindelige  

 princip om redaktørens ret til at redigere mediet var Danmarks Radio  

 berettiget  

 til at beslutte hvilke oplysninger, man ville bringe i mediet.
Pressenævnet  

 fandt, at oplysningerne vedrørende [K1] og [K2] ikke gik ud over redaktørens  

 ret til at redigere mediet, og Nævnet udtalte ikke kritik heraf.
 Pressenævnet fandt, at Danmarks Radio  

 heller ikke i øvrigt havde tilsidesat god presseskik.
Pressenævnets  

 kendelse i sag 2006-6-307 Advokat Henrik Bonné har på  

 vegne [K1], der er direktør i [K2], og på vegne [K2] klaget til Pressenævnet  

 over en udsendelse i Danmarks Radio den 31. januar 2006, idet han mener, at  

 god  

 presseskik er tilsidesat.
1. Sagsfremstilling 1.1. Kontant, Danmarks Radio, den 31. januar 2006 Danmarks Radio sendte den 31.  

 januar 2006 forbrugermagasinet Kontant.
I udsendelsen vises  

 indslag, hvoraf  

 det fremgår, at familier, der har skrevet kontrakt med [K2], har problemer  

 med  

 opførelsen af husene.
Programmet indledes med, at en grådkvalt kvinde, [A],  

 udtaler sig. [A] og hendes mand viser sig senere at være en af [K1]s og [  

 K2]  

 kunder.
Af udsendelsen fremgår blandt andet:
 [A]  

  

 : Jamen jeg tror simpelthen, det her, det er løgn.
Speak  

  

 : For parret her ender drømmebyggeriet med en tur på  

 skadestuen.
For dette par er der langt til en realistisk indflytningsdato.  

 Byggeriet står nu stille på ottende måned.
 Speak  

  

 : Fællesnævneren i de her sager er byggefirmaet [K2], der har  

 givet adskillige kunder både økonomiske og personlige problemer.
 [A]  

  

 : Vi sidder i en situation i dag, der er os totalt uforskyldt.  

 Vi kan slet ikke forstå det, der skal overgå os.
Studievært  

  

 : Byggeriet boomer i Danmark, og nye boliger skyder op  

 som paddehatte.
Det går rigtigt stærkt, men nogle steder går det altså helt i  

 stå og helt galt.
God aften og velkommen til Kontant.
Vi begynder i Holbæk,  

 hvor familien Scharfs for over et år siden skrev kontrakt på et nordisk  

 miljøhus.
Første spadestik blev taget i starten af april sidste år, men blot  

 to  

 måneder senere gik arbejdet i stå.
Den 30. maj forlod firmaets håndværkere  

 simpelthen byggepladsen.
Speak  

  

 : Vi er i det, der skulle være Dorthe og Jesper Scharfs hus i  

 Holbæk. Der vises herefter optagelser  

 på en byggegrund, hvoraf det fremgår, at byggeriet endnu ikke er kommet over  

 jord-niveau.
Udsendelsen fortsætter:
 Speak  

  

 : Familiens hus skulle ifølge kontrakten med [K2] have stået  

 færdig den 1. august sidste år, men der er ikke blevet bygget siden maj  

 måned.
 Speak:  

  

 Det er her i kælderen under det, der skulle være familien  

 Scharfs drømmehus, problemer med [K2] er opstået.
Jesper Scharfs, lærer, Holbæk  

  

 : Der er ikke lavet de der ting, der  

 skal være for at holde vand ude.
Og for at holde kulden ude.
Og det kan vi  

 ligesom ikke gøre indefra.
Holde vandet ude i hvert fald.
Så det er der, vi  

 er  

 strandet sådan set.
Men at han siger, at det er en kold kælder, vi har  

 bestilt.
 Speak  

  

 : Familiens arkitekt mener, det er særdeles kritisabelt.
 Jørgen Herold Andersen, arkitekt, Holbæk  

  

 : Jeg vil næsten sige, jeg  

 tror, man er nødt til at pille det hele op igen og begynde fra bunden af, på  

 ny.
Speak  

  

 : Ifølge arkitekten er drænene rundt omkring kælderen ikke  

 lavet korrekt.
Men dræningsarbejdet er tilsyneladende ikke den eneste fejl  

 ved  

 byggeriet.
Jørgen Herold Andersen  

  

 : Og sådan er der mange forhold i det her  

 tegningsmateriale.
Han har et problem.
 Speak  

  

 : Et problem, som også fremgår af dokumentet her fra Holbæk  

 Kommunes tekniske afdeling: Arbejdet må ikke udføres før, at der  

 foreligger en  

 godkendelse.  

 Men da kommunen endnu  

 ikke har set planer for fugtsikring og dræn eller de statiske beregninger, er  

 der stadig ikke givet grønt lys til, at byggeriet kan begynde.
 Jesper Scharfs  

  

 : Jeg har bare fået at vide, at han ikke måtte starte  

 med at bygge, før han havde dokumenteret byggeriet for kommunen, hvilket han  

 ikke har gjort.
Speak  

  

 : Alligevel er direktøren her, [K1], altså gået i gang med at  

 bygge.
Og det er et hus i denne stil, der skal blive slutresultatet [billede  

 af  

 færdigbygget hus].
Indtil videre er resultatet dog dette [billede af  

 byggepladsen i Holbæk].
I maj siger [K1], at kælderen er færdig, og at  

 familien  

 Scharfs derfor skal betale tredje rate på 250.000 kroner.
 Dorthe Scharfs  

  

 :   Det definerer han [[K1]] som færdig kælder, det  

 har vi jo lidt svært ved at forstå.
 Speak  

  

 : Derfor vil Dorthe og Jesper Scharfs ikke betale den kvarte  

 million, [K1] mener, de skylder ham for den færdige kælder.
Jesper Scharfs  

  

 : Og så stævner han os.
Og der stopper alting.
 Speak  

  

 : Siden stævningen i juni har familien bare ventet på, at de  

 kan enes med [K1] om en uvildig syns og skønsmand, som kan afgøre, hvad det  

 er,  

 der er bygget, og om det er bygget korrekt.
Jesper Scharfs  

  

 : Vi har jo ikke købt et hus.
Vi har fået en retssag.
Speak  

  

 : Derfor har Dorthe og Jesper Scharfs og deres tre børn nu i  

 et halvt år ventet her i en treværelses lejlighed Speak  

  

 :   så økonomien er blevet særdeles presset.
Studievært  

  

 : Og familien i Holbæk er ikke ene om at have bøvl med [K2].  

 Tre andre familier mener at have såvel arbejde som penge til gode hos  

 byggefirmaet, og de bliver nu inviteret til Holbæk for at diskutere de  

 økonomiske problemer.  De fire familier, der er  

 kunder hos [ K2], hilser på hinanden og fortæller, hvor mange penge de hidtil  

 har brugt på husbyggeriet.
Udsendelsen fortsætter:
  

  

 Jesper Scharfs  

  

 : Vi har altså at gøre med en mand, der hverken kan  

 bygge huse eller overholde aftaler.
Og det var ikke det, vi regnede med, vi  

 fik, og derfor så er det gået galt.
Speak  

  

 : Fire familier fra hele landet er samlet i Holbæk.
I  

 fællesskab vil de forsøge at finde ud af, om de kan få de penge tilbage, som  

 de  

 mener at have til gode hos [K2] Speak  

  

 : Nina og Thorkild Christensen  

 I  

 de seneste syv måneder har huset set sådan her ud.
For det har familien  

 betalt  

 omkring 600.000 kroner på forskud.
Speak  

  

 : Familien har altså betalt cirka 600.000 kroner, men ifølge  

 en uvildig syns- og skønsmand er der kun bygget for 230.000 kroner.
Kontant  

 har  

 bedt denne revisor kigge på [K2]s regnskaber.
Helmo Madsen er medejer af et  

 af  

 landets førende revisionsfirmaer.
Thorbjørn Helmo Madsen, revisor, Dansk Revision  

  

 : Jeg vil aldrig  

 nogensinde købe et hus gennem det her firma.
Det er det økonomiske grundlag  

 alt  

 for spinkelt til.
 Speak  

  

 : Revisoren kan se, at [K2]s egenkapital er på bare 231.000  

 kroner, og det er et spinkelt grundlag, når man skal bygge huse til  

 millioner.  

 Men spørgsmålet er, om de penge overhovedet eksisterer.
Thorbjørn Helmo Madsen  

  

 : Revisoren [den revisor, der har udarbejdet [K2]s  

 regnskab] han har simpelthen ikke kunnet udarbejde et regnskab på noget som  

 helst grundlag.
Han fraskriver sig ethvert ansvar i det her regnskab.
Speak  

  

 : Men det vidste familien fra Ringe ikke Speak  

  

 :   Derfor har de nu skrevet til [K2], at de mener at have  

 godt 250.000 kroner til gode.
 Thorbjørn Helmo Madsen  

  

 : Ja, men så kan de kigge i vejviseren efter  

 de her penge, for der er ingen penge at hente.
Speak  

  

 : Men hvordan kan det gå så galt.
En af forklaringerne skal  

 findes seks år tilbage i tiden. På skærmen vises skiftevis  

 optagelser fra 2002 med [K1] og programmets speak.
I øverste højre hjørne af  

 skærmen fremtræder følgende tekst i en klar blå boks: Pengemagasinet,  

 2002.
Tekstboksen skiftevis fremtræder  

 og forsvinder i den følgende sekvens.
Speaken til udsendelsen  

 fortsætter:
  

  

 Speak  

  

 : Dengang gik direktør [K1] personlig konkurs med sit  

 daværende selskab [K2].
To år senere fortalte han DRs Pengemagasinet om  

 konsekvenserne af konkursen.
[K1], direktør, [ K2]  

  

 : Min store datter, hun købte så nogle af  

 stumperne og startede et ApS, som hedder [ K2].
Og så stumperne, de kommer  

 over  

 i.
Og der er jeg så direktør i dag, men bare det, at jeg er direktør i  

 firmaet,  

 det er jo egentlig nok til, at firmaet har problemer.
 Speak  

  

 : De økonomiske problemer flytter altså med fra konkursboet  

 over i det nye selskab, [ K2].
[K1]  

  

 : Vi kan for eksempel ikke få en bankforbindelse så længe, at  

 jeg er direktør i det firma, for jeg er, hvad skal man sige.
Det, at du er  

 personlig konkurs, føler jeg, er ensbetydende med, at du på en eller anden  

 måde  

 er kriminel.
Det er i hvert fald ikke en person, som ret mange  

 vil røre ved.  

 Slet ikke bankerne.
Speak  

  

 : Alligevel fortsatte [K1] altså med at bygge huse.
Nu i det  

 nye [K2]. Tekstboksen med  

 Pengemagasinet,  

 2002  

 forsvinder fra skærmen.
Speaken til udsendelsen fortsætter:
  

  

 Speak  

  

 : Sådan et hus besluttede [B] og [A] fra Kalvehave ved Møn, at  

 de ville have.
For et år siden skrev parret derfor kontrakt med [K2], men  

 noget  

 tyder på, at der nu også er økonomiske problemer i ApS-selskabet.
På det  

 seneste har parret nemlig fået regninger fra et helt andet firma.
[B], Oberstløjtnant, Kalvehave  

  

 : Det cvr-nummer, som står her [der  

 zoomes ind på en faktura].
Det tilhører Nordisk Designhuse.
Så det er altså  

 ikke noget, der hører sammen med det firma, der står her.
Speak  

  

 : Det andet firma, Nordisk Designhuse, ejes af [K1]s datter,  

 og [K1] er ikke involveret i selskabet.
Alligevel skal parret fra Kalvehave  

 altså pludselig betale deres regninger hertil.
Torbjørn Helmo Madsen  

  

 : Det, at man opretter det ene selskab efter  

 det andet og ud fra den økonomi og det regnskab, der ligger her, så tyder det  

 på, at man ligesom prøver at flytte aktiviteterne fra et selskab til et  

 andet,  

 og så lade de gamle selskaber gå nedenom og hjem.
Det vi også kan  

 kalde  

 konkurs-rytteri.
 Speak  

  

 : De økonomiske uoverensstemmelser betyder, at heller ikke  

 huset i Kalvehave er færdigt i dag.
[B]  

  

 : Det var ikke lige det, vi regnede med i sin tid, da vi tegnede  

 en kontrakt med ham.
Det må vi indrømme.
 Speak  

  

 : I dag har alle fire familier advokat på deres sager mod [K2].  

 Enten fordi [K1] har anlagt sag mod familierne for manglende betalinger,  

 eller  

 fordi familierne mener, de har penge til gode for deres ufærdige huse.
Studievært  

  

 : Om lidt skal vi høre, hvad de officielle myndigheder siger  

 til regnskaber af den her beskaffenhed, men først skruer vi tiden små 14 dage  

 tilbage.
Her kommer historien om, hvor galt det kan gå, når man handler med  

 et  

 firma, der har så massive økonomiske problemer som [K2].
Speak (der filmes fra Næstved Sygehus)  

  

 : Det er den 19. Januar. [A]  

 er blevet indlagt på sygehuset i Næstved.
Oprindeligt skulle hun bare have et  

 nyt hus, men i dag har hendes og [B]s byggeprojekt taget en usædvanlig  

 drejning.
Byggefirmaet [K2] har ifølge parret brudt ind i deres hjem.
[A], Flyverspecialist, Kalvehave  

  

 : Jeg ved ikke, hvad det er for  

 nogle revolver-metoder.
Altså.
Men jeg synes i hvert fald, at det er en meget  

 ubehagelig situation at sidde i.
Speak  

  

 : Men, hvordan kan det gå så galt, at parret nu sidder her på  

 sygehuset.
Stridens kerne er denne overbygning ved indgangen til parrets nye  

 hjem.
 [B]  

  

 : Her er den famøse overbygning, der jo både mangler  

 færdiggørelse af tagrender og maling af vindskeden og maling af søjlerne.
 Speak  

  

 : [K2] mener derimod, at overbygningen er helt færdig og kræver  

 derfor, at parret skal betale 57.000 kroner.
[B]  

  

 : Det tror jeg ikke, at der er nogen mennesker, der vil.
Og med  

 sådan en erfaring eller det vi har fået at vide om Holme Olstrup [anden  

 familie  

 i programmet], hvor de har betalt og alligevel ikke fået varerne.
Så vil det  

 være temmelig tåbeligt også at gå hen og betale for noget, som ikke er  

 færdigt  

 endnu.
Speak  

  

 : Det hele ender med, at [K1] stopper byggeriet.
På den ene  

 side i sagen har vi altså parret, hvis hus ikke er færdigt.
[A]  

  

 : Uforskyldt.
Vi har betalt for det.
Vi har gjort alt.
Vi har  

 advokat, der siger, at vi ikke har gjort noget forkert.
Speak  

  

 : På den anden side har vi [K2], der altså mener at have penge  

 til gode. Tekstboksen Pengemagasinet,  

 2002  

 fremtræder igen i højre hjørne af  

 skærmen.
Udsendelsen fortsætter:
   

  

 Speak  

  

 : Og pengemangel har direktøren bitre erfaringer med fra  

 konkursen tilbage i 2002. Dengang sagde han til DRs Pengemagasinet.
[K1]  

  

 : Jeg drømmer mange gange om, at jeg vinder i Lotto, fordi så  

 vil jeg dagen efter gå rundt og betale dem, som jeg skylder penge.
Det ville  

 da  

 være utroligt dejligt for mig, fordi så kunne jeg eventuelt begynde at gå ned  

 i  

 byen igen.
Nu tør jeg faktisk ikke gå ned i byen, for jeg kunne risikere at  

 møde nogen, som jeg skylder penge.
Ikke også? Tekstboksen Pengemagasinet,  

 2002  

 forsvinder.
Udsendelsen  

 fortsætter:
   

  

 Speak  

  

 : Sagen er altså, at både parret fra Kalvehave og direktøren  

 for [K2] er i en nærmest desperat situation.
 [B]  

  

 : Man kan se tydelige mærker her efter kobenet.
 Speak  

  

 : Og det kulminerer på voldsom vis den 19. januar i år, da tre  

 mand fra [K2] ankommer til byggegrunden.
[A]  

  

 : Og så siger han, at jeg skal fandme ind i det her hus.
Og så  

 sagde jeg, men I har ikke noget inde i det hus der at hente, siger jeg så.
Så  

 siger han, enten låser du mig op, eller også bruger jeg det her brækjern.
Og  

 der stod han med brækjernet i hånden. Sammen med den følgende speak  

 vises fotografier og tekstboksen Pengemagasinet, 2002:  

 Speaken lyder som  

 følger:
  

  

 Speak  

  

 : [K2] hævder over for Kontant, at døren er åben.
Parret  

 hævder, at den bliver brudt op.
Hvordan de tre folk fra firmaet kommer ind i  

 huset, er altså uvist.
Men de begynder nu at fjerne værdier i form af  

 byggemateriale.
[B]  

  

 : Jeg betragter det som simpelt tyveri.
Indbrud.
Tyveri.
Et  

 forsøg på selvtægt, fordi han skulle redde nogle stumper og få det økonomi ud  

 af det, som han mente måtte være.
Speak  

  

 : [K2] mener, at ifølge byggekontrakten er byggematerialerne  

 firmaets.
Hvem, der har ret, skal afgøres i retten.
 [B]  

  

 : Der kan man se de tagsten, som vi fik slået ud af hånden på  

 dem.
Speak  

  

 : Men nu udvikler tingene sig.
For mens folket fra [K2] bærer  

 byggematerialer ud, så begynder [A] at bære teglstenene tilbage i huset.
Det  

 kommer til håndgemæng, og det ender med, at [A] ryger omkuld.
[A]  

  

 : Og rammer så.
Der er sådan noget, jeg ved ikke.
Er det cement,  

 eller hvad er det? Altså fra, hvis du har lavet en sokkel.
Og der rammer min  

 ryg med fuld kraft, ikke.
 Speak  

  

 : [B] får straks tilkaldt en ambulance. [A], der er opereret  

 for en diskusprolaps lander nemlig på ryggen, og nu har hun svært ved at  

 bevæge  

 sig.
[A]  

  

 : Ja, men jeg tror simpelthen det her, det er løgn Speak  

  

 : [K2], der ikke vil udtale sig til tv, fastholder, at parret  

 startede tumulten.
Sagen er anmeldt til Vordingborg Politi, og det er nu  

 myndighedernes opgave at afgøre, hvem der har ret.
Studievært  

  

 : Det er også myndighedernes opgave at holde øje med, om  

 et firma har rod i papirerne.
Og det er der som sagt meget, der tyder på, at  

[K2]  

 har.
Her i landet er der helt bestemte krav til, hvad et regnskab skal  

 indeholde.  

 Spørgsmålet er, om [K1]s byggefirma opfylder de krav.
Svaret får vi hos den  

 øverste myndighed på det område.
 Speak  

  

 : Kontant har bedt Erhvervs- og Selskabsstyrelsen om at se på  

 regnskaberne fra [K2].
Carsten Ingerslev, Kontorchef, Erhvervs- og Selskabsstyrelsen  

  

 : Det  

 revisionsforbehold, som er taget, er nok noget af det voldsomste, jeg  

 nogensinde har set.
Revisor siger jo grundlæggende, at han ikke kan revidere  

 regnskabet, fordi han ikke har adgang til de oplysninger, han har brug for.
Speak  

  

 : Erhvervs- og Selskabsstyrelsen har derfor sendt dette brev  

 til [K2].
Her står, at firmaet skal komme med et reelt regnskab, der er  

 revideret og dermed godkendt af en revisor inden 14 dage.
Ellers vil [K2]  

 blive  

 tvangsopløst.
Speak  

  

 :   stikprøvekontrol og sørger derudover for, at samtlige  

 indsendte regnskaber bliver scannet og lagt ud på Internettet.
Her kan kunder  

 så selv undersøge et firmas økonomi. 1.2. Pengemagasinet, Danmarks Radio, 2002 Programmet Pengemagasinet  

 på Danmarks Radio fra 2002 indledes med følgende:
Studievært  

  

 : Indgangsdøren bliver låst, låsen skiftet ud,  

 skrivebordene fjernet  og erklære sig konkurs  Til de økonomiske prøvelser  

 kommer alle de andre ubehageligheder.
Kundernes, kreditorernes,  

 myndighedernes,  

 vennernes og naboernes reaktion på en konkurs.
Som De skal høre om lidt, er  

 det  

 ofte det værste.
Vi danskere har en anden holdning til den slags.
I USA for  

 eksempel er det nærmest en kvalifikation for en virksomhedsleder at kunne  

 arbejde sig op igen efter en konkurs.
Nu skal det livsvarige åg over en  

 fallent  

 fjernes, mener Regeringen.
Speak  

  

 : I landsbyen Gl.
Vindinge ved Vejle bor denne mand. [K1]  1.3. [K1]s brev, 29. januar 2006 [K1] henvendte sig ved brev  

 af 29. januar 2006 til Danmarks Radio.
Af brevet fremgår følgende:
 Vedrørende Deres interesse  

 for [K2].
Hermed følger oplysninger,  

 som jeg ikke husker, at vi var inde omkring ved den sidste telefonsamtale.  

 Som  

 nævnt håber jeg, at I vil vente med at lave en udsendelse til retten har  

 talt.  

 Skulle I alligevel ønske at lave en udsendelse på tirsdag er jeg bange for,  

 at  

 dette vil medføre uoverskuelige problemer for vores kunder/bygherrer,  

 leverandører samt vores lille familievirksomhed.
En udsendelse vil helt  

 sikkert  

 medføre, at vi går konkurs.
Hvem har så fordel af en konkurs? De eneste som  

 vil  

 have fordel af en konkurs er advokater samt de bygherrer som skylder os penge  

 ca. 500.000,00 kr.
De håber nok på, at de ved en konkurs kan slippe for at  

 betale deres skyld.
De 500.000,00 kr. vi har til gode og som der er stævnet  

 for, er penge, som vi mangler for at kunne gennemføre igangværende byggerier.  

 Derfor 2 hold ulykkelige familier.
De ca. 500.000,00 kr. er alt for mange  

 penge  

 at have som udestående for en lille familievirksomhed med 3 ansatte som  

 vores.  

 Vi har selvfølgelig holdt lav profil med de manglende indbetalinger, idet jeg  

 ved, at rygter kan ødelægge utroligt meget.
 Jeg håber, at vi kan få lov  

 at gennemføre disse retssager, således at de berørte familier kan få bygget  

 deres huse.
 Alle spørgsmål vedr. [K2] kan  

 besvares ved at ringe til mig på 4053 7012 alle dage mellem 0900 og 2100.
Med venlig hilsen Direktør [K1] 2. Parternes synspunkter 2.1. [K1]s og [K2] synspunkter Advokat Henrik Bonné har  

 anført, at hans klient ved Danmarks Radios telefoniske henvendelser afviste  

 at  

 udtale sig vedrørende igangværende byggesager, men udtalte sig vedrørende den  

 konkursbehandling i 2001, som han tidligere har udtalt sig om til  

 Pengemagasinet i 2002. Advokaten har videre anført, at hans klient senere  

 tilbød at lade sig interviewe, hvilket Danmarks Radio afviste.
 Advokaten har herudover  

 anført, at det i udsendelsen omtalte håndgemæng i Kalvehave er krænkende  

 oplysninger, som hans klient burde have haft lejlighed til at kommentere.
Klagerne har anført, at  

 klippet vedrørende udsendelsen fra 2002 i programmet  

 Pengemagasinet er sendt  

 uden deres samtykke.
De har videre anført, at de ikke var informeret om, at  

 udsendelsen fra 2002 ville blive brugt i anden sammenhæng end oprindelig  

 tiltænkt i 2002.
 De har endvidere anført, at  

 seerne til Kontant ikke gøres opmærksomme på, at klippene fra 2002 er optaget  

 i  

 en anden sammenhæng.
 Klagerne har herudover  

 anført, at udsendelsen den 31. januar 2006 har karakter af et ensidigt  

 partsindlæg vedrørende verserende retssager, og i og med at [K1] ikke udtaler  

 sig, og at når klippene fra 2002 vises, fremstår det som om, der er ført  

 bevis  

 for de påståede mangler, som retssagerne vedrører.
 Klagerne har herudover  

 anført, at der ingen konkret anledning har været til at sende programmet,  

 inden  

 der er faldet dom i verserende retssager.
 Advokat Henrik Bonné har  

 endelig oplyst, at udsendelsen har medført trusler mod [K1] og hans familie,  

 ligesom [K2] er på konkursens rand.
2.2. Danmarks Radios synspunkter Danmarks Radio har oplyst, at  

[K1] to gange over telefonen afviste at udtale sig vedrørende verserende  

 byggesager, og han ønskede ikke, at Danmarks Radio anvendte noget fra de to  

 telefoninterviews i udsendelsen.
Danmarks Radio har videre oplyst, at [K1]  

 henviste  

 til sin advokat, men denne afviste også at deltage i udsendelsen, ligesom  

 advokaten  

 meddelte, at han ikke kunne bidrage med yderligere konkrete oplysninger.  

 Danmarks Radio har endvidere oplyst, at journalisten opgav sit mobilnummer og  

 sin mailadresse.
Danmarks Radio har anført, at  

 man opfattede [K1]s brev af 29. januar 2006 som en opfordring om at ringe,  

 såfremt man havde yderligere spørgsmål.
Danmarks Radio har videre anført, at  

 man afviste at lade [K1] udtale sig i den næste Kontant-udsendelse.
 Danmarks Radio har oplyst, at  

 man forgæves forsøgte at få en kommentar vedrørende hændelsesforløbet i  

 Kalvehave, at man i speaken til udsendelsen gjorde opmærksom på de  

 divergerende opfattelser vedrørende hændelsesforløbet, og at [K1] selv  

 opfordrede Danmarks Radio til at se udsendelsen fra 2002.
Danmarks Radio har anført, at  

 man ikke anså det for nødvendigt at indhente samtykke til visning af  

 udsendelsen Pengemagasinet fra 2002, idet der hverken er  

 afgørende ændringer  

 i den journalistiske sammenhæng eller i [K1]s livssituation.
Danmarks Radio  

 har  

 videre anført, at det af teksten på skærmen fremgik, at der var tale om  

 arkivklip.
Danmarks Radio har endvidere  

 anført, at man anså udtalelserne fra 2002 som en mulighed for at vise sagen  

 fra  

 begge sider, idet hverken [K1] eller hans advokat ønskede at stille op til  

 interviews.
Danmarks Radio har endelig anført, at man har interviewet  

 uvildige  

 parter, hvorfor man anser udsendelsen for afbalanceret og i overensstemmelse  

 med god presseskik.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Bo  

 Maltesen, Lene Sarup og Ole Askvig.
Parterne har afgivet  

 modstridende forklaringer vedrørende muligheden for at kommentere forholdene  

 vedrørende håndgemænget i Kalvehave.
På grund af de begrænsede muligheder for  

 at føre bevis for Pressenævnet, kan Nævnet ikke afgøre hvilken forklaring,  

 der  

 er den rigtige.
Pressenævnet finder, at  

 oplysningerne vedrørende de verserende retssager kan være skadelige,  

 krænkende  

 eller agtelsesforringende for [K1] og [K2], hvorfor oplysninger skal søges  

 efterprøvet, inden de bringes.
Pressenævnet finder imidlertid, at Danmarks  

 Radio ved at henvende sig til henholdsvis [K1] og dennes advokat har forsøgt  

 at  

 forelægge dem oplysningerne, og Nævnet udtaler ikke kritik af det bragte.  

[K1]s  

 brev af 29. januar 2006 kan ikke føre til et andet resultat.
Pressenævnet finder, at [K1]s  

 opfordring til Danmarks Radio om at kigge på udsendelsen fra 2002 må  

 indebære,  

 at han må anses at have samtykket i, at klip fra den tidligere udsendelse  

 vises  

 på ny.
På denne baggrund finder Nævnet, at Danmarks Radio ved at vise klip  

 fra  

 udsendelsen i 2002 ikke har tilsidesat god presseskik.
 I overensstemmelse med det  

 almindelige princip om redaktørens ret til at redigere mediet er Danmarks  

 Radio  

 berettiget til at beslutte hvilke oplysninger, man vil bringe i mediet.  

 Pressenævnet finder, at oplysningerne vedrørende [K1] og [K2] ikke går ud  

 over  

 redaktørens ret til at redigere mediet, og Nævnet udtaler ikke kritik heraf.
 Pressenævnet finder, at  

 Danmarks Radio heller ikke i øvrigt har tilsidesat god presseskik.
