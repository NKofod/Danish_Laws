Bekendtgørelse om ændring af  

 bekendtgørelse om børnetilskud og forskudsvis udbetaling af  

 børnebidrag (Handlekommune ved bopæl eller ophold i en anden  

 EU/EØS-stat) § 1 I Socialministeriets bekendtgørelse nr. 153 af 26. februar 1998 om  

 børnetilskud og forskudsvis udbetaling af børnebidrag foretages  

 følgende ændringer:
 1. § 8 affattes således:
» Stk. 2. Børnetilskud til personer omfattet af stk.  

 1 udbetales af kommunalbestyrelsen i den kommune, som senest har været  

 pågældendes handlekommune, jf. § 9 i lov om retssikkerhed og  

 administration på det sociale område.
Stk. 3. Hvis den person, som sagen vedrører, ikke  

 har haft ophold i Danmark, udbetales børnetilskud 1)	for så vidt angår lønmodtagere af den kommune,  

 hvor arbejdsgiveren eller arbejdsgiverens repræsentant har hjemsted,  

 subsidiært den kommune, hvor hovedparten af arbejdet  

 udføres, 2)	for så vidt angår selvstændige erhvervsdrivende af  

 den kommune, hvor den selvstændige virksomhed eller virksomhedens  

 repræsentant har hjemsted, subsidiært den kommune, hvor den  

 selvstændige erhvervsdrivende udfører hovedparten af sit  

 arbejde.
 Stk. 4. Hvis der ikke kan udpeges nogen handlekommune  

 efter stk. 2 eller 3, udbetales børnetilskud af den kommune, som den  

 person, sagen vedrører, ud fra en samlet vurdering af de  

 geografiske/økonomiske forhold har stærkest tilknytning til.
Stk. 5. Tvivlstilfælde med hensyn til, hvilken  

 kommune der skal udbetale børnetilskud, afgøres af det sociale  

 nævn, som den kommune forpligtelsen gøres gældende mod,  

 hører under. « § 2 Stk. 1. Bekendtgørelsen træder i kraft den  

 1. april 2000.
 Stk. 2. Bekendtgørelsen har virkning for ansøgninger  

 om børnetilskud, som modtages efter bekendtgørelsens  

 ikrafttræden fra personer, som er eller har været omfattet af  

 dansk lovgivning om social sikring, jf. § 8, stk. 1, selv om  

 ansøgningen vedrører perioder forud for bekendtgørelsens  

 ikrafttræden.
