 Resumé  


  

 En klage fra A vedrørte bl.a. spørgsmålet om hvorvidt Generaldirektoratet  

 for Post- og Telegrafvæsenet (P&T) havde pligt til at udlevere  

 journalerne  

 om generaldirektoratets sag om (yderligere) privatisering af Tele Danmark A/S  

 til A.
 Ombudsmanden udtalte at den der søger aktindsigt i en sag har et  

 selvstændigt krav på indsigt i den pågældende sags journal, jf.  

 offentlighedslovens § 5, stk. 1, nr. 2. Som følge heraf kan en myndighed ikke  

 give afslag på aktindsigt i en journal med henvisning til at sagens  

 dokumenter  

 helt eller delvis er undtaget fra aktindsigt; kun i de tilfælde, hvor  

 journalen i sig selv indeholder oplysninger, der kan henføres under  

 offentlighedslovens  

 undtagelsesbestemmelser, kan myndigheden nægte aktindsigt i journalen.
 Endvidere udtalte ombudsmanden at det er uden betydning, at en  

 sagsjournal i en vis forstand kan siges at være et internt arbejdsdokument,  

 jf. offentlighedslovens § 7, stk. 1. (J. nr. 1993-2751-501).
Aktindsigt i sagsjournaler.
Interne arbejdsdokumenter.
A fremsatte over for Generaldirektoratet for  

 Post- og Telegrafvæsenet anmodning om aktindsigt i generaldirektoratets sag  

 om  

 (yderligere) privatisering af Tele Danmark A/S.
Generaldirektoratet afslog i  

 det væsentlige A's begæring under henvisning til at der var tale om en  

 lovgivningssag, jf. offentlighedslovens § 2, stk. 2. Samtidig bemærkede  

 generaldirektoratet at sagen også efter fremsættelsen af det omhandlede  

 lovforslag ville være undtaget fra aktindsigt efter en række af  

 offentlighedslovens  

 øvrige undtagelsesbestemmelser.
A klagede til mig over generaldirektoratets  

 afgørelse.
På dette tidspunkt var lovforslaget fremsat, og spørgsmålet var  

 derfor om generaldirektoratets afgørelse kunne støttes på andre af  

 offentlighedslovens undtagelsesbestemmelser end § 2, stk. 2.
Den 9. marts 1994 afgav jeg min udtalelse i  

 sagen.
Jeg anførte at generaldirektoratet med rette havde afvist at udlevere  

 en  

 række af sagens dokumenter, men at andre af sagens dokumenter ikke - således  

 som sagen var oplyst - kunne anses for omfattet af de påberåbte bestemmelser.
 A havde bl.a. anmodet om aktindsigt i sagens  

 journaler, jf. offentlighedslovens § 5, stk. 1, nr. 2. Herom anførte jeg  

 følgende i min udtalelse:
 "...
e)  

 Aktindsigt i journalen til generaldirektoratets sag j.nr. (...) a.  

  

 Som begrundelse for ikke at udlevere journalen til generaldirektoratets sag  

 j.nr. (...) har generaldirektoratet i udtalelsen af 5. januar 1994 til mig  

 henvist til, at man - da stort set alle akter i sagen er undtaget fra  

 aktindsigt  

 - har fundet det naturligt også at nægte aktindsigt i journalen.
 b.  

  

 Offentlighedslovens § 5, stk. 1, nr. 2, har følgende ordlyd:
"§  

 5.  

  

 Retten til aktindsigt omfatter ...
2) indførelser i journaler, registre og  

 andre fortegnelser vedrørende den pågældende sags dokumenter." Det fremgår af bestemmelsen, at den, der  

 søger aktindsigt, har et selvstændigt krav på indsigt i den pågældende sags  

 journal.
Som følge heraf kan en myndighed selvsagt ikke give afslag på  

 aktindsigt i en journal med henvisning til, at den pågældende sags dokumenter  

 helt eller delvis er undtaget fra aktindsigt; kun i de - formentlig meget  

 sjældne - tilfælde, hvor journalen i sig selv indeholder oplysninger, der kan  

 henføres under offentlighedslovens undtagelsesbestemmelser, kan myndigheden  

 nægte aktindsigt i journalen.
c.  

  

 Generaldirektoratets begrundelse for at afslå Deres begæring om aktindsigt i  

 journalen er således urigtig.
Generaldirektoratet er efter tilsvarende  

 retningslinier forpligtet til at meddele Dem aktindsigt i journalen til sag  

 j.nr. (...)" Efter at jeg havde afholdt et møde med  

 generaldirektoratet, traf generaldirektoratet ved skrivelse af 3. maj 1994 en  

 ny afgørelse i sagen.
Om spørgsmålet om aktindsigt i journalerne hed det i  

 generaldirektoratets afgørelse til A bl.a. følgende:
"Efter telefonisk oplysning fra  

 Rigsarkivet stilles der ingen særlige krav til journalers opbygning, blot  

 skal  

 journalen kunne godkendes af Rigsarkivet.
Der stilles således ikke krav om,  

 at  

 der i journalen sker en indholdsmæssig beskrivelse af hver enkelt akt i  

 sagen.  

 Rigsarkivet oplyser dog, at det vil være naturligt, at journalen for hver  

 enkelt akt indeholder datoangivelse og benævner modtager eller afsender.
I Ministeriet for Kommunikation og Turisme  

 er der tradition for, at journalerne indeholder en kort beskrivelse af hver  

 enkelt akt - typisk i form af dokumentets overskrift.
Beskrivelserne er  

 særdeles detaljerede og nedfældes udelukkende med det formål, at journalen  

 kan  

 benyttes som internt søgeredskab for journalmedarbejderne og sagsbehandlerne.  

 De felter i journalen, som vedrører beskrivelsen af de enkelte akter samt  

 feltet "bemærkninger" er derfor dækket over vedlagte eksemplar af  

 journalen som hermed fremsendes til Deres orientering.
Endvidere vedlægges  

 journalen for den beslægtede sag (...), som er ekstraheret på lignende måde.
Begrundelsen for, at der kun gives Dem  

 delvis aktindsigt, er, at der - jf. ovenfor - for en del af dokumentets  

 (journalens) vedkommende er tale om et internt arbejdsdokument, som generelt  

 er  

 undtaget fra aktindsigt, jf. offentlighedslovens § 7, nr. 1." A oplyste over for mig, at han af  

 principielle grunde ønskede fuldstændig aktindsigt i journalerne.
 På denne baggrund udtalte jeg i en skrivelse  

 af 19. maj 1994 til generaldirektoratet bl.a. følgende:
 "Jeg forstår generaldirektoratets  

 afgørelse således, at man generelt har undtaget de rubrikker i journalerne,  

 der  

 benævnes "Angående", "Sagsbeh." og  

 "Bemærkninger", fra aktindsigt i medfør af offentlighedslovens § 7,  

 nr. 1. Begrundelsen er, at disse dele af journalen alene er oprettet som et  

 internt søgeredskab for generaldirektoratets medarbejdere.
Som anført i min udtalelse af 9. marts 1994  

 følger det af offentlighedslovens § 5, stk. 1, nr. 2, at den, der søger  

 aktindsigt, har et selvstændigt krav på indsigt i sagens journal.
Uanset at  

 journalen i en vis forstand har karakter af et internt arbejdsdokument, er  

 det  

 derfor klart, at der ikke i medfør af offentlighedslovens § 7, nr. 1, kan  

 meddeles afslag på aktindsigt; var dette tilfældet, ville offentlighedslovens  

 § 5, stk. 1, nr. 2, ganske miste sin betydning.
Offentlighedslovens § 7, nr. 1, er således  

 uden betydning for spørgsmålet om ret til aktindsigt i en sags journal.
Det  

 er  

 ligeledes uden betydning, om det dokument, der omtales i journalen, i sig  

 selv  

 ville være undtaget fra aktindsigt efter offentlighedsloven.
Afslag - helt eller delvist - på aktindsigt  

 i en journal vil herefter kun kunne gives, såfremt journalen  

  

 i sig selv  

  

 indeholder oplysninger, der  

 er omfattet af undtagelsesbestemmelserne i offentlighedslovens §§ 12-14. Om  

 dette er tilfældet, beror på en konkret vurdering, som generaldirektoratet  

 ikke har haft lejlighed til at foretage, og som jeg derfor ikke kan komme  

 nærmere ind på.
Det må dog være min umiddelbare opfattelse, at kun ganske få  

 -  

 om nogen - af journalens oplysninger vil kunne undtages fra aktindsigt.
 Såfremt generaldirektoratet ønsker at bringe  

 de omhandlede undtagelsesbestemmelser i anvendelse, vil der samtidig skulle  

 meddeles en skriftlig begrundelse herfor, jf. forvaltningslovens §§ 22 og 24.
 Jeg henstiller, at generaldirektoratet  

 træffer en ny afgørelse over for (A). Jeg udbeder mig underretning om denne  

 afgørelse.
I skrivelsen af 3. maj 1994 til (A) har  

 generaldirektoratet anført nogle bemærkninger om, hvilke oplysninger en  

 journal  

 efter de regler, der gælder herom, skal indeholde.
Såvidt jeg forstår, har  

 disse bemærkninger ikke haft betydning for direktoratets afgørelse.
Dette kan jeg ganske tilslutte mig; herved  

 bemærker jeg, at den ret til aktindsigt, der er fastslået i  

 offentlighedsloven,  

 er en ret til indsigt i de pågældende dokumenter, som de faktisk foreligger.  

 Det er således uden betydning, om dokumenterne retmæssigt  

  

 kunne  

  

 have foreligget i en anden form." Ved skrivelse af 3. juni 1994 meddelte  

 generaldirektoratet mig at man nu havde meddelt A fuldstændig aktindsigt i  

 sagens journaler.
 Jeg meddelte generaldirektoratet at jeg tog  

 det oplyste til efterretning, og at jeg herefter ikke foretog mig videre i  

 sagen.
