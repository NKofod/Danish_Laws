 Bestyrelsesmedlems skade under normalt bestyrelsesarbejde blev ikke  

 anerkendt som arbejdsskade.
SAGEN Op til jul var et medlem af en bestyrelse i gang med at opsætte  

 julebelysning i byens gader.
Han stod i en lift, som blev brugt til arbejdet.  

 Liften faldt ned, da en kæde sprang.
 Det fremgik klart af sagen, at bestyrelsesmedlemmets deltagelse i arbejdet  

 lå inden for det, der var normalt, og som blev forventet.
 Arbejdsskadestyrelsen afviste, at ulykken var en arbejdsskade, da  

 skadelidte som bestyrelsesmedlem i den konkrete situation ikke havde udført  

 et arbejde, som gik ud over, hvad et bestyrelsesmedlem normalt påtog sig.
KOMMENTAR Der kan kun blive tale om en arbejdsskade, hvis der er et  

 ansættelsesforhold.
Det bemærkes i den forbindelse, at et ansættelsesforhold  

 ikke nødvendigvis forudsætter en formuleret aftale, men også kan etableres  

 stiltiende.
 Medlemmer af en forenings bestyrelse vil lige så lidt som de menige  

 medlemmer være i et ansættelsesforhold til foreningen, når de udfører et  

 arbejde, der er forbundet med eller dog sædvanligt er knyttet til hvervet som  

 bestyrelsesmedlem.
 Hvis bestyrelsesmedlemmet derimod udfører et arbejde, der i omfang og art  

 ligger ud over, hvad der med rimelighed kan forventes, kan der være tale om  

 et ansættelsesforhold.
Det er ikke afgørende, om der ydes løn.
Oplysning om aflønning kan dog  

 være vejledende i vurderingen, idet det kan tyde på, at arbejdet er af en vis  

 vægt.
 Samtidig kan aflønning imidlertid også betyde, at pågældende udfører  

 arbejdet som led i egen virksomhed og af den grund ikke står i et  

 ansættelsesforhold til foreningen, og selvstændige erhvervsdrivende er ikke  

 omfattet af arbejdsskadeforsikringsloven.
For at anerkende skaden som en arbejdsulykke skal arbejdet også være i  

 foreningens interesse og fremme foreningens formål.
Der skal også typisk være  

 tale om arbejde, som foreningen ellers skulle have antaget fremmed  

 arbejdskraft for at få udført.
 I forhold til de menige medlemmer forventes i sagens natur en større  

 arbejdsindsats af et bestyrelsesmedlem - og endnu mere af formanden.
 Yderligere oplysninger kan fås hos kontorchef Mette Thiesen.
