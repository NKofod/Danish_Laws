Skriftlig fremsættelse (1. marts 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af retsplejeloven og forskellige  

 andre love (Politi- og domstolsreform) (Lovforslag nr.
L 168).
1.  

  

 Med dette  

 lovforslag lægges der op til den største samlede reform af politiets og  

 domstolenes forhold i nyere tid.
Det centrale mål er at styrke og udvikle  

 politiets og domstolenes evne til at varetage deres opgaver i  

 overensstemmelse  

 med nye krav og muligheder, og det er således et hovedsigte med forslaget at  

 skabe de bedst mulige rammer for, at politiets og domstolenes opgaver kan  

 løses  

 med en ensartet høj faglig kvalitet overalt i landet og med en fleksibel,  

 serviceorienteret og effektiv tilrettelæggelse af arbejdet.
Et bærende hensyn er, at de decentrale led i  

 organisationerne  politikredsene og byretterne  bør styrkes og  

 have tilført  

 flere ansvarsområder.
Det foreslås at etablere væsentligt større politikredse  

 og byretter, og dermed skabes det nødvendige ressourcemæssige grundlag for,  

 at  

 mere reel beslutningskompetence og flere opgaver kan flyttes til det lokale  

 niveau, dvs. til politikredsene og til byretterne.
Det samlede lovforslag bygger på et omfattende forarbejde i  

 flere forskellige sagkyndige udvalg, hvis betænkninger alle har været i  

 høring  

 hos berørte myndigheder, organisationer mv.
Den foreslåede politireform  

 bygger  

 især på anbefalingerne i Visionsudvalgets rapport om Fremtidens  

 politi, der  

 blev offentliggjort i maj 2005. Den foreslåede domstolsreform bygger navnlig  

 på  

 betænkning nr. 1398/2001 fra Domstolenes Strukturkommission, Retsplejerådets  

 betænkninger nr. 1352/1998, 1401/2001 og 1436/2004, og betænkning nr.  

 1461/2005  

 fra Tinglysningsudvalget.
 2.  

  

 Den  

 foreslåede politireform vedrører i første række en modernisering af  

 politiorganisationens struktur og af den måde, politiet ledes og styres på.
De foreslåede lovændringer indebærer en grundlæggende  

 nyordning af politiets ledelsesstruktur mv. og af politikredsstrukturen samt  

 en  

 ændring af reglerne om politiets samarbejde med lokalsamfundet.
I tilknytning  

 hertil vil der administrativt blive gennemført ændringer for politiet og  

 anklagemyndigheden  

 på en række andre områder, og hovedlinjerne i disse nyordninger er nærmere  

 beskrevet  

 i lovforslagets bemærkninger.
Der vil i takt med gennemførelsen af den  

 foreslåede reform blive frigjort et betydeligt antal betjente fra  

 administrative funktioner til operativt politiarbejde.
Der foreslås en grundlæggende ændring af politiets specielle  

 og i vidt omfang historisk begrundede ledelsesstruktur, så der i stedet  

 etableres en direktoratsmodel, som svarer til den måde, de fleste  

 andre store  

 offentlige organisationer i dag ledes og styres på.
Modellen indebærer bl.a.,  

 at Rigspolitiet under ansvar over for justitsministeren skal fungere som en  

 overordnet styrelse for politiet i hele landet, og at politidirektørerne  

 (cheferne for politikredsene) vil få væsentligt flere forvaltningsmæssige og  

 administrative beføjelser end i dag.
Den foreslåede ændring af kompetenceforholdene inden for  

 politiet indebærer bl.a., at politikredsene vil referere til rigspolitichefen  

 og ikke som i dag direkte til justitsministeren i forbindelse med  

 varetagelsen  

 af konkrete politiopgaver.
Det er forudsat, at justitsministerens overordnede  

 styring af politiet fremover sker gennem rigspolitichefen, herunder ved en  

 årlig direktørkontrakt mv.
Det ligger som nævnt i lovforslaget, at  

 politidirektørerne i vidt omfang vil få ansvaret for politikredsenes  

 personaleadministration og økonomiforvaltning inden for de bevillingsmæssige  

 rammer.
Mens det i dag er således, at langt hovedparten af politikredsenes  

 bevillinger administreres centralt af rigspolitichefen og kun en mindre del  

 af  

 de enkelte politikredse selv, vil situationen være den omvendte, når den  

 foreslåede reform er fuldt gennemført.
Det betyder også, at der i videst  

 muligt  

 omfang skal overføres ressourcer fra rigspolitichefen til politikredsene.
Som  

 det allerede er forudsat i den nuværende flerårsaftale for politiet, vil der  

 i  

 endnu højere grad end i dag blive indført mål- og resultatstyring af  

 politiet.
 Med den foreslåede nyordning af kompetenceforholdene og den  

 foreslåede etablering af større politikredse er det væsentligt, at  

 rigspolitichefen og politidirektørerne mødes jævnligt for bl.a. at drøfte og  

 koordinere politiets samlede indsats i hele landet, og det foreslås, at der i  

 retsplejeloven indføjes en udtrykkelig bestemmelse om en sådan  

 koncernledelse  

 for politiet.
Med lovforslaget lægges der også op til en nyordning af  

 ledelsesforholdene mv. i anklagemyndigheden, som indebærer, at rigsadvokaten  

 fremover vil skulle varetage en række administrative ledelsesbeføjelser  

 samtidig med, at anklagemyndigheden og politiet på det lokale niveau  

 forbliver  

 under politidirektørens samlede ledelse.
Rigsadvokaten vil deltage i  

 koncernledelsens møder, når der drøftes administrative spørgsmål  

 mv., som har  

 betydning for anklagemyndigheden.
I overensstemmelse med Visionsudvalgets anbefalinger i  

 rapporten Fremtidens Politi foreslås det at sammenlægge de  

 nuværende 54  

 politikredse til 12 nye politikredse.
Det foreslås at oprette 5 politikredse  

 i  

 Jylland, 1 politikreds på Fyn, 5 politikredse på Sjælland og Lolland-Falster  

 og  

  som følge af de helt særlige geografiske forhold  1 politikreds  

 på Bornholm.
Det er udgangspunktet, at de eksisterende tjenestesteder  

 (politistationer mv.) opretholdes.
Det bør som udgangspunkt i vidt omfang  

 overlades til de lokale ledelser i de foreslåede politikredse at beslutte,  

 hvilke politistationer i kredsen der skal være døgnåbne for  

 borgerhenvendelser.  

 I store byer vil der i højere grad kunne være anledning til at holde  

 politistationen døgnåben, end hvis der er tale om en politistation i en  

 mindre  

 by.
Der vil således kunne lægges vægt på ressourcemæssige hensyn, og  

 vurderingen  

 af, om en politistation bør være døgnåben, vil løbende kunne ændres og  

 tilpasses efter de lokale behov og erfaringer.
 De ovenfor omtalte hovedpunkter i politireformen  ændring  

 af ledelsesstrukturen og ændring af kredsstrukturen  har indbyrdes  

 sammenhæng  

 i den forstand, at økonomisk og administrativt ansvar kun kan decentraliseres  

 til politikredsene, hvis disse får tilført de nødvendige ressourcer, og at  

 det  

 er nødvendigt at overføre økonomiske og administrative beføjelser til  

 kredsene,  

 hvis disse skal kunne bruge de øgede ressourcer, som er en følge af den  

 foreslåede kredsreform.
 Regeringen lægger afgørende vægt på, at der i befolkningen  

 og de nye kommuner kan være tillid til, at politiet efter gennemførelsen af  

 den  

 foreslåede reform vil bevare et indgående kendskab til, hvad der rører sig i  

 lokalsamfundet, og vil engagere sig aktivt og professionelt i det lokale  

 samarbejde  

 og det kriminalitetsforebyggende arbejde i den enkelte kommune.
Politiet i den enkelte kreds vil i givet fald fremover have  

 øgede muligheder for hurtigt at målrette indsatsen de steder i kredsen, hvor  

 der er særlige problemer, og politiet vil også være til stede på de  

 forskellige  

 politistationer i kredsen.
Det er således forudsat, at der vil være et stærkt  

 lokalpoliti, der sammen med beredskabstjenesten vil skulle møde på arbejde på  

 de lokale stationer (både hovedstationen og de øvrige politistationer) i  

 politikredsen.
Lokalpolitiet vil varetage en stor del af de politiopgaver,  

 der  

 indebærer umiddelbar kontakt mellem borgerne og politiet, herunder i forhold  

 til de kriminalitetsformer, som generelt er mest generende for borgerne i  

 hverdagen, f.eks. indbrud, hærværk og vold.
Det vil også være en naturlig  

 opgave for lokalpolitiet at varetage de løbende formelle og uformelle  

 kontakter  

 med de enkelte kommuner og det øvrige lokalsamfund mv., især deltagelsen i  

 SSP-samarbejde og andet kriminalitetsforebyggende arbejde, samt  

 efterforskningen af kriminalitet, som er særligt knyttet til et lokalmiljø.
For samtidig at styrke de formelle rammer om det lokale  

 samarbejde foreslås det, at de nuværende lokalnævn nedlægges og erstattes af  

 et  

 nyt kredsråd for hver politikreds, hvor politidirektøren og borgmestrene i de  

 kommuner, som politikredsen omfatter, skal deltage.
Kredsrådet skal efter  

 forslaget  

 bl.a. drøfte alle spørgsmål af almindelig karakter vedrørende politiets  

 virksomhed og organisation i politikredsen, herunder bl.a.  

 kriminalitetsudviklingen og den lokale kriminalitetsforebyggelse mv.
Det  

 foreslås, at politidirektøren desuden skal afgive en årlig skriftlig  

 redegørelse til kredsrådet vedrørende politiets virksomhed i det forløbne år,  

 og at kredsrådet skal drøfte en egentlig lokal samarbejdsplan, som udarbejdes  

 af politidirektøren en gang om året.
Samarbejdsplanen skal offentliggøres  

 efter  

 drøftelsen i kredsrådet, og den vil beskrive det konkrete lokale samarbejde i  

 politikredsen mellem politi, kommuner, organisationer og foreninger,  

 borgergrupper mv.
I forbindelse med etableringen af de foreslåede store  

 politikredse vil politiets beredskab (døgnvagttjeneste) blive moderniseret og  

 effektiviseret.
Der vil blive etableret en central vagtcentral i hver  

 politikreds, der dækker hele kredsen, og som  understøttet af ny  

 teknologi   

 modtager alle opkald og disponerer over det samlede antal patruljevogne mv. i  

 kredsen.
Etableringen af én vagtcentral for politikredsen vil kunne frigøre  

 personaleressourcer, der hidtil har været anvendt til vagthavendefunktioner  

 mv., til aktiv patruljering eller andet politiarbejde.
Det kørende beredskab  

 vil udgå fra de forskellige politistationer, men patruljevognene og det  

 pågældende politipersonale vil kunne anvendes over hele politikredsen og  

 indsættes, hvor der er behov for det.
Rigspolitiet og politidirektørerne vil  

 skulle fastsætte mål for politiets responstider mv. overalt i kredsen, også i  

 yderområderne, og responstiderne vil løbende blive målt.
Som led i nyordningen af politiet vil visse opgaver uden  

 tilknytning til politiets kerneopgaver blive søgt overført fra politiet til  

 andre myndigheder.
Det vil f.eks. kunne dreje sig om opgaver vedrørende  

 næringsbreve til visse erhverv, håndtering af udsat bohave og hittegods og  

 visse opgaver på dyrevelfærdsområdet.
 Der lægges op til en markant styrkelse af politiets  

 it-systemer mv. og til fortsat udvikling af nye teknologiske redskaber med  

 henblik på en bedre og mere effektiv betjening af borgere og virksomheder.
Der lægges også op til en modernisering af politiets  

 personale- og ledelsespolitik bl.a. med fokus på at styrke  

 specialistkompetencer i politiet og på generelle ledelseskompetencer ved  

 ansættelse og uddannelse af ledere på alle niveauer.
Det foreslås endvidere  

 at  

 ophæve retsplejelovens krav om, at politimesteren (politidirektøren) skal  

 have  

 juridisk embedseksamen.
 Med henblik på at styrke politiets uddannelse og kompetenceudvikling  

 vil der blive nedsat arbejdsgrupper bl.a. med deltagelse fra universiteterne  

 og  

 det øvrige almindelige uddannelsessystem og fra politiuddannelserne i de  

 øvrige  

 nordiske lande, der vil få til opgave at udarbejde et oplæg til en reform af  

 politiets uddannelse.
3.  

  

 Den  

 foreslåede domstolsreform vedrører i første række den måde, domstolssystemet  

 er  

 indrettet og fungerer på.
En række af forslagets enkelte elementer vil på  

 forskellige måder medvirke til at modernisere og forbedre  

 domstolsbehandlingen,  

 så domstolene kan bevare og styrke sin væsentlige rolle som samfundets  

 primære  

 forum for løsningen af retlige tvister.
Med udgangspunkt i anbefalingerne fra Domstolenes  

 Strukturkommission foreslås en reform af retskredsstrukturen, således at de  

 nuværende 82 byretter sammenlægges til 22 nye byretter: 10 retskredse i  

 Jylland, 1 retskreds på Fyn, 10 retskredse på Sjælland og Lolland-Falster og  

   

 som følge af de helt særlige geografiske forhold  1 retskreds på  

 Bornholm.
Der  

 vil med enkelte undtagelser være to byretskredse for hver af de foreslåede  

 nye  

 politikredse.
Etablering af større byretter med flere medarbejdere vil i  

 sig selv medvirke til at styrke fagligheden og fremme en hensigtsmæssig  

 udnyttelse af domstolenes ressourcer, men herudover er denne del af reformen  

 også nødvendig for, at andre elementer i lovforslaget vil kunne gennemføres i  

 praksis.
Det gælder bl.a. en ændret instansordning, hvor byretterne bliver  

 den  

 almindelige førsteinstans i alle sager, indførelse af en særlig småsagsproces  

 for civile sager om krav under 50.000 kr., indførelse af en mulighed for at  

 behandle større civile sager i byretten med tre juridiske dommere (kollegial  

 behandling) samt en nyordning vedrørende nævningesager, der bl.a. indebærer  

 fuld appeladgang også med hensyn til afgørelsen af skyldsspørgsmålet.
De  

 enkelte forslag er nærmere omtalt nedenfor.
Det er forudsat, at særligt borgernære opgaver vil kunne  

 varetages tættere på borgerne, således at der kan afholdes retsmøder i  

 lokaler  

 uden for hovedtingstedet bl.a. i fogedsager og sager vedrørende skifte af  

 dødsboer.
Visse mindre straffesager vil efter omstændighederne også kunne  

 behandles  

 uden for hovedtingstedet på denne måde.
Det er forudsat, at den lokale  

 embedschef ved samtlige embeder i samarbejde med Domstolsstyrelsen nøje  

 vurderer behovet for at afholde retsmøder i sådanne sager uden for  

 hovedtingstedet, og at der ved afvejningen af de forskellige hensyn lægges  

 stor  

 vægt på de lokale behov.
Som led i forberedelsen af den kommende overgang til et  

 fuldt digitaliseret tinglysningssystem, som Justitsministeriet forventer at  

 fremsætte lovforslag om senere i denne Folketingssamling, foreslås det  

 endvidere at oprette en ny specialdomstol for hele landet,  

 Tinglysningsretten,  

 der gradvis vil skulle overtage tinglysningsopgaven fra byretterne.
Ud fra en  

 samlet vurdering, hvori både regionale og driftsmæssige hensyn er indgået,  

 har  

 regeringen besluttet at foreslå Tinglysningsretten placeret i Hobro.
Der er  

 således lagt vægt på bl.a. rekrutteringsmæssige hensyn, som er påpeget i  

 høringssvarene  

 over et udkast til lovforslaget.
Det foreslås som ovenfor nævnt at gennemføre en mere  

 sammenhængende instansordning, hvor byretterne bliver den almindelige  

 førsteinstans i alle civile sager og straffesager.
Landsretterne og  

 Højesteret  

 vil i højere grad kunne fungere som overordnede appelinstanser, der  

 fastlægger  

 praksis i sager af principiel eller anden vidtrækkende betydning.
Der vil  

 være  

 mulighed for at henvise principielle sager fra byretten til landsretten som  

 første instans, således at sagen uden tilladelse fra Procesbevillingsnævnet  

 vil  

 kunne indbringes for Højesteret som ankeinstans.
Sø- og Handelsretten foreslås videreført under navnet  

 Handelsretten som en landsdækkende specialdomstol for visse civile sager i  

 første instans med direkte appel til Højesteret.
Handelsretten får kompetence  

 til at behandle erhvervsrelaterede sager inden for et sagligt afgrænset  

 område,  

 der navnlig omfatter internationale erhvervssager, principielle  

 erhvervssager,  

 der henvises fra byretten, en række immaterialretlige sager og civile  

 konkurrencesager.
Det foreslås, at en civil sag i visse tilfælde skal kunne  

 behandles af tre juridiske dommere i byretten, f.eks. hvis sagen er af  

 principiel karakter, når sagens udfald kan få væsentlig betydning for andre  

 end  

 parterne, eller når sagen rejser særlig omfattende eller vanskelige retlige  

 eller bevismæssige spørgsmål.
Denne mulighed for såkaldt kollegial behandling  

 er samtidig en af forudsætningerne for, at byretterne fremover vil kunne  

 fungere som almindelig første instans i alle sager.
Der lægges endvidere op  

 til  

 i øget omfang at bruge sagkyndige meddommere ved behandlingen af civile sager  

 i  

 byretten og landsretten.
Det foreslås at indføre mere fleksible sagsbehandlingsregler  

 i civile sager.
Disse regler vil bl.a. give retten mulighed for efter det  

 konkrete behov at gennemføre en mere effektiv sagsstyring også i større  

 civile  

 sager.
Der foreslås også nye lovregler, som giver mulighed for eventuelt at  

 indføre ny teknologi i retssagsbehandlingen i væsentligt øget omfang, bl.a. i  

 forbindelse med afhøringer og/eller afholdelse af retsmøder.
Det foreslås også at indføre en særlig forenklet procesform  

 for civile sager om krav under 50.000 kr.  en småsagsproces  

  med henblik på  

 at gøre det lettere, hurtigere og billigere for borgere og virksomheder at  

 gennemføre retssager om mindre krav.
Forenklingen i forhold til de  

 almindelige  

 procesregler består bl.a. i,  

  

 at  

  

 retten skal varetage forberedelsen af sagen, således at der ikke er behov for  

 advokatbistand ved sagens anlæg og forberedelse,  

  

 at  

  

 der stilles strengere krav om, at eventuel bevisførelse skal  

 være relevant for afgørelsen af sagen, og  

  

 at  

  

 der indføres forenklede regler om sagkyndig oplysning af sagen.
Der foreslås  

 desuden en forenklet appelbehandling af sager, der er afgjort i  

 småsagsprocessen.
Det foreslås, at parterne kan aftale, at en sag ikke skal  

 behandles efter småsagsreglerne.
Endvidere foreslås en nyordning vedrørende nævningesager,  

 således at nævningesager fremover skal behandles med 6 nævninger og 3  

 juridiske  

 dommere i byretten som første instans og med 9 nævninger og 3 juridiske  

 dommere  

 i landsretten, hvis anken omfatter beviserne for tiltaltes skyld (bevisanke).  

 Der bliver således som noget nyt mulighed for i disse sager at få foretaget  

 en  

 fuldstændig prøvelse af skyldsspørgsmålet i to instanser.
Det foreslås  

 endvidere, at afgørelsen af skyldsspørgsmålet i nævningesager skal begrundes  

 i  

 samme omfang som i andre straffesager, og med henblik herpå foreslås det at  

 indføre fælles votering mellem nævninger og juridiske dommere også vedrørende  

 skyldsspørgsmålet.
I sammenhæng hermed foreslås afstemningsreglerne udformet  

 således, at der i begge instanser kun kan domfældes, hvis både et flertal af  

 nævningerne og et flertal af de juridiske dommere stemmer for det.
 Det foreslås, at sager om grov narkotikakriminalitet  

 undtages fra nævningebehandling, idet disse sager på grund af deres karakter  

 i  

 praksis er mindre egnede til nævningebehandling på samme måde som sager om  

 dokumentfalsk og grove berigelsesforbrydelser mv. (som allerede i dag er  

 undtaget fra nævningebehandling).
 Der foreslås herudover en lovteknisk omstrukturering af de  

 gældende bestemmelser i retsplejelovens fjerde bog, tredje-femte afsnit  

 vedrørende tiltale, domsforhandling og retsmidler mod trufne afgørelser i  

 straffesager.
 4.  

  

 Som ovenfor  

 nævnt er forslaget om at etablere større politikredse og større retskredse en  

 forudsætning for, at andre centrale dele af det samlede reformforslag vil  

 kunne  

 gennemføres i praksis.
Ved udformningen af forslaget til en ny politikredsstruktur  

 er det lagt til grund, at der skal være tale om nogenlunde lige store kredse,  

 der har mindst ca. 400.000 indbyggere og mindst ca. 700-800 medarbejdere.
Det  

 er vigtigt, at kredsene (med undtagelse af Bornholm og København) bliver  

 omtrent  

 lige store, så det bliver muligt at yde politibetjening på et ensartet højt  

 niveau overalt i landet.
Et indbyggertal på mindst ca. 400.000 er nødvendigt  

 for at sikre et samlet sagsantal i kredsen, som er stort nok til, at det  

 bliver  

 muligt at opbygge de rutiner og specialistkompetencer i den enkelte  

 politikreds,  

 som er en forudsætning for, at kredsen som udgangspunkt kan klare alle sine  

 opgaver selv.
Et medarbejderantal på mindst ca. 700-800 er nødvendigt for at  

 sikre tilstrækkelig fleksibilitet og ressourcemæssigt råderum, således at  

 politiet i den enkelte politikreds bl.a. kan arbejde mere problemorienteret,  

 kan løse flere store opgaver på en gang og kan prioritere  

 ressourceanvendelsen  

 inden for kredsen efter de lokale behov.
Ved udformningen af forslaget til en ny retskredsstruktur er  

 det lagt til grund, at der i hver byretskreds  med undtagelse af  

 Bornholm   

 skal være en tilstrækkelig sagsmængde mv. til, at der kan være ansat mindst  

 6-8  

 udnævnte dommere (og et hertil svarende antal dommerfuldmægtige og  

 retsassessorer)  

 ved den pågældende byret.
Dette antal må bl.a. antages at være nødvendigt  

 for,  

 at man ved det enkelte embede kan klare samtidig at behandle f.eks. en  

 nævningesag med 3 dommere og en stor civil sag med 3 dommere og sideløbende  

 behandle alle rettens øvrige sager.
Det er således meget væsentligt for sammenhængen i den  

 foreslåede reform, at de nye politikredse og retskredse størrelsesmæssigt  

 opfylder de nævnte minimumskrav.
Betydningen heraf er også blevet fremhævet i  

 en række høringssvar over et udkast til lovforslaget.
 Ved udformningen af forslaget til den konkrete afgrænsning  

 af de nye politikredse og retskredse har Justitsministeriet lagt vægt på  

 geografiske forhold med udgangspunkt i den kommunale struktur, der etableres  

 den 1. januar 2007 som led i kommunalreformen, idet der endvidere er lagt  

 vægt  

 på, at kommuner og retskredse ikke bør deles mellem flere politikredse, og at  

 en kommune som udgangspunkt ikke bør deles mellem flere retskredse.
Ved overvejelserne om, hvor hovedpolitistationen i de  

 enkelte politikredse bør placeres, har Justitsministeriet bl.a. lagt vægt på,  

 at hovedpolitistationen bør placeres i en by, som politifagligt og/eller  

 regionalt må anses som et naturligt centrum i politikredsen.
Endvidere bør  

 hovedpolitistationen placeres i samme by som hovedtingstedet for en af de  

 byretter, som politikredsen omfatter, dels af ressourcemæssige grunde, idet  

 politi og anklagemyndighed ellers vil skulle anvende flere ressourcer på  

 transport, dels under hensyn til at der vil være tale om en større by med et  

 stort befolkningsgrundlag.
Ved overvejelserne om, hvor hovedtingstedet i de  

 foreslåede retskredse bør placeres, har Justitsministeriet bl.a. lagt vægt på  

 at sikre den nødvendige geografiske balance i forhold til bl.a.  

 befolkningsgrundlag og hovedfærdselsårer mv., og herudover er der bl.a. lagt  

 vægt på bygningsmæssige forhold.
Det er Justitsministeriets opfattelse, at kredsgrænserne og  

 de placeringer af hovedpolitistationer og hovedtingsteder, som fremgår af det  

 lovudkast, der har været i høring, er velbegrundede ud fra de ovenfor nævnte  

 hensyn, og lovforslaget svarer til lovudkastet på dette punkt.
I forbindelse  

 med høringen over lovudkastet har Justitsministeriet fra kommuner og lokale  

 sammenslutninger mv. modtaget en række henvendelser med ønsker og forslag  

 navnlig om alternative retskredsinddelinger og placeringen af hovedtingsteder  

 og hovedpolitistationer.
Justitsministeriet har overvejet disse henvendelser  

 i  

 forbindelse med udformningen af lovforslaget, men har fundet det rigtigst, at  

 de spørgsmål, der kan rejses med hensyn til de geografiske forhold, drøftes  

 og  

 afklares samlet som led i Folketingets behandling af det fremsatte  

 lovforslag.
 5.  

  

 Idet jeg i  

 øvrigt tillader mig at henvise til lovforslaget og de ledsagende  

 bemærkninger,  

 skal jeg hermed anbefale lovforslaget til det Høje Tings velvillige  

 behandling.
