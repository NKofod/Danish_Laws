Fremsat den 7. april 2006 af  

 Morten Østergaard (RV), Elisabeth Geday (RV),  

 Marianne Jelved (RV) og Elsebeth Gerner Nielsen (RV) Forslag til folketingsbeslutning om  

 tidsubegrænset opholdstilladelse til flygtninge, som er integreret på  

  

 arbejdsmarkedet Folketinget opfordres til at tage de nødvendige initiativer til  

 at sikre, at alle flygtninge, som har fået asyl i Danmark, automatisk opnår  

 tidsubegrænset opholdstilladelse, når de har været i ustøttet beskæftigelse i  

 52 uger.
Bemærkninger til forslaget I lyset af de demografiske udfordringer, Danmark står over for,  

 har vi brug for alle arbejdende hænder.
Det foreslås derfor, at flygtninge,  

 som  

 er integreret på arbejdsmarkedet, ikke tvangshjemsendes.
I dag hjemsendes også velintegrerede flygtningefamilier, selv om  

 de har opfyldt alle deres integrationsmæssige forpligtelser, er velfungerende  

 og bidragende samfundsborgere og i øvrigt ønsker at fortsætte deres  

 tilværelse  

 i Danmark.
Det er et effektivt spild af arbejdskraft og samfundsressourcer og  

 samtidig en hæmsko for integrationen.
 Flygtninge, som er i arbejde, bør have ret til at blive i  

 Danmark, også selv om de ikke længere har ret til beskyttelse (f.eks. fordi  

 der  

 er blevet fred i deres hjemland). Det giver det ultimative incitament: Skab  

 din  

 egen tilværelse i Danmark, og du kan få lov til at blive! Det er op til dig  

 selv og din indsats.
For både den offentlige sektor og det private erhvervsliv vil  

 forslaget motivere til en større interesse for at ansætte indvandrere.
I dag  

 kan en arbejdsgiver risikere at miste en god arbejdskraft, fordi opholds- og  

 arbejdstilladelsen  

 inddrages.
Arbejdsgiverens udgifter til oplæring  

 og integration er således spildt.
Det kan  

 dæmpe interessen for at deltage i integrationsarbejdet.
Forslagsstillerne finder, at det er rimeligt at definere  

 flygtninge som velintegrerede på arbejdsmarkedet, når de har haft fast  

 arbejde  

 i 52 uger.
Det svarer til det krav, der stilles for at blive berettiget til  

 dagpenge.
Dette krav erstatter og forenkler således de nugældende regler om  

 flere års ansættelse ved samme arbejdsgiver som kriterium for forlængelse af  

 opholdstilladelsen.
En flygtning, som får permanent opholdstilladelse, fordi han/hun  

 har haft fast arbejde i 52 uger, skal samtidig have ret til en permanent  

 opholdstilladelse til sin ægtefælle og børn under 18 år.
Hvis disse fortsat  

 har  

 ret til opholdstilladelse som følge af asylreglerne, skal deres asylstatus  

 opretholdes med den deraf følgende ret til særlig beskyttelse.
Er det ikke  

 tilfældet, skal børn og ægtefæller have de samme sociale rettigheder som  

 medfølgende ægtefæller og børn til arbejdstagere, der får opholdstilladelse  

 efter jobkortordningen.
 Selv om en flygtning får permanent opholdstilladelse efter de  

 foreslåede regler, skal vedkommende stadig have mulighed for gratis at  

 deltage  

 i integrations- og danskkurser, således at flygtningen kan kvalificere sig  

 til  

 eksempelvis at blive dansk statsborger.
 Selv om en flygtning får permanent opholdstilladelse efter de  

 foreslåede regler, skal vedkommende stadig have mulighed for at tage imod de  

 frivillige repatrieringstilbud, som bl.a. kan give økonomisk bistand til  

 retableringen i oprindelseslandet.
Skriftlig fremsættelse Morten  

 Østergaard  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om tidsubegrænset opholdstilladelse til flygtninge, som  

 er  

 integreret på  

  

 arbejdsmarkedet.
(Beslutningsforslag nr.
B 124).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
