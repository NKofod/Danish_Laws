Antaget, at en patientsammenslutnings registrering af  

 helbredsoplysninger og lignende følsomme oplysninger om medlemmerne ikke  

 anser at stride imod lov om private registre m.v. § 3, stk. 2, når medlemmet  

 frivilligt har afgivet oplysningerne samt udtrykkeligt givet samtykke til  

 registreringen.
Fundet, at fuldmagt til patientsammenslutningen til brug ved  

 indhentelse af oplysninger fra offentlige myndigheder forudsatte iagttagelse  

 af reglerne i lov om offentlige myndigheders registre § 16.
Patientsammenslutningen Danmark af 1985 anmodede Registertilsynet om en  

 udtalelse om sammenslutningens registrering af medlemmer i foreningsregi,  

 herunder om formuleringen af en fuldmagt.
Patientsammenslutningen oplyste, at  

 sammenslutningen fører sager for den enkelte, specielt i forhold til det  

 danske sundhedssystem.
Registertilsynet udtalte, at det, for så vidt angår sammenslutningens  

 registrering af oplysninger, må anses for at være et naturligt led i den  

 pågældende sammenslutnings virksomhed i kortere eller længere perioder at  

 registrere f.eks. helbredsoplysninger og lignende følsomme oplysninger.
Det  

 var Registertilsynets opfattelse, at registrering af oplysninger af den art,  

 som er opregnet i lovens § 3, stk. 2, kun lovligt kan ske i det omfang,  

 medlemmet frivilligt har afgivet de pågældende oplysninger samt udtrykkeligt  

 givet samtykke til registreringen.
Registertilsynet fandt med hensyn til formuleringen af fuldmagten til  

 Patientsammenslutningen til brug ved sammenslutningens indhentming af  

 oplysninger fra edb-registre hos offentlige myndigheder, at lov om offentlige  

 myndigheders registre § 16 burde iagttages.
Det fremgår af lov om offentlige  

 myndigheders registre § 16, at oplysninger må videregives, såfremt den  

 registrerede eller den, der handler på vedkommendes vegne, har meddelt  

 samtykke hertil.
Registertilsynet fandt således, at det af fuldmagten burde  

 fremgå, at Patientsammenslutningen får samtykke af en person til i et konkret  

 retsforhold at indhente oplysninger fra et eller flere nærmere angivne  

 registre under forudsætning af, at oplysningerne slettes, så snart  

 sammenslutningen ikke mere har brug for oplysningerne til varetagelse af  

 personens tarv i det konkrete tilfælde.
Endelig burde det af fuldmagten  

 fremgå, at denne på ethvert tidspunkt kan tilbagekaldes af den pågældende  

 person, hvorefter Patientsammenslutningen skal slette de registrerede  

 oplysninger.
 Registertilsynets årsberetning 1986 s. 50-51.
