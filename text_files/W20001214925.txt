Kendelse fra Pressenævnet i sag nr.  

 129/2000 [K] har ved brev af 9. november 2000 klaget til  

 Pressenævnet over en artikel bragt i Skive Folkeblad den 25. oktober  

 2000, idet hun mener, at god presseskik er tilsidesat.
Klageren ønsker  

 endvidere, at bladet bringer et genmæle.
 Den 25. oktober 2000 bragte Skive Folkeblad en artikel med  

 overskriften "Politiet har afsluttet sag om vold på Fjends-skole",  

hvoraf det fremgår:
 "En anmeldelse mod en lærer på Vridsted skole  

 for påstået vold mod en elev får ingen konsekvenser, da  

 politimesteren i Viborg ikke mener, der er grundlag for at sigte  

 læreren.
 -Dermed betragter vi den sag som helt afsluttet, siger  

 skoleinspektør på Vridsted Skole,  Hans  Jørgen  

  Nørgaard.
 Den pågældende lærer, der umiddelbart  

 efter anmeldelsen var sygemeldt i en periode, har også genoptaget sit  

 arbejde.
-Vi synes, der er tale om en lykkelig udgang på en  

 kedelig sag.
Nu er den gudskelov overstået, siger  

 skoleinspektøren." Den 10. november 2000 bragte Skive Folkeblad en artikel  

 med overskriften "Præcisering", hvoraf det fremgår, at "Skive Folkeblad skrev den 25. oktober 2000, at der  

 ifølge politiet i Viborg "ikke var grundlag for at sigte en  

 lærer" på Fjends-skole for vold.
Det skal præciseres, at  

 læreren var sigtet, men at sagen ikke førte til tiltale og blev  

 droppet efter bevismæssige overvejelser.
Politiet i Viborg har efterforsket sagen, og politiet  

 mener ikke, at der kan føres bevis for, at læreren er  

 skyldig" Klageren har anført, at artiklen den 25. oktober  

 2000, der er trykt på falsk grundlag og via direkte usandheder, har  

 kompromitteret klagernes søn og den øvrige familie.
Klageren har endvidere anført, at politiet alene  

 frafaldt sigtelsen for vold på grund af bevisets stilling, jf.  

 retsplejelovens § 721, stk. 1, nr. 2. Klagerne har haft kontakt med Viborg  

 Politi, som til klagerne har oplyst, at det er direkte usandt, når der  

 i artiklen står, at " politimesteren i Viborg ikke mener, at der er  

 grundlag for sigte læreren" Herudover var klagefristen for politiets afgørelse  

 ikke udløbet, da bladet bragte artiklen med overskriften "Politiet  

 har afsluttet sag om vold på Fjends-skole".
Desuden anfører klageren, at det ikke fremgår  

 klart af artiklen, hvilken "kasket"  Hans  Jørgen  Nørgaard har  

 på, når han udtaler, at der er tale "om en lykkelig udgang  

 på en kedelig sag". Er det udelukkede som skoleinspektør og  

 altså arbejdsgiver for den omtalte lærer? Eller er det som  

 forælder til den søn, han har i den pågældende  

 klasse? Eller er det som kommunalpolitiker? For så vidt angår artiklen af 10. november  

 2000 anfører klageren, at "præciseringen" ikke var sat så  

 stort op som de øvrige artikler, og at den desuden blev bragt ved  

 siden af "Navnenyt". Endvidere fordrejes sandheden i "præciseringen",  

 idet det ikke er korrekt, at politiet mener, at der ikke kan føres  

 bevis for, at læreren er skyldig.
Politimesteren har som begrundelse  

 for at frafalde sigtelsen anført, "at videre forfølgning ikke  

 kan ventes at føre til, at den pågældende findes skyldig  

 til straf".
Bladet har anført, at bladet i tre artikler har  

 skrevet om den omtalte sag.
I den første artikel den 9. september 2000  

 oplyses det blandt andet, at en lærer på Vridsted skole er meldt  

 til politiet for at have slået en af skolens elever.
Den 25. oktober  

 2000 bragte bladet den artikel, som klageren refererer til.
På baggrund  

 af en samtale med Viborg politi skrev bladet i artiklen, at politiet havde  

 afsluttet sagen, og at anmeldelsen for vold ikke fik konsekvenser.
Herudover  

 blev skolens inspektør citeret for, at han betragtede sagen som helt  

 afsluttet.
Klageren henvendte sig efterfølgende til bladet med  

 nogle kritikpunkter.
Bladet kontaktede derfor på ny til Viborg politi,  

 som efter nogle dage meldte tilbage.
Herefter bragte bladet den 10. november  

 2000 artiklen med overskriften "Præcisering". I artiklen  

 understreges det , at læreren var sigtet, hvilket fejlagtigt ikke  

 fremgik af artiklen den 25. oktober 2000. I artiklen præciseres det  

 endvidere, at "politiet har efterforsket sagen, og politiet mener ikke, at  

 der kan føres bevis for, at læreren er skyldig". Bladet afviser  

 derfor, at god presseskik er tilsidesat.
Bladet anfører herudover, at det er relevant at  

 skrive, at politiet har afsluttet en sag med en beslutning om, at en  

 anmeldelse ikke får konsekvenser.
Hvis der inden klagefristens  

 udløb var kommet klager, og/eller hvis politiet på anden  

 måde genoptog sagen, ville avisen naturligvis vende tilbage til sagen.  

 Artiklen den 25. oktober 2000 var et budskab om, at politiet ikke selv ville  

 gå videre med sagen.
 Bladet anfører desuden, at der ikke kan være  

 tvivl om, at det er som skoleinspektør, at  Hans  Jørgen  

  Nørgaard er citeret i artiklen den 25. oktober 2000, idet han to  

 gange omtales som skoleinspektør.
 I sagens behandling har følgende  

 nævnsmedlemmer deltaget:
Per Sørensen, Kirsten Dyregaard, Kaare R.
Skou og  

 Finn Rowold.
 Pressenævnet udtaler:
Bladet har erkendt, at det af artiklen den 25. oktober  

 2000 fejlagtigt fremgik, at politimesteren i Viborg ikke mente, at der var  

 grundlag for at sigte læreren.
I anledning af klagerens henvendelse  

 bragte bladet den 10. november 2000 en berigtigelse af artiklens fejlagtige  

 oplysninger.
På denne baggrund, og da indholdet af artiklen i  

 øvrigt havde dækning i de oplysninger, bladet havde fået  

 af politiet, finder Pressenævnet, at bladet har handlet i  

 overensstemmelse med god presseskik, og at klageren ikke har krav på  

 genmæle.
 Afsagt den 13. februar 2001.
