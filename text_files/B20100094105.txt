Bekendtgørelse om ændring af bekendtgørelse om våben og ammunition mv.1) § 1 I bekendtgørelse nr. 997 af 19. oktober 2009 om våben og ammunition mv. foretages følgende ændringer:
 1. I § 14, stk. 2, indsættes som  2. pkt.:
 2. § 33, stk. 4, 3. og 4. pkt., affattes således:
 3. § 33, stk. 6 og 7 ophæves.
 4. Overskriften før § 43 udgår.
 5. Efter § 42 indsættes:
»Mærkning af skydevåben og ammunition § 42 a.
Ved importør i våbenlovens § 3 a, stk. 2, forstås enhver fysisk eller juridisk person.
 Stk. 2. Ved midlertidig indførsel i våbenlovens § 3 a, stk. 2, forstås indførsler i forbindelse med demonstration, reparation, jagt, konkurrenceskydning, transit og andre lignende verificerbare lovlige formål, hvor de indførte skydevåben og genstande omfattet af våbenlovens § 1, stk. 1, nr. 1, er bestemt til efterfølgende genudførsel.
§ 42 b.
Mærkning af skydevåben efter våbenlovens § 3 a, stk. 1-3, skal ske ved, at mærket indhugges eller indgraveres i våbnets låsemekanisme og på våbnets løb eller pibe.
 Stk. 2. Mærket efter våbenlovens § 3 a, stk. 1, 1. pkt., skal indeholde oplysninger efter nr. 1 eller nr. 2. Oplysningerne skal påføres våbnet i den oplistede rækkefølge.
1) Oplysning om a) fabrikantens navn eller en numerisk kode til identifikation af fabrikanten, b) fremstillingslandets officielle navn eller landekode, c) våbnets fremstillingsår (firecifret) og d) våbnets serienummer.
 2) Oplysning om fremstillingslandets officielle navn eller landekode.
Stk. 3. Den numeriske kode efter stk. 2, nr. 1, litra a), tildeles efter ansøgning fabrikanter, der er hjemmehørende her i landet.
Ansøgningen indgives til Justitsministeriet, der fører et elektronisk register over de tildelte koder.
Stk. 4. Mærket i henhold til våbenlovens § 3 a, stk. 2, 1. pkt., skal i forlængelse af oplysningerne efter stk. 2 indeholde oplysning om 1) importlandets officielle navn eller landekode og 2) importåret (firecifret).
Stk. 5. Mærket i henhold til våbenlovens § 3 a, stk. 3, 1. pkt., skal i forlængelse af oplysningerne efter stk. 2 indeholde oplysning om overdragelseslandets officielle navn eller landekode.« 6. Efter § 43 indsættes:
»Deaktivering af skydevåben § 43 a.
Skydevåben omfattet af våbenlovens § 1, stk. 1, nr. 1, og deaktiveres ved gennemskæring af hele våbnet på langs med undtagelse af skæftet og kolben.
 Stk. 2. Justitsministeren eller den, ministeren bemyndiger dertil, kan undtagelsesvist godkende, at skydevåben deaktiveres på anden vis end efter stk. 1, hvis våbnet varigt gøres funktionsudygtigt.
 Stk. 3. Skydevåben, der er deaktiveret i overensstemmelse med stk. 1 og 2, er ikke omfattet af våbenlovens § 1, stk. 1, nr. 1.
§ 43 b.
Politidirektøren godkender, om den gennemførte deaktivering er sket i overensstemmelse med § 43 a, stk. 1 og 2.
Stk. 2. Politidirektøren udsteder på forespørgsel eller som kontrol ved deaktivering udført som vilkår for en meddelt våbentilladelse en attest som bevis for godkendt deaktivering.« § 2 Bekendtgørelsen træder i kraft den 28. juli 2010.
Justitsministeriet, den 23. juli 2010 Lars Barfoed / Freja Sine Thorsboe 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2008/51/EF af 21. maj 2008 om ændring af Rådets direktiv 91/477/EØF om erhvervelse og besiddelse af våben, EU-Tidende 2008 nr.
L 179, side 5.
