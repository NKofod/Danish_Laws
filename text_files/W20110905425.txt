Pressenævnets kendelse i sag nr. 11-70/61 Resumé Klager  en person  klagede over indslaget Problemer på Pinds bord på Danmarks Radio.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da K ikke selv er direkte eller indirekte nævnt i udsendelsen, har han ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.
 K har klaget til Pressenævnet over indslaget Problemer på Pinds bord i TV Avisen den 9. marts 2011 kl. 18.30 på Danmarks Radio, idet han mener, at god presseskik er tilsidesat.
K har til støtte for klagen bl.a. anført, at han ikke har nogen retlig interesse i sagen, men at TV Avisen har undladt at sløre andres personlige oplysninger.
I dette tilfælde vises et billede af pas, hvor det er muligt at læse cpr-nummer mv.
Herved gøres det muligt for uvedkommende at misbruge oplysningerne.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da K ikke selv er direkte eller indirekte nævnt i udsendelsen, har han ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.
