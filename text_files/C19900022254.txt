(Til socialforvaltningen i samtlige  

 kommuner og amtskommuner m.fl.) 1. Ved lov nr. 386 af 13. juni 1990 om ændrede  

 reguleringsbestemmelser ophævedes med virkning fra 1. januar 1991 de  

 hidtidige gældende regler om automatisk pristalsregulering af de sociale  

 pensioner.
 Der sker således ikke en pristalsregulering af pensionsydelserne pr. 1.  

 januar 1991.
 I samme lovs § 31, stk. 6 jfr. § 1, stk. 3 er det dog fastsat, at  

 pensionslovens fradragsbeløb for beregning af indtægtsreguleret grundbeløb og  

 pensionstillæg, der senest er pristalsreguleret pr. 1. januar 1990 på  

 grundlag af oktober 1989 reguleringspristal 106, skal forhøjes pr. 1 januar  

 1991 svarende til pristal 109.
 De nævnte fradragsbeløb opreguleres således til samme niveau som  

 pensionsydelserne, der pr. 1. juli 1990 blev pristalreguleret ved pristal 109  

 på grundlag af reguleringspristallet for april 1990.
 Efter loven skal de sociale pensioner i lighed med de øvrige  

 overførselsindkomster fremover pr. 1. juli reguleres med en  

 satsreguleringsprocent, der afspejler årslønudviklingen eksl. sociale bidrag  

 m.v. for en LO-arbejder.
 For finansåret 1991 er satsreguleringsprocenten fastsat til 2 pct.,  

 hvilket betyder at pensionsbeløbene og de nævnte fradragsbeløb, der gælder  

 pr. 1. januar 1991, skal forhøjes med 2 pct. den 1. juli 1991.
 Udover den nævnte regulering pr. 1 januar 1991 sker der på samme tidspunkt  

 en lovmæssig forhøjelse af fradragsbeløbene for pensionstillæg i henhold til  

 lovene om samspilsløsninger.
 Efter § 40 i Socialministerets bekendtgørelse nr. 511 af 4. juli 1990 om  

 social pension skal beløbsgrænserne for beregningsgrundlaget for varmetillæg  

 ligeledes pr. 1. januar 1991 opregulers svarende til pristal 109.
 Opmærksomheden henledes på, at indtægtsgrænserne (fradragsbeløbene) for  

 beregning af de personlige tillægsprocenter ikke reguleres før den 1. juli  

 1994.
2. Udover nye reguleringsregler er der i loven om  

 ændrede reguleringsbestemmelser ligeledes med virkning fra 1. januar 1991  

 fastsat: - En forhøjelse af grundbeløbet for samgifte pensionister til samme  

 beløb som for enlige pensionister. - En forhøjelse fra 450 kr. til 600 kr. af  

 det beløb efter hvilken tillægsprocenten for gifte pensionister nedsættes med  

 1 pct.
Aftrapningsintervallet for gifte pensionister forlænges derfor fra  

 21.600 kr.-66.600 kr. til 21.600 kr.- 81.600 kr.
 3. På grund af lovmæssige forhøjelser af grundbeløbet  

 til samgifte pensionister, fradragsbeløbene ved beregning af pensionstillæg  

 samt opreguleringer af fradragsbeløbene, har Socialstyrelsen valgt i  

 vedhæftede oversigt at angive størrelsen af samtlige hovedtal pr. 1. januar  

 1991 vedrørende sociale pensioner og delpensioner.
 Hertil kommer, at det er de pr. 1. januar 1991 gældende pensionsydelser og  

 fradragsbeløb, der skal danne grundlag for de fremtidige reguleringer.
 I oversigten er bibeholdt de punkthenvisninger og den bilagsnummerering,  

 der er anvendt i Socialstyrelsens bekendtgørelse nr. 336 af 21. maj 1990 om  

 folke- og førtidspensionens størrelse pr. 1 juli 1991 og delpensionens  

 basisbeløb pr. 2. juli 1990.
Med venlig hilsen Ole Høeg C.
G.
Røser ------------------------------------------------------------------- OVERSIGT OVER FOLKE- OG FØRTIDSPENSIONENS STØRRELSE OG DELPENSIONENS BASISBELØB PR. 1. JANUAR 1991.
 Bilag 1.
Grundbeløb, afløsningsbeløb, invaliditetsbeløb, erhvervsudygtighedsbeløb,  

 førtidsbeløb og tillæg Grundbeløb og afløsningsbeløb --------------------------------------------------------------------- --------------------------------------------------------------------- Bilag 12.
Størrelsen af beløb til personlige fornødenheder til pensionister på plejehjem m. v. samt fradragsbeløb vedrørende mindre indtægter ved personligt arbejde For ægtefæller på hjem ydes beløbet til hver af ægtefællerne --------------------------------------------------------------------- --------------------------------------------------------------------- (* 1) Forhøjet pr. 1. januar 1991.
 (* 2) Om størrelsen af bistands- og plejetillæg til invaliditetsydelsen  

 henvises til bilag 1.
 (* 3) Pensionen udbetales ikke, hvis den bliver mindre end 1.116 kr. årlig  

 (pkt 31).
 (* 4) De generelle fradragsbeløb er ikke fratrukket.
 (* 5) Satserne pr. 1. januar 1991 vil blive meddelt senere.
