Skrivelse med orientering om ændring af  

 bekendtgørelse om betingelser for i særlige tilfælde at  

 få hjælp efter lov om social service under midlertidige ophold i  

 udlandet (Til samtlige amter og kommuner) Socialministeren har den 10. maj 2000 underskrevet  

 bekendtgørelse om ændring af Socialministeriets  

 bekendtgørelse nr. 108 af 17. februar 1998 om betingelser for i  

 særlige tilfælde at få hjælp efter lov om social  

 service under midlertidige ophold i udlandet.
 Bekendtgørelsen vedlægges.
 Ændringen af udlandsbekendtgørelsen  

 medfører at formuleringen af § 1, stk. 2 nr. 6 ændres til  

»Når der i øvrigt foreligger ganske  

 særlige forhold «, hvilket betyder, at  

 sætningen », fx besøg hos en  

 nær pårørende, der er alvorligt syg« udgår.
 Baggrunden for ændringen er, at Socialministeriet er  

 blevet bekendt med at nogle kommuner fortolker bestemmelsen  

 indskrænkende således at der udelukkende gives bevillinger efter  

 § 1, stk. 2 nr. 6, i tilfælde af sygdom hos nær  

 pårørende der er bosat i udlandet.
Besøg hos nære pårørende, der er  

 syge og bosat i udlandet var udelukkende ment som et eksempel på et  

 formål, hvortil den nævnte hjælp i særlige  

 tilfælde kunne medtages til udlandet.
Det har ikke været  

 hensigten at begrænse bestemmelsen til besøg hos alvorligt syge  

 nære pårørende bosat i udlandet.
Det var og er stadig  

 hensigten, at kommunerne skal foretage en konkret og individuel vurdering af,  

 om der er særlige forhold, der gør sig gældende.
Socialministeriet, den 15. maj 2000 Peter Juul Bilag Bekendtgørelse om ændring af  

 bekendtgørelse om betingelser for i særlige tilfælde at  

 få hjælp efter lov om social service under midlertidige ophold i  

 udlandet § 1 I Socialministeriets bekendtgørelse nr. 108 af 17. februar 1998 om  

 betingelser for i særlige tilfælde at få hjælp efter  

 lov om social service under midlertidige ophold i udlandet, foretages  

 følgende ændring:
 1. I § 1, stk. 2, nr. 6, udgår », fx besøg hos en nær  

 pårørende, der er alvorligt syg«.
§ 2 Bekendtgørelsen træder i kraft den 1. juli 2000.
