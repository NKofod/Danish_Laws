Bekendtgørelse om afvisning og afbrydelse af samtrafik I medfør af § 50, stk. 2 og 3, i lov nr. 418 af  

 31. maj 2000 om konkurrence- og forbrugerforhold på telemarkedet med senere  

 ændringer, fastsættes:
Afvisning af anmodning om samtrafik § 1.  

  

 Parter omfattet af §§ 42 eller 44 i lov om konkurrence- og  

 forbrugerforhold på telemarkedet kan afvise anmodning om indgåelse eller  

 ændring af aftale om samtrafik, hvis den part, overfor hvem anmodningen  

 rejses,  

 kan sandsynliggøre, at indgåelse eller ændring af den pågældende aftale vil  

 indebære, at de berørte elektroniske kommunikationsnets og tjenesters  

 driftssikkerhed, integritet og indbyrdes interoperabilitet, eller beskyttelse  

 af tjeneste- og netinterne data, netudstyr, programmel og lagrede data,  

 herunder  

 personrelaterede data, personoplysninger, fortrolig information og  

 privatlivets  

 fred, eller beskyttelse af elektroniske kommunikationsnet eller -tjenester  

 under særlige forhold, ikke kan opretholdes.
Afbrydelse af samtrafik § 2.  

  

 Såfremt en aftalepart i en aftale om samtrafik med henvisning til de i  

 § 1  

 nævnte hensyn ønsker at afbryde en allerede iværksat samtrafik, skal der  

 rettes  

 henvendelse til IT- og Telestyrelsen herom.
IT- og Telestyrelsen træffer  

 herefter i henhold til § 66 i lov om konkurrence- og forbrugerforhold på  

 telemarkedet afgørelse om, hvorvidt det er berettiget at afbryde  

 samtrafikken.
 Stk. 2.  

  

 Uanset  

 stk. 1 kan en aftalepart afbryde samtrafik i de områder, der berøres,  

 umiddelbart og uden forudgående inddragelse af IT- og Telestyrelsen, hvis det  

 kan dokumenteres, at den anden parts trafik har forårsaget nedbrud af net  

 eller  

 tjenester eller lignende, eller at der er overhængende risiko herfor.
 Stk. 3.  

  

 Afbrydes  

 samtrafik efter stk. 2, skal aftaleparten underrette den anden part  

 herom  

 straks.
Ikrafttrædelse § 3.  

  

 Bekendtgørelsen træder i kraft den 25. juli 2003.
