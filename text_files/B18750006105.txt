Paa Indenrigsministeriets derom nedlagte allerunderdanigste Forestilling  

 har det under 24de d.
M. allernaadigst behaget Hans Majestæt Kongen at  

 meddele Justitsraad Christian Frederik Garde følgende Kkoncession paa Anlæg og Benyttelse af en Bane fra Kjøge eller et Punkt  

 paa den sydsjællandske Jernbane i Nærheden af Kjøge til Faxe med en Sidebane  

 over Storehedinge til Rødvig.
Vi Christian den Niende, af Guds Nåde Konge til Danmark, de Venders og  

 Gothers, Hertug til Slesvig, Holsten, Stormarn, Ditmarsken Lauenborg og  

 Oldenborg, Gjøre vitterligt: at Vi efter derom indgivet Andragende allernaadigst  

 ville have forundt og bevilget: Os Elskelig, Christian Frederik Garde, Vor  

 Justitsraad, Eneret til at anlægge en Bane fra Kjøge eller et Punkt paa den  

 sydsjællandske Jernbane i Nærheden af Kjøge til Faxe med en Sidebane over  

 Storehedinge til Rødvig samt til i 80 Aar fra bemeldte Baners Aabning at  

 regne at benytte disse til Befordring af Personer og Gods ved Hjælp af  

 Lokomotiver. - Alt i Henhold til Lov af 4de Mai 1875 og paa følgende  

 Betingelser.
§ 1 Koncessionshaveren er pligtig at forelægge Vor Indenrigsminister  

 fuldstændige Planer til Anlæget af Banerne og underkaste sig hans  

 Bestemmelser om Detaillen af Banernes Retningslinie, Bygningsmaade, Forsyning  

 med Driftsmateriel og Inventar, samt Driftsplan.
 Vilkaarene for Banernes Tilslutning til den sydsjællandske Bane fastsættes  

 af Vor Indenrigsminister, saafremt mindelig Overenskomst derom ei kan opnaas  

 mellem Koncessionshaveren og det sjællandske Jernbaneselskab.
§ 2 Samtlige Udgifter ved Expropriationen i Anledning af de heromhandlede  

 Anlæg, der sker efter Reglerne i Forordningen af 5te Marts 1845, og ved alle  

 dermed i Forbindelse staaende Forretninger, Arbeider og Foranstaltninger af  

 enhver Art saavelsom Besigtigelses-, Expropriations- og Taxationskommissioner  

 og deslige godtgjøres Statskassen af Koncessionshaveren.
Udbetalingen af Erstatningen til de Skadelidende, af Diæter og  

 Befordringsudgifter til Kommissionsmedlemmerne m.v. sker efter nærmere  

 Bestemmelse af Vor Indenrigsminister.
Til Dækning af disse Udgifter skal  

 Koncessionshaveren være pligtig til samtidig med Rekvisitionen om  

 Grundafstaaelser (jfr.
Forordningen af 5te Marts 1845 § 8) at stille et Beløb  

 af 50,000 Kroner for hver Mil jernbane, hvortil Grundafstaaelse forlanges,  

 til Indenrigsministerens Raadighed samt desuden paa Forlangende efterhaanden  

 at udrede det Beløb, som Ministeren anser fornødent tit disse Udgifters  

 Dækning, saaledes at Statskassen ingensinde kommer til at staa i Forskud  

 hertil til Koncessionshaveren.
Skulde Koncessionshaveren ikke udrede de  

 saaledes forlangte Beløb inden Udløbet af de Tidsfrister, som Vor  

 Indenrigsminister i denne henseende maatte fastsætte, skal Vor Regjering være  

 berettiget til herfor at holde sig til den af Koncessionshaveren eventuelt  

 stillede Sikkerhed og at standse Jernbaneanlæget.
Naar Anlæget er fuldført, aflægges ved den af Os beskikkede Kongelige  

 Kommissarius Regnskab for de saaledes afholdte Udgifter.
Mod dette Regnskab,  

 i hvilket der ikke bliver at beregne Koncessionshaveren nogen Rente af de af  

 ham indbetalte Summer, skal han ikke med Retsvirkning kunne fremsætte nogen  

 Indsigelse.
§ 3 Til Overholdelse af Orden og Sikkerhed under Banernes Bygning vil, saavidt  

 saadant af Vor Indenrigsminister maatte anses fornødent, blive anordnet et  

 eget Politiopsyn, hvis Indretning nærmere fastsættes af vedkommende Minister,  

 efter at der er givet Koncessionshaveren Leilighed til at yttre sig herover.
Dette Politis Anordninger indenfor Grændserne af dets Omraade og Myndighed  

 skal Koncessionshaveren være pligtig at underkaste sig.
Alle med dette Politi  

 forbundne Udgifter skulle udredes af Koncessionshaveren.
§ 4 Den almindelige Kontrol fra Statens Side med Hensyn til det hele Anlæg og  

 Overholdelsen af de derom gjældende Bestemmelser vil blive ført af en af Os  

 beskikket Kommissarius.
Alle Forhandlinger mellem Vor Regjering og Koncessionshaveren ske gjennem  

 denne Embedsmand.
Til ham indsendes saaledes alle Skrivelser og Andragender  

 fra Koncessionshaveren til Vor Regjering, og skulle disse være affattede i  

 det danske Sprog.
Kommissarius og de under ham fungerende Medhjælpere skulle  

 til enhver Tid have fri Adgang til alle Dele af de heromhandlede Anlæg, og  

 der skal af Koncessionshaveren meddeles Kommissarius alle de Oplysninger som  

 han maatte fordre.
Han skal have Myndighed til at paatale og standse ethvert  

 Foretagende fra Koncessionshaverens Side, som han anser stridende mod de  

 fastsatte Bestemmelser og gjældende Love og Anordninger eller uforenelige med  

 den offentlige Sikkerhed.
Hans Paatale i saa Henseende skal uvægerlig tages  

 til Følge indtil Sagen i fornødent Fald efter Koncessionshaverens Forlangende  

 er afgjort ved Vor Indenrigsministers Resolution.
For Vor Kommissarius vil  

 der blive udfærdiget en Instruktion, der vil blive meddelt  

 Koncessionshaveren.
§ 5 Udøvelsen af den specielle tekniske Kontrol med Anlæget vil af Vor  

 Indenrigsminister blive overdraget til en Ingeniør.
Til denne har  

 Koncessionshaveren at indsende alle Planer, Tegninger m.v. til Approbation,  

 ligesom i Almindelighed Alt, hvad der angaar Arbeidernes Udførelse vil blive  

 paaset af denne tekniske Kontrol paa Vor Regjerings Vegne, i Overensstemmelse  

 med den Instruktion, som af Vor Indenrigsminister gives samme.
Alt hvad der  

 fra Koncessionshaverens Side indsendes til Kontrollen, skal være affattet i  

 det danske Sprog.
Alle Planer, Kort og Tegninger skulle indsendes in duplo,  

 hvorefter det ene Exemplar sendes tilbage til Koncessionshaveren med  

 Kontrollens Paategning.
Den kontrollerende Ingeniør og dennes Medhjælpere skulle til enhver Tid  

 have fri Adgang til alle Dele af Anlæget og til de Steder, hvor der arbeides,  

 og der skal af Koncessionshaveren gives alle de Oplysninger, som mundtlig  

 eller skriftlig maatte fordres med Hensyn til Anlægene og Arbeiderne paa  

 samme m.m.
Kontrollen skal have Myndighed til at foretage alle de  

 Undersøgelser og Prøver med de leverede Materialier, de udførte Arbeider  

 m.m., som den maatte anse for nødvendig.
Koncessionshaveren skal yde den  

 fornødne Hjælp hertil og udrede Udgifterne ved alle Undersøgelser og Prøver,  

 som foretages.
Kontrollen er berettiget til at forkaste de af  

 Koncessionshaveren foreslaaede Konstruktioner eller leverede Materialier, som  

 den anser for uskikkede til Øiemedet, og til at fordre enhver Del af  

 Arbeidet, som den anser for ufyldestgjørende omgjort.
 Koncessionshaveren kan indanke de ham af den tekniske Kontrol givne Paalæg  

 for Vor Indenrigsminister, men er pligtig til, naar saadant forlanges af  

 Kontrollen, foreløbig at rette sig efter dennes Paalæg uden at kunne fordre  

 nogen Erstatning for det Tab, han muligen herved maatte lide.
§ 6 Alle Udgifter ved det ommeldte Tilsyn, derunder ogsaa indbefattet  

 Lønninger, Kontorhold, Reiseudgifter og deslige for de paagjældende  

 Embedsmænd, blive at godtgjøre Statskassen af Koncessionshaveren efter Vor  

 Indenrigsministers nærmere Bestemmelse.
§ 7 Anlæget af Banerne skal fremmes saaledes, at de i alt Væsentligt ere  

 færdige og under Iagttagelse af de nedenfor i Artikel 8 givne Forskrister  

 kunne aabnes for Færdslen efter en fuldstændig Driftsplan inden den 1ste  

 Oktober 1877. Saafremt denne Termin ikke iagttages, skal Koncessionen være  

 forbrudt og den stillede Sikkerhed være hjemfalden til Statskassen, saafremt  

 det ikke godtgjøres, at den nævnte Termins Overholdelse er bleven umuliggjort  

 ved Koncessionshaveren utilregnelige Omstændigheder, saasom  

 Naturbegivenheder, Arbeidsstandsninger eller andet deslige.
§ 8 Banerne maa ikke aabnes for Driften, førend Tilladelse dertil er meddelt  

 af Vor Indenrigsminister, og der ved anstillede Prøver og Undersøgelser,  

 hvortil Udgiften afholdes af Koncessionshaveren, er opnaaet Vished for, at  

 Anlæget med Tilbehør samt det fornødne Driftsmateriel er af god Beskaffenhed  

 og det fornødne Tjenestepersonale tilstrækkelig indøvet.
§ 9 Det bliver af Vor Indenrigsminister at bestemme efter Forslag fra  

 Koncessionshaveren, om Anlægskapitalen skal tilveiebringes ved Optagelse af  

 Laan eller ved Udstedelse af Aktier, samt paa hvilke Betingelser Laan maa  

 optages og til hvilken Minimumskours Aktier maa afhændes.
 Senest 6 Maaneder efter Banernes Aabning for Driften har  

 Koncessionshaveren at tilstille Vor Indenrigsminister et detailleret Regnskab  

 over samtlige Udgifter ved Banernes Anlæg, og vil intet deri opført Beløb  

 kunne medregnes til den garanterede Anlægskapital uden at være behørig  

 legitimeret og godkjendt af denne.
§ 10 Tilsynet fra Statens Side med Banerne og deres Drift føres af den af Os  

 beskikkede Kommissarius overensstemmende med den for ham af Vor  

 Indenrigsminister udfærdigede Instrux.
 Anser Vor Indenrigsminister det nødvendigt, kan han derhos beskikke en  

 sagkyndig Mand til at bistaa Vor Kommissarius ved det specielle tekniske  

 Tilsyn med Banerne og Driftsmateriellet.
De nævnte Embedsmænd skulle have fri Adgang til Banerne og deres Tilbehør  

 samt fri Befordring paa Banerne og Koncessionshaveren skal være pligtig til  

 at meddele dem enhver Oplysning vedkommende Banerne og deres Drift, som  

 maatte blive begjært af ham, og rette sig efter de af dem givne Paalæg.
Han  

 skal derhos godtgjøre Statskassen alle Udgifter ved deres Lønning,  

 Kontorhold, Reiser m.m. efter Vor Indenrigsministers nærmere Bestemmelse.
§ 11 Til Opretholdelse af Orden og Sikkerhed for Færdslen paa Banerne vil der  

 af Vor Indenrigsminister blive udfærdiget et Politireglement, som bliver  

 uvægerlig at følge under Banernes Benyttelse.
Samtlige Instruxer og Reglementer for den hele Tjeneste paa Banerne blive  

 at forelægge den kongelige Kommissarius, førend de træde i Kraft.
De  

 Forandringer, han maatte fordre foretagne i dem, har Koncessionshaveren at  

 tage til Følge.
§ 12 Der forbeholdes Vor Indenrigsministers Approbation paa Planen for de  

 ordinære Banetogs Anordning og gang samt Ret til deri senere at bestemme  

 saadanne Forandringer, som han maatte anse nødvendige eller nyttige, ligesom  

 ogsaa til at bestemme Detaillen af et dagligt i begge Retninger  

 gjennemgaaende Post- og Persontog.
§ 13 Paa Banernes Taxter for Befordring af Personer, Gods og Kreaturer  

 forbeholdes Vor Indenrigsministers Approbation.
§ 14 Koncessionshaveren er forpligtet til at erstatte al den Skade, som ved  

 Befordringen paa Banerne tilføies de paa samme befordrede Personer eller  

 gods, eller ogsaa andre Personer eller Gjenstande, og han kan ikkun fri sig  

 for denne Forpligtelse ved at bevise, at det enten er den Beskadigedes egen  

 Skyld, at han har lidt Skade, eller at denne er bevirket ved et uafvendeligt  

 Tilfælde.
 Saafremt større Ulykker maatte indtræffe, der af Vor Indenrigsminister  

 skjønnes at være Koncessionshaveren tilregnelige, uden at der dog findes  

 Anledning til offentlig Paatale, kan Vor Indenrigsminister paalægge  

 Koncessionshaveren en passende Mulkt, som bliver at udrede uden al  

 Rettergang.
§ 15 Koncessionshaveren er forpligtet til under en Mulkt, hvis Anvendelse og  

 Størrelse bestemmes af Vor Indenrigsminister, stedse at holde Banerne med alt  

 Tilbehør i fuldkommen forsvarlig Stand overensstemmende med de for deres  

 Anlæg og Drift fastsatte Regler.
§ 16 Det forbeholdes Vor Regjering i Krigstid nærmere at bestemme Betingelserne  

 for Banernes Benyttelse til Befordring af Tropper eller til andet militært  

 Øiemed.
 For Beskadigelser af Banerne m.m. i Krigstilfælde, hvad enten de ske ved  

 Fjenden eller foretages til Landets Forsvar, paahviler der ei Statskassen  

 nogen Erstatningspligt.
 De aktionærerne tilkommende Rettigheder, navnlig Eiendomsretten over  

 Banerne og Delagtighed i deres Udbytte, forblive iøvrigt i Krigstid sikkrede  

 i deres fulde Omfang uanset om de ere fremmede Magters Undersaatter eller  

 danske Statsborgere.
§ 17 Saavel ved Banernes anlæg som senere under deres Drift skal  

 Koncessionshaveren underkaste sig Vor Indenrigsministers Fordringer med  

 Hensyn til Indretning og Benyttelse af Lokaler for Told-, Telegraf- og  

 Postvæsenet og til hvad der skal iagttages i Henseende til Undersøgelse og  

 Transport af toldpligtigt gods, samt med Hensyn til Afgivelse og Indretning  

 af Vogne for Brev- og Pakkeposten.
 Han vil saaledes navnlig paa alle Stationer, hvor det gjøres fornødent,  

 have at levere de for Post-, Telegraf- og Toldvæsen nødvendige Lokaler og  

 forsyne dem med Inventariegjenstande, hvilke saavelsom selve Lokalerne af ham  

 vedligeholdes, at udrede Udgiften til Lokalernes Belysning, Opvarmning og  

 Renholdelse, samt navnlig ved Endestationerne at sikkre Toldvæsenet  

 tilstrækkelig stort Lokale til, at der kan etableres fuldstændig  

 Toldexpedition saavel for Jernbanetrafikens Vedkommende som for Told- og  

 Skibsklareringen i Almindelighed, Alt uden Udgift for Statskassen.
 For Posternes Transport nyder Koncessionshaveren godtgjørelse efter en af  

 Vor Indenrigsminister fastsat Taxt.
 For saadanne Forandringer eller Udvidelser af Post-, Telegraf- og  

 Toldvæsenets Lokaler som efter disses første Indretning maatte blive paalagte  

 Koncessionshaveren, skal han nyde en passende qodtgjørelse efter Vor  

 Indenrigsministers Bestemmelse.
Koncessionshaveren skal til Jernbanetelegrafen anvende Stænger præparerede  

 efter en af Vor Indenrigsminister angivet Methode og af saadanne Dimensioner,  

 at Statstelegrafens Linier derpaa, om ønskes, kunne anbringes.
Hvis Stængerne  

 saaledes af Statstelegrafen benyttes, overtager denne Stængernes  

 Vedligeholdelse for saa lang Tid, som den benytter dem.
Telegrafapparaterne,  

 der anvendes, skulle, hvis det af Vor Indenrigsminister forlanges, være af  

 den Konstruktion, som benyttes ved Statstelegrafen og de dermed forsynede  

 Jernbanestationer skulle paa Forlangende af Vor Indenrigsminister kunne  

 benyttes til offentlig Korrespondance paa Betingelser, der nærmere fastsættes  

 af ham.
§ 18 Koncessionshaveren skal være pligtig til at underkaste sig de  

 Bestemmelser, Vor Indenrigsminister maatte træffe med Hensyn til civile og  

 militære Myndigheders Adgang til under Udførelsen af deres  

 Tjenesteforretninger at betræde Jernbanens Terrain.
§ 19 Statskassen overtager Garanti for 4 pCt.
Rente af de Aktier og  

 Obligationer, som det efter det i Artikel 9 ommeldte Regnskab har været  

 nødvendigt at udstede for at tilveiebringe de til Anlæget af Banerne, samt  

 til Dækning af den løbende Rente af Anlægskapitalen indtil Banernes Aabning  

 nødvendige Midler, dog i intet Tilfælde for et større Beløb end 500,000  

 Kroner pr.
Mil af Banernes Længde.
Rentegarantien tager først sin Begyndelse naar Jernbanerne i deres hele  

 Længde ere aabnede for Person- og Godsbefordring, og den nedenfor ommeldte  

 Forstærkningsfond er bleven stillet.
Tilskud til Dækning af de garanterede 4  

 pCt.
Rente finder Sted, naar Nettoudbyttet af Driften efter Fradrag af det  

 Beløb, der skal henlægges til Reservefonden, i noget Aar ikke kan dække 4  

 pCt. af den garanterede Anlægssum.
Dersom Nettoudbyttet af Driften i eet  

 eller flere Aar overstiger 4 pCt. aarlig af hin Kapital, anvendes det  

 Overskydende forlods til at dække Statskassen for mulige tidligere Tilskud i  

 Anledning af Rentegarantien, der ikke have kunnet afholdes af  

 Forstærkningsfonden.
§ 20 Forstærkningsfonden, af hvis Tilveiebringelse det er afhængigt, om der kan  

 gives Rentegaranti for hele Anlægskapitalen, bestemt paa den oven angivne  

 Maade, skal bestaa i et kontant Beløb af 20 pCt. af den til Anlæget medgaaede  

 Sum, hvorfor gives Rentegaranti.
Det indbetales foreløbig til  

 Finantsministeriet med 600,000 Kroner idet Berigtigelse forbeholdes, naar den  

 garanterede Anlægskapital er endelig bestemt.
Forstærkningsfonden  

 administreres af Vor Finantsminister paa den Maade som han efter Øiemedet  

 finder hensigtsmæssig og anvendes, saavidt fornødent, med Kapital og Rente  

 til Dækning af Statskassens mulige Tilskud i Anledning af Rentegarantien.  

 Forstærkningsfondens Beløb forbliver deponeret, indtil det aarlige  

 Nettoudbytte af Driften efter Fradrag af det Beløb, som skal henlægges til  

 Reservefonden, i 5 paa hinanden følgende Aar har udgjort mindst 4 pCt. af den  

 garanterede Kapital.
§ 21 Regjeringen skal efter 25 Aar fra Banernes Aabning være berettiget til at  

 fordre sig Banerne med det dertil hørende Driftsmateriel, Inventarium,  

 Forraad og øvrigt Tilbehør overdragne med de paa dem hvilende Forpligtelser  

 enten mod kontant Indløsning af de udstedte Aktier til en Pris lig  

 Gjennemsnittet af disse Aktiers Markedspris paa Kjøbenhavns Børs i de sidste  

 3 Aar, der ere gaaede forud for den Dag, da Overdragelsen fordres, eller,  

 saafremt Anlæget til den Tid ikke maatte tilhøre et Aktieselskab, mod  

 Udredelsen af et Vederlag, der er ligt det Tyvedobbelte af Gjennemsnittet af  

 Anlægets Nettoudbytte i de 3 sidste Aar, som ere gaaede forud for det Aar, i  

 hvilket det forlanges overdraget til Staten.
Med Hensyn til dette Tilfælde  

 forbeholdes det Vor Indenrigsminister senere at bestemme, hvorledes der skal  

 sikkres Vor Regjering Adgang til at skaffe sig nøiagtig Oplysning om  

 Udbyttet.
Ved Indløsningen tilfalder Reservefondens Beholdning uden  

 Godtgjørelse Statskassen i Erstatning for Slid paa Banen og  

 Driftsmateriellet, medens Forstærkningsfonden er Statskassen uvedkommende.
§ 22 I Tilfælde af Meningsulighed mellem Regjeringen og Koncessionshaveren om,  

 hvorledes Banernes Nettoudbytte skal beregnes, skal Sagen i Mangel af  

 mindelig Overenskomst afgjøres ved Voldgift.
I dette Øiemed vælger  

 Regjeringen og Koncessionshaveren hver en Voldgiftsmand.
Naar disse Mænd  

 blive enige om en Afgjørelse, er denne forbindende for begge Parter, men  

 blive de ikke enige tilkalder Regjeringen en i de paagjældende Forhold særlig  

 kyndig Mand, ved hvis Afgjørelse det da skal have sit endelige Forblivende.  

 Han skal ved sin Afgjørelse ikke være bunden til at tage en af Parternes  

 Paastande til Følge eller til at vælge mellem de tvende Voldgiftsmænds  

 Kjendelser.
Ved Voldgiftskjendelsen bestemmes det tillige hvilken af Parterne  

 der skal bære Udgifterne ved Voldgiften.
§ 23 Der tilstaas Koncessionshaveren følgende Rettigheder og Begunstigelser med  

 Hensyn til det her omhandlede Anlæg:
§ 24 Hvert Aar inden en af Vor Indenrigsminister fastsat Frist har  

 Koncessionshaveren til dennes Approbation at indsende et Budget for Banernes  

 Drift i det paafølgende Driftsaar, dette beregnet saaledes, som af Ministeren  

 nærmere bestemmes.
De Forandringer, som Ministeren foretager i Budgettet, er  

 Koncessionshaveren pligtig at tage til Følge, og Koncessionshaveren er  

 uberettiget til uden Ministerens Samtykke at afholde Udgifter, som ikke have  

 Hjemmel i det approberede Budget, eller at overskride de deri opførte Summer.  

 Senest 3 Maaneder efter Udgangen af hvert Driftsaar, har Koncessionshaveren  

 at indsende et i Henhold til det approberede Budget affattet specificeret og  

 dokumenteret Regnskab over Driftens Indtægter og Udgifter i det forløbne  

 Driftsaar.
Forinden dette Regnskab er revideret og befundet rigtigt, kan  

 intet Udbytte udbetales.
§ 25 Koncessionshaveren skal være uberettiget til uden Vor Regjerings Samtykke:
§ 26 Koncessionshaveren skal være forpligtet til at danne en Reservefond, til  

 hvilken aarlig skal henlægges en Kvotadel af Overskuddet af Dristsindtægterne  

 over Dristsudgifterne, under disse ikke indbefattet Rente eller Dividende af  

 Aktiekapitalen.
Denne Kvotadel fastsættes til 5 pCt., indtil Overskuddet, med  

 Fradrag af disse 5 pCt. i 5 Aar har udgjort 4 pCt. af den garanterede  

 Anlægssum, og derefter til 10 pCt.
Den aarlige Udgift til denne Reservefonds  

 Dannelse afholdes af Driftsudbyttet, hvorhos Fondens Renter og andre  

 Indtægter tillægges denne; dog kan Fonden ikke fordres forøget udover 10 pCt.  

 af den garanterede Kapital.
 Reservefonden gjøres rentebærende efter en af Koncessionshaveren Vor  

 Indenrigsminister forelagt og af ham approberet Plan.
 Alle Fonden tilhørende Værdipapirer skulle forsynes med Paategning af den  

 kongelige Kommissarius om deres Bestemmelse.
Bestemmelsen med Reservefonden skal være at tjene til Dækning af  

 uforudsete større Udgifter i Almindelighed og desuden saavidt muligt at  

 afgive Midler til større Fornyelser af Banernes Tilbehør, hovedsagelig  

 Skinner, Sveller, Driftsmateriel og Bygninger, dog at Vor Indenrigsminister i  

 ethvert enkelt Tilfælde afgjør, hvorvidt der er tilstrækkelig Anledning til  

 at lade saadanne Udgifter afholde af Reservefonden.
Nedbringes Reservefonden  

 ved Afholdelse af disse Udgifter under det fastsatte høieste Beløb, bliver  

 den paa lignende Maade som i denne Artikels 1ste Stykke angivet at forøge,  

 indtil den atter har naaet denne Størrelse.
§ 27 Koncessionshaveren er forpligtet til at underkaste sig alle de almindelige  

 Love og Anordninger, som for Tiden ere eller herefter maatte blive gjældende  

 for Jernbaners Anlæg og Drift i Kongeriget Danmark, ligesom han forøvrigt i  

 alle Henseender er underkastet danske Love og dansk Rettergang.
 Koncessionshaverens Værnething er den kongelige Landsover- samt Hof- og  

 Stadsret i Kjøbenhavn.
§ 28 I det Tilfælde, at Regjeringen skulde agte selv at anlægge eller at  

 tillægge Andre Koncession til Anlæg af Jernbaner, der af Vor Regjering ønskes  

 satte i Forbindelse med de her koncessionerede Jernbaner, skal  

 Koncessionshaveren i Mangel af mindelig Overenskomst med Vedkommende om  

 Betingelserne for den gjensidige Tilslutning og Drift, være underkastet de  

 Bestemmelser, som i saa Henseende af Vor Regjering maatte blive givne.
§ 29 Forinden nogen Del af Anlæget paabegyndes, skal Koncessionshaveren  

 supplere det forinden Koncessionens Udfærdigelse stillede Depositum af 20,000  

 Kroner til 80,000 Kroner i Saadanne Effekter, som Vor Indenrigsminister vil  

 tage for gode.
Det saaledes stillede Depositum skal tjene Vor Regjering til  

 Sikkerhed for de ovenanførte Betingelsers Opfyldelse, og skulde Regjeringen  

 blive nødsaget til at gjøre sig betalt i samme, skal Koncessionshaveren være  

 forpligtet til under Koncessionens Fortabelse uden Ophold at supplere  

 Sikkerheden til det nævnte Beløb.
Den stillede Sikkerhed bliver, forsaavidt  

 den ikke benyttes til Dækning af Statskassens Krav paa Koncessionshaveren, at  

 tilbagebetale, naar det hele Anlæg er fuldført og aabnet for Driften  

 overensstemmende med de foranførte Bestemmelser.
Forbrydes Koncessionen,  

 hjemfalde de deponerede Beløb til Statskassen.
§ 30 Nærværende Koncession skal det staa Koncessionshaveren frit for at  

 overdrage til et af ham dannet Aktieselskab, naar et saadant af Vor Regjering  

 skjønnes at frembyde fornøden Sikkerhed, og skal i saa Fald dette Selskab  

 indtræde i alle de Koncessionshaveren ifølge det Foranstaaende paahvilende  

 Forpligtelser.
Vi forbeholde Os imidlertid efter Forslag af  

 Koncessionshaveren at fastsætte de fornødne Bestemmelser for et saadant  

 Selskab og derunder Vor Regjerings Andel i og Kontrol med Bestyrelsen af  

 Selskabets Anliggender, Banens og Driftens Bestyrelse samt Aktiebreves  

 Udstedelse, i hvilken sidste Henseende det bliver at iagttage, at Aktiebreve  

 og de for dem eventuelt udstedte Interimsbeviser, forsaavidt de udfærdiges,  

 inden Rentegarantien efter Forstærkningsfondens Berigtigelse er traadt i  

 Kraft, udtrykkelig maa indeholde Forbehold med Hensyn til Statsgarantiens  

 Afhængighed af Forstærkningsfonden.
 Senere Overdragelse af Koncessionen kan kun finde Sted med Vort Samtykke.
§ 31 Forsaavidt Koncessionshaveren ikke inden den 1 ste Oktober 1875 godtgjør  

 for Vor Indenrigsminister, at den til det her ommeldte Anlæg fornødne Kapital  

 haves til Raadighed, og at 10 pCt. af samme er kontant tilstede, er  

 Koncessionen forbrudt, og den indbetalte Sikkerhed af 20,000 Kroner  

 hjemfalden til Statskassen.
§ 32 Med Hensyn til Koncessionens Fortolkning skal Koncessionshaveren være  

 underkastet Vor Indenrigsministers Kjendelse, med mindre Spørgsmaalet maatte  

 angaa Forstærkningsfonden, da Vor Finantsminister i faa Fald afgjør Sagen.
§ 33 Ved ethvert Tronskifte vil der paa Koncessionen være at erhverve  

 allerhøieste Konfirmation.
 Hvorefter alle Vedkommende sig allerunderdanigst have at rette.
 Givet paa Amalienborg, den 24de Mai  

 1875.
 Under Vor Kongelige Haand og Segl.
 Christian R.
(L.
S.) Tobiesen.
 Hvilket herved bringes til almindelig Kundskab.
 Indenrigsministeriet, den 27de Mai 1875.
 Tobiesen.
1. Borup, konst.
