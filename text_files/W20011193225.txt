Kendelse fra Pressenævnet i sag nr.  

 131/2000 [K1] og [K2] har klaget til Pressenævnet over et  

 indslag bragt i programmet "Rene ord for pengene" den 11. september  

 2000, idet de mener, at god presseskik er tilsidesat.
Et indslag i programmet "Rene ord for pengene"  

 omhandlede firmaet Herbalife, der sælger slankeprodukter.
I indslaget  

 blev der sat kritisk focus på firmaets salgsmetoder og herunder den  

 måde, hvorpå firmaets forhandlere forsøger at hverve  

 sælgere.
I forbindelse med indslaget blev der vist dele af firmaets  

 salgsmateriale.
Et af salgsmaterialets billeder viser klagerne.
Billedet  

 havde følgende overskrift:
"Aldrig har det været så let at tabe  

 sig   og holde vægten!" Af en tekst anbragt under billedet af klagerne fremgik  

 følgende:
"Da [K2] så den store opmærksomhed, som  

 jeg fik, på grund af min nye, slanke figur, måtte han også  

 bare prøve produkterne! [K2] og Klagerne mener, at Danmarks Radio har handlet i strid med  

 god presseskik, idet Danmarks Radio har fremstillet det firma, som klagerne  

 arbejder i, som en religiøs sekt, der tjener sine penge ved at snyde  

 folk til at købe deres produkt.
Selve programmet var meget negativt  

 anlagt, hvad angår Herbalifes salgsmetoder, produkter og folk, der  

 arbejder med det.
 Klagerne har anført, at Danmarks Radio har anklaget  

 klagerne for at være med i en illegal hjemmeside, hvilket ikke er  

 rigtigt, samt anklaget klagerne for at være bedrageriske mennesker,  

 hvad de ikke er.
Klagerne har herudover anført, at Danmarks Radio  

 har brugt billedet af klagerne, uden at dette var godkendt af Herbalife eller  

 klagerne.
Billedet er blevet brugt til at fremstille klagerne som nogle, der  

 er bagmænd til et stort pyramidespil, hvilket ikke er tilfældet.
Klagerne har i den forbindelse anført, at det  

 billede, der blev vist i indslaget, slet ikke havde nogen sammenhæng  

 med det, som programmet handlede om.
Billedet viste, hvordan [K1] havde tabt  

 omkring 20 kg på dette produkt, men det havde Danmarks Radio slet ikke  

 omtalt i programmet.
 Klagerne har endelig anført, at konsekvenserne af  

 indslaget har været meget store både økonomisk og socialt.  

 Klagernes privatliv er blevet krænket, da forskellige mennesker  

 begyndte at ringe på klagernes private telefonnummer og lægge  

 røret på, hvilket var meget ubehageligt.
Danmarks Radio har oplyst, at "Rene ord for  

 pengene" er et handlingsanvisende forbrugerprogram.
Redaktionen bag  

 programmet ønsker med programmet at give målgruppen   helt  

 almindelige danskere   et bedre grundlag for at træffe velovervejede  

 forbrugsvalg.
Det er primært forbrugerhenvendelser, som betinger, at et  

 emne eller et eksempel bliver belyst.
Derved sikres, at forbrugerne har  

 direkte indflydelse på programmet.
Hver mandag forsøger  

 programmet at se produkterne efter i sømmene, at sætte focus  

 på gode og dårlige produkter, at give oplysninger om forbrugernes  

 muligheder og rettigheder og at se nærmere på smart eller ulovlig  

 markedsføring.
Denne klage vedrører et indslag, der belyser de  

 salgsmetoder, der anvendes af Herbalife og Herbalifes sælgere.  

 Indslaget blev lavet efter henvendelse fra en seer, der havde reflekteret  

 på et opslag på sin bopæl, der lød "for godt  

 til at være sandt".
Danmarks Radio har anført, at indslaget i  

 programmet ikke anklager klagerne for at være med på en illegal  

 hjemmeside.
Indslaget viser ganske rigtigt eksempler på  

 Herbalife-sælgeres hjemmesider, der ikke er i overensstemmelse med  

 lovgivningen.
Dette tiltrædes af Herbalifes egen advokat  Richard  

  Petersen, der lover at forfølge sagen.
Det fremgår hverken  

 direkte eller indirekte af programmet, at familien [K] har noget at  

 gøre med disse hjemmesider, og seeren efterlades ikke med den  

 opfattelse.
Danmarks Radio har endvidere anført, at programmet  

 ikke anklager klagerne for at være bedrageriske forretningsmennesker.
I  

 indslaget fortæller et øjenvidne,  Morten  Westergaard, der som  

 student er ansat hos Forbrugerrådet, hvordan han oplevede et  

 salgsmøde hos Herbalife.
I den forbindelse bringer programmet billeder  

 fra Herbalifes egen salgsvideo og salgsmateriale.
Klagerne optræder i  

 dette salgsmateriale, men programmet postulerer hverken direkte eller  

 indirekte, at klagerne skulle være uhæderlige.
 Danmarks Radio har herudover anført, at det er  

 korrekt, at billedmaterialet er anvendt uden samtykke fra klagerne.  

 Billederne er en del af det materiale, der udleveres under betegnelsen  

 "International Startpakke", som blandt andet består af video,  

 produkteksempler, ringbind med diverse materiale, Magasin benævnt  

 "The art of promotion" og "Herbalife dansk generelle regler og  

 markedsføringsplan". Materialet kan bestilles via mail eller  

 fås på Herbalifes salgsmøder.
Danmarks Radio har i den forbindelse bemærket, at  

 klagerne ikke har bestridt at have givet tilladelse til, at billeder og navn  

 kan indgå i Herbalifes salgsmateriale.
Klagerne må derfor  

 påregne, at billederne kan blive vist offentligt i forbindelse med  

 omtale af Herbalife.
Det gælder også på TV.
Sammenfattende finder Danmarks Radio, at god presseskik  

 ikke er tilsidesat.
Indslaget omhandler ikke klagerne personligt, men  

 Herbalifes salgsmetoder generelt, og der fremkommer ingen faktuelle  

 anstødelige oplysninger om klagerne   hverken personligt eller i  

 tilknytning til salgsmetoderne.
Indslaget viser uddrag af firmaets officielle  

 og offentligt tilgængelige salgsmateriale.
Når klagerne  

 optræder deri, må de påregne at blive vist i  

 sammenhæng med eller i tilknytning til både god og mindre god  

 omtale af det firma, de reklamerer for.
God presseskik fordrer ikke, at der  

 ved anvendelse af reklamemateriale forinden brug indhentes forudgående  

 tilladelse fra de viste personer.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
Programmet "Rene ord for pengene" bragt den 11.  

 september 2000 indeholdt et indslag om firmaet Herbalife, hvor der kritisk  

 blev sat focus på firmaets salgsmetoder og herunder den måde,  

 hvorpå firmaets forhandlere forsøger at hverve sælgere.
I  

 indslaget blev bragt et billede fra firmaets salgsmateriale, hvor klagerne  

 optræder.
Indslaget omhandler Herbalifes salgsmetoder generelt.
I  

 den forbindelse omtales eksempler på Herbalife-forhandleres  

 hjemmesider.
Nævnet finder, at Danmarks Radio ved omtalen af Herbalife  

 og forhandlernes hjemmesider ikke har tilsidesat god presseskik i forhold til  

 klagerne.
Nævnet finder endvidere, at Danmarks Radio ved at  

 vise billedet af klagerne i forbindelse med den kritiske omtale af Herbalife  

 salgsmetoder ikke har tilsidesat god presseskik.
Nævnet har herved lagt  

 vægt på, at klagerne optræder i firmaets salgsmateriale.  

 Klagerne må derfor påregne, at billedet af dem kan blive vist  

 offentligt   også i forbindelse med en kritisk omtale af firmaets  

 salgsmetoder i en tv-udsendelse.
Nævnet finder således heller  

 ikke grundlag for på dette punkt at udtale kritik af Danmarks  

 Radio.
 Afsagt den 25. april 2001.
