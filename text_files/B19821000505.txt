 I medfør af § 46 i varemærkelov nr. 211 af 11. juni 1959 og § 7 i  

 fællesmærkelov nr. 212 af 11. juni 1959 fastsættes:
 § 1.  For anmeldelse om registrering af et varemærke  

 betales en afgift af 600 kr. samt 150 kr. i afgift for hver vareklasse og  

 klasse for tjenesteydelser, for hvilken mærket begæres registreret.
 § 2.  For anmeldelse om fornyelse af et varemærkes  

 registrering betales en afgift af 600 kr. samt 150 kr. i afgift for hver  

 klasse, for hvilken registreringen begæres fornyet.
 § 3.  For tilførsler til varemærkeregistret betales en  

 afgift af 150 kr.
 § 4.  For en udskrift eller en bekræftet fotokopi af  

 varemærkeregistret og for en afskrift af en anmeldelse betales en afgift af  

 25 kr.
 Stk. 2.  For undersøgelse af, om et varemærke er  

 registreret, betales en afgift af 25 kr. for hver klasse, undersøgelsen skal  

 omfatte.
 § 5.  For anmeldelse om registrering af et fællesmærke  

 og for fornyelse af et fællesmærkes registrering betales en afgift af 1.000  

 kr. samt 150 kr. i afgift for hver klasse, for hvilken mærket begæres  

 registreret eller fornyet.
 Stk. 2.  Bestemmelserne i §§ 3 og 4 finder tilsvarende  

 anvendelse for fællesmærker.
 § 6.  De i § 1, § 2 og § 5, stk. 1, nævnte afgifter  

 tilbagebetales ikke i tilfælde af, at registrering eller fornyelse nægtes,  

 eller anmeldelsen tilbagetages.
 § 7.  Denne bekendtgørelse træder i kraft den 1. marts  

 1983. Samtidig ophæves bekendtgørelse af 21. november 1980 om afgifter for  

 varemærker og fællesmærker.
