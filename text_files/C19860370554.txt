De statsanerkendte arbejdsløshedskasser I fortsættelse af direktoratets rundskrivelse af 28. november 1986 ./. følger vedlagt arbejdsdirektoratets bekendtgørelse af 11. december  

 1986 om de statsanerkendte arbejdsløshedskassers udbetaling af  

 kursusgodtgørelse m.v. samt om tilsyn.
 Bekendtgørelsen træder i stedet for direktoratets bekendtgørelse nr. 651  

 af 23. december 1985 og indeholder som væsentligste ændring, at udbetaling af  

 forskud er betinget af, at A-kasserne udbetaler kursusgodtgørelse m.v. via  

 postgiro til den enkelte kursusdeltagers eller arbejdsgivers postgirokonto  

 eller konto i et pengeinstitut på grundlag af edb-behandlet materiale i  

 stedet for som hidtil, hvor udbetalingen er foregået via PBC.
 I øvrigt bemærkes følgende:
1. Ikrafttrædelsestidspunkt.
Kasserne skal anmode om  

 forskud via postgiro til alle udbetalinger, der finder sted efter den 1.  

 januar 1987, uagtet anmodning om overførsel sker inden den 1. januar  

 1987. Dette gælder, selvom kurset helt eller delvist afvikles i 1986.
2. Placering af forskudsmidlerne.
I modsætning til  

 tidligere, hvor forskudsmidlerne blev anbragt på een konto i pengeinstitut,  

 skal midlerne fra 1. januar 1987 placeres på flere særskilte  

 postgirokonti,  jf. bekendtgørelsens § 3, stk. 2.
3. Vedrørende kommunetilbageholdelser.
Under  

 henvisning til § 4 vedrørende tilbageholdelse af godtgørelse med henblik på  

 viderebetaling til kommuner m.v. kan det oplyses, at direktoratet i en  

 overgangsperiode - såfremt der ikke inden den 1. januar 1987 kan etableres  

 overførsel direkte fra forskudskonto til kreditors konto enten i et  

 pengeinstitut eller i postgiro - vil tillade, at den nuværende ordning,  

 hvorefter beløbet overføres til en ikke-rentebærende postgirokonto, kan  

 fortsætte.
Kasserne skal dog senest 1. juli 1987 have etableret mulighed for  

 direkte overførsel.
Kasserne anmodes om at ophæve de eksisterende  

 postgirokonti, efterhånden som den direkte overførsel gennemføres.
 4. Refusion.  Refusionsanmodning fremsendes efter 1. januar  

 1987 højst en gang om måneden og ikke som tidligere to gange om måneden,  

 jf. bekendtgørelsens § 5, stk. 2.
 ./. Revideret formular til brug for refusionsanmodningen vedlægges.
5. Afregning af kildeskat.
De for afregning af  

 kildeskat gældende regler og procedurer er uændrede, jf. bekendtgørelsens §  

 6. Revideret formular til brug for anmodning om overførsel af kildeskat  

 vedlægges.
6. Indtil videre skal kasserne indsende  

 forskudsanmodning direkte til arbejdsdirektoratets regnskabsafdeling samtidig  

 med, at det edb-behandlede udbetalingsmateriale afleveres til  

 postgirokontoret.
Formular til brug for forskudsanmodning vedlægges.
 P.D.V.
 E.B.
Erik Wang fm.
 Arbejdsdirektoratets bekendtgørelse af 11. december 1986 samt de nævnte  

 formularer er her udeladt.
