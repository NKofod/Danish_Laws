Arbejdsmiljøklagenævnet fastholdt afgørelse for så vidt angår påbud om at sikre, at den af virksomheden etablerede og ombyggede fangindretning/ hastighedsbegrænser på elevatoren, som er placeret på [adresse udeladt], er indrettet som CE-mærkede sikkerhedskomponenter, som defineret i elevatordirektivet, så det kan sikres, at elevatoren, med de af virksomheden ombyggede fangindretninger, kan anvendes sikkerhedsmæssigt fuld forsvarligt.
Nævnet hjemviste Arbejdstilsynets afgørelse for så vidt angår lignende fangindretninger/ hastighedsbegrænsere, som virksomheden har etableret og ombygget.  Resume Arbejdsmiljøklagenævnet vurderede, at den af virksomheden etablerede og ombyggede fangindretning/hastighedsbegrænser på elevatoren, [adresse udeladt], skal CE-mærkes som en samlet sikkerhedskomponent, som defineret i elevatordirektivet.
 Nævnet vurderede, at der ved ombygningen af den oprindelige fangindretning på elevatoren er etableret et nyt funktionelt hele i form af en fangordning med aktuator.
 Nævnet vurderede endvidere, at påbuddet for så vidt angår lignende fangindretninger/hastighedsbegrænsere, som virksomheden havde etableret og ombygget, var for upræcist.
 Nævnet fandt, at det var uklart, hvori virksomhedens forpligtelse bestod.
 Nævnet havde på det foreliggende grundlag ikke mulighed for at efterprøve denne del af påbuddet.
 Nævnet lagde vægt på, at Arbejdstilsynet ikke i tilstrækkelig grad havde konkretiseret, hvilket konkrete elevatorer, der var omfattet af påbuddet.
 Afgørelsen blev truffet af et enigt nævn.
Den konkrete afgørelse [Adressat udeladt] Afgørelsen er skrevet til [adressat udeladt].
Afgørelsen er sendt til [partsrepræsentant udeladt], som repræsenterer [adressat udeladt] i sagen.
Afgørelse I har klaget over Arbejdstilsynets afgørelse af den 11. november 2021 om CE-mærkning.
 Arbejdsmiljøklagenævnet har nu afgjort sagen på møde den 29. november 2022.
 Resultatet er:
  Arbejdsmiljøklagenævnet fastholder Arbejdstilsynets afgørelse af  11. november 2021 for så vidt angår påbud til jer om at sikre, at den af jer etablerede og ombyggede fangindretning/ hastighedsbegrænser på elevatoren, mærket Frederiksberg Jernstøberi, som er placeret på [adresse udeladt], er indrettet som CE-mærkede sikkerhedskomponenter, som defineret i elevatordirektivet, så det kan sikres, at elevatorerne, med de af jer ombyggede fangindretninger, kan anvendes sikkerhedsmæssigt fuld forsvarligt.
 Nævnet hjemviser Arbejdstilsynets afgørelse af 11. november 2021 for så vidt angår lignende fangindretninger/ hastighedsbegrænsere, som I har etableret og ombygget.  Det betyder, at nævnet er kommet til samme resultat som Arbejdstilsynet. for så vidt angår elevatoren, mærket Frederiksberg Jernstøberi, som er placeret på [adresse udeladt], men hjemviser Arbejdstilsynets afgørelse for så vidt angår de øvrige lignende fangindretninger/hastighedsbegrænsere, som I har etableret og ombygget.
 I skal efterkomme påbuddet senest den 7. marts 2023.
 For så vidt angår den del af påbuddet, der er hjemvist til fornyet behandling, vil I høre fra Arbejdstilsynet.
Begrundelse for afgørelsen om at fastholde påbud om elevatoren, mærket Frederiksberg Jernstøberi, som er placeret på [adresse udeladt] Sådan vurderer vi sagen Arbejdsmiljøklagenævnet vurderer, at den af jer etablerede og ombyggede fangindretning/hastighedsbegrænser på elevatoren, mærket Frederiksberg Jernstøberi på [adresse udeladt], skal CE-mærkes som en samlet sikkerhedskomponent, som defineret i elevatordirektivet.
 Nævnet vurderer, at der ved ombygningen af den oprindelige fangindretning på elevatoren er etableret et nyt funktionelt hele i form af en fangordning med aktuator.
Hvad er afgørende for resultatet Nævnet lægger til grund, at I har forsynet elevatorens eksisterende tovbrudsfang med et fang-arrangement, der, via en CE-mærket hastighedsvagt, begrænser elevatorstolens nedadgående bevægelse i tilfælde af for høj en hastighed eller tovbrud.
 Nævnet lægger endvidere til grund, at I har fjernet bolte til fangarmene på elevatorens eksisterende tovbrudsfang for at få den samlede ombyggede fangindretning til at fungere.
 Det følger af reglerne om indretningskrav til eksisterende elevatorer m.v., der ikke er CE-mærket, at ved ombygning og væsentlig reparation skal der ved udskiftning af sikkerhedskomponenter anvendes egnede CE-mærkede sikkerhedskomponenter, medmindre der sker udskiftning med identiske komponenter.
 Der er tale om ombygning og væsentlig reparation, når der foretages udskiftning af fangindretning, medmindre der er tale om udskiftning med identiske komponenter.
 [Partsrepræsentant udeladt] har på vegne af jer anført, at ombygningen ikke er omfattet af direktivets krav til CE-mærkning, når TK har udført en sammen-/ombygning af elevatorens eksisterende fangindretning, nyt fang-arrangement og den nyetablerede CE-mærkede hastighedsvagt, der samlet set medfører en hastighedsbegrænsning/fangindretning.
 Inspektionsrapporten fra [navn udeladt] fra 17. september 2021 dokumenterer, at elevatoren er i overensstemmelse med gældende krav.
Nævnet finder ikke, at det kan begrunde en ændret vurdering.
Nævnet henviser til begrundelsen ovenfor.
Begrundelse for afgørelse om lignende fangindretninger/ hastighedsbegrænsere, som I har etableret og ombygget.  Nævnet vurderer, at påbuddet for så vidt angår lignende fangindretninger/hastighedsbegrænsere, som I har etableret og ombygget, er for upræcist.
 Nævnet finder, at det er uklart, hvori jeres forpligtelse består.
 Nævnet har på det foreliggende grundlag ikke mulighed for at efterprøve denne del af påbuddet.
 Nævnet lægger vægt på, at Arbejdstilsynet ikke i tilstrækkelig grad har konkretiseret, hvilket konkrete elevatorer, der er omfattet af påbuddet.
 Det fremgår alene af sagen, at I har oplyst, at I har ombygget 18 andre elevatorer, hvor I har lavet lignende løsninger, hvilket efter nævnets vurdering fremstår for vagt og upræcist til at kunne understøtte et påbud efter arbejdsmiljølovgivningen.
Om reglerne Det følger af arbejdsmiljøloven, at tekniske hjælpemidler skal være indrettet og skal anvendes, så de sikkerheds- og sundhedsmæssigt er fuldt forsvarlige.
Det følger af reglerne om indretningskrav til eksisterende elevatorer m.v., der ikke er CE-mærket, at den eller de dele af elevatoren, der omfattes af ombygningen eller den væsentlige reparation, skal opfylde de væsentlige sikkerheds- og sundhedskrav i bilag I i elevatordirektivet Elevatorer m.v. skal være således konstrueret, udført, udstyret, opstillet og sikret, at de sikkerheds- og sundhedsmæssigt er fuldt forsvarlige.
 Ved udskiftning af sikkerhedskomponenter skal der anvendes egnede CE-mærkede sikkerhedskomponenter, som defineret i elevatordirektivet.
 Det gælder ikke, hvor der sker udskiftning med identiske komponenter.
Mødebehandling Sagen er behandlet på møde.
På mødet stemmer deltagerne om resultatet.
 Afgørelsen er truffet af et enigt nævn.
Oplysninger i sagen Nævnet har afgjort sagen ud fra de akter, som nævnet har modtaget fra Arbejdstilsynet.
Regler Her er de regler, nævnet har afgjort sagen efter.
Love og bekendtgørelser Om Arbejdstilsynets ret til at træffe afgørelse  § 77, stk. 1, i lov om arbejdsmiljø.
Om tekniske hjælpemidler, herunder indretningskrav  § 45, stk. 1, i lov om arbejdsmiljø.
  § 4, stk. 1, i bekendtgørelse om indretningskrav til eksisterende elevatorer m.v., der ikke er CE-mærket.
Om væsentlig ombygning, sikkerhedskomponenter og CE-mærkning  § 3, stk. 9, § 277 og § 279, i bekendtgørelse om indretningskrav til eksisterende elevatorer m.v., der ikke er CE-mærket.
 Bilag 3 til direktiv 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer Der er uddrag af reglerne til sidst i afgørelsen.
I kan finde reglernes fulde ordlyd på www.retsinformation.dk Kopi er sendt til:
Arbejdstilsynet, j.nr. 20210092528/7 [Adressat udeladt], ATT: Arbejdsmiljørepræsentanten/De ansatte Lovuddrag Bekendtgørelse nr. 2062 af 16. november 2021 af lov om arbejdsmiljø med senere ændringer Kapitel 7 Tekniske hjælpemidler m.v.
 § 45. Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Bekendtgørelse nr. 1448 af 16. juni 2021 om indretningskrav til eksisterende elevatorer m.v., der ikke er CE-mærket Kapitel 2 Definitioner § 3.
 Stk. 9. Der er tale om ombygning og væsentlig reparation, når der foretages én eller flere af følgende, medmindre der er tale om udskiftning med identiske komponenter:
 1. Ændring af mærkehastighed.
 2. Ændring af nyttelast.
 3. Ændring af egenvægt af elevatorstol.
 4. Ændring af løftehøjde.
 5. Udskiftning af styring.
 6. Udskiftning af styr.
 7. Udskiftning af fangindretning.
 8. Udskiftning af stolbøjle.
 9. Udskiftning af stol.
 10. Udskiftning af drivmaskineri.
 11. Udskiftning af palarrangement med automatisk antikrybesystem.
§ 4. Elevatorer m.v. omfattet af § 1 skal være således konstrueret, udført, udstyret, opstillet og sikret, at de sikkerheds- og sundhedsmæssigt er fuldt forsvarlige.
 Stk. 2. Elevatorer m.v. skal være installeret, opstillet og indrettet således, at de er fuldt forsvarligt beskyttet mod farlige påvirkninger og indgreb udefra, herunder vejrligets indflydelse og således at pasnings-, vedligeholdelses- og reparationsarbejde kan udføres sikkerheds- og sundhedsmæssigt fuldt forsvarligt.
 Stk. 3. De anvendte materialer skal være egnede og dimensionerede til at modstå de påvirkninger, som de må forventes udsat for.
Kapitel 10 Ombygning og væsentlig reparation af elevatorer, jf. § 1, stk. 2, nr. 1 § 277. Den eller de dele af elevatoren, der omfattes af ombygningen eller den væsentlige reparation, skal opfylde de væsentlige sikkerheds- og sundhedskrav i bilag I i elevatordirektivet.
 § 279. Ved udskiftning af sikkerhedskomponenter skal der anvendes egnede CE-mærkede sikkerhedskomponenter, som defineret i elevatordirektivet.
 Stk. 2. Stk. 1 gælder ikke, hvor der sker udskiftning med identiske komponenter.
EUROPA-PARLAMENTETS OG RÅDETS DIREKTIV 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer BILAG III LISTE OVER SIKKERHEDSKOMPONENTER TIL ELEVATORER 1. Anordninger til aflåsning af etagedøre.
2. Anordninger (jf. punkt 3.2 i bilag I) til forhindring af elevatorstolens frie fald eller ukontrollerede bevægelser.
 3. Hastighedsbegrænsere.
 4. a) Energiakkumulerende buffere:
i) af ikke-lineær art, eller ii) med dæmpning af returslaget.
 b) Energiabsorberende buffere.
5. Sikkerhedsanordninger monteret på hydrauliske cylindre i hydrauliske systemer, når de anvendes som anordninger til hindring af fald.
