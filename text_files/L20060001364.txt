Bekendtgørelse  

 om Danmarks godkendelse af  

  

 associeringsaftalen af 22. april 2002 mellem Det Europæiske  

  

 Fællesskab og dets medlemsstater på den ene side og Algeriet  

  

 på den anden side Efter indhentelse af Folketingets samtykke den 16.  

 december 2003 har Danmark den 30. august 2004 deponeret sit  

 godkendelsesinstrument  

 til en Euro-Middelhavsaftale, som blev undertegnet i Valencia den 22. april  

 2002. Aftalen vedrører oprettelse af en associering mellem Det Europæiske  

 Fællesskab og dets medlemsstater på den ene side og Den Demokratiske  

 Folkerepublik Algeriet på den anden side.
 Associeringsaftalen med Algeriet er et led i gennemførelsen af  

 Euro-Middelhavs-partnerskabet, hvor EU-landene har besluttet at søge en række  

 bilaterale aftaler mellem EU og de 12 Middelhavspartnere indgået.
På det handelsmæssige område sigter aftalerne mod etablering af et  

 frihandelsområde mellem EU og de pågældende lande over en aftalt periode.
Det  

 overordnede mål er etableringen af et stort Euro-Middelhavs-frihandelsområde  

 fra 2010. På det politiske område indeholder aftalerne bestemmelser om bl.a.  

 sikkerhedsspørgsmål, menneskerettigheder og politisk dialog.
Aftalen med Algeriet, som er offentliggjort i Den Europæiske  

 Unions Tidende, nr.
L 265 af 10. oktober 2005, side 2 ff. og kan ses på  

 adressen:  

 http://europa.eu.int/eur-lex, trådte i medfør af aftalens artikel 110 i kraft  

 den 1. september 2005.
