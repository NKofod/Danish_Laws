God revisorskik KENDELSE:
 Ved kendelse af 5. november 1998 har  

 Disciplinærnævnet for Statsautoriserede revisorer i medfør  

 af § 18a, stk. 1, i lov om statsautoriserede revisorer pålagt  

 indklagede, statsautoriseret revisor Eskild Herbert Schjerning, en  

 bøde på 5.000 kr.
 Sagen drejer sig om, i hvilken udstrækning revisor i  

 medfør af dagældende påtegningsbekendtgørelse § 3,  

 stk. 4, (nu erklæringsbekendtgørelsens § 6, stk. 2) var  

 forpligtet til i sin påtegning på årsregnskabet at oplyse  

 om forhold, som kunne medføre ansvar for bestyrelsesmedlemmer,  

 direktører eller medlemmer af andre ledelsesorganer.
 Disciplinærnævnet lagde til grund, at et  

 mellemværende med anpartsselskabets aktionær på 67.061 kr.  

 i årsregnskabet for 1995, der var opført på balancen under  

 omsætningsaktiver, var i strid med anpartsselskabslovens § 84 (nu §  

 49). Da overtrædelsen af bestemmelsen er strafsanktioneret, jf.  

 tidligere lovens § 131, (nu § 80), burde indklagede have oplyst om forholdet  

 i påtegningen.
 Disciplinærnævnet lagde yderligere til grund,  

 at anpartsselskabets årsregnskaber over en årrække fra  

 1992- 1995 havde vist kapitaltab, at egenkapitalen ifølge balancen pr.  

 31. december 1995 udgjorde minus 277.576 kr., samt at ledelsen for selskabet  

 desuagtet ikke havde opfyldt sine pligter i relation til kapitaltab, jf. den  

 dagældende anpartsselskabslov § 85a ( nu § 52).  Da  

 tilsidesættelse af den pågældende bestemmelse endvidere er  

 belagt med strafansvar (jf. tidligere lovens § 131, (nu § 80)), burde  

 indklagede således både have omtalt kapitaltabet og bestyrelsens  

 ansvar i sin påtegning på årsregnskabet.
 Disciplinærnævnet fandt på denne  

 baggrund, at indklagede ved at have undladt at omtale forholdene i  

 påtegningen har tilsidesat sine pligter som statsautoriseret revisor og  

 således ikke har udført sit hverv med den fornødne omhu  

 samt i overensstemmelse med god revisorskik, jf. § 6a, stk. 2, i lov om  

 statsautoriserede revisorer.
Ved skrivelse af 1. februar 1999 har indklagede indbragt  

 Disciplinærnævnets afgørelse for Revisornævnet med  

 påstand om frifindelse.
Indklagede har til støtte herfor gjort  

 gældende, Klageren, Erhvervs- og Selskabsstyrelsen, har henvist til  

 sine skrivelser af 25. august og 14. oktober 1997 til  

 Disciplinærnævnet for Statsautoriserede Revisorer.
 Sagen har været behandlet på et møde  

 den 16. august 1999, hvor indklagede var mødt, ligesom der var  

 mødt en repræsentant for klageren.
Indklagde forklarede, at han havde holdt mange  

 møder med klienten om værdiansættelse og eventuel  

 opskrivning af aktiverne.
Selskabet havde ikke reelle økonomiske  

 problemer, og der var aldrig tvivl om, at driften kunne fortsætte.  

 Når han har indbragt kendelsen for Revisornævnet, skyldes det  

 navnlig, at påtegningsbekendtgørelsens § 3, stk. 4, efter hans  

 opfattelse ikke skulle fortolkes og i praksis ikke blev fortolket så  

 strengt som erklæringsbekendtgørelsens § 6, stk. 2.
 Revisornævnets bemærkninger:
Overtrædelse af anpartsselskabslovens § 84 (nu §  

 49) og § 85a (nu § 52) kan medføre strafansvar, jf. § 131 (nu § 80).  

 Foreligger der en tilsidesættelse af disse lovbestemmelser, skal  

 revisor oplyse dette i påtegningen på årsregnskabet.
Dette  

 gjaldt også forud for erklæringsbekendtgørelsens  

 ikrafttræden, jf. den udtrykkelige bestemmelse herom i  

 påtegningsbekendtgørelsens § 3, stk. 4.
 Revisornævnet tiltræder derfor, at indklagede,  

 som anført af Disciplinærnævnet, i påtegningen  

 på årsregnskabet skulle have oplyst om tilsidesættelsen af  

 de nævnte lovbestemmelser.
Indklagede har således ikke udført sit hverv  

 med den fornødne omhu og i overensstemmelse med god revisorskik, jf. §  

 6a, stk. 2, i lov om statsautoriserede revisorer, men har tilsidesat de  

 pligter, som stillingen som statsautoriseret revisor medfører.
Det af  

 indklagede anførte kan ikke føre til andet resultat.
 Indklagede har på et for en statsautoriseret revisor  

 elementært område tilsidesat en klar og tydelig forskrift.  

 Revisornævnet finder derfor, at den bøde, som indklagede skal  

 ikendes i medfør af § 18a, stk. 1, i lov om statsautoriserede  

 revisorer, bør forhøjes til 15.000 kr.
 I medfør af bekendtgørelse om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse ændres  

 således, at statsautoriseret revisor Eskild Herbert Schjerning skal  

 betale en bøde på 15.000 kr.
 Udskriftens rigtighed bekræftes.
Bilag 1 Indklagede var revisor for et selskab der i sit regnskab for 1995 som  

 aktiv havde anført et tilgodehavende hos selskabets direktør.  

 Indklagede gav årsregnskabet en blank påtegning.
Regnskaberne for  

 1992-1995 havde udvist en negativ egenkapital i et betydeligt omfang.  

 Regnskabet for 1995 blev af Erhvervs- og selskabsstyrelsen udtaget til  

 stikprøvevis undersøgelse.
Disciplinærnævnet lagde  

 til grund, at lånet til selskabets direktør måtte  

 karakteriseres som et anpartshaverlån, der var i strid med  

 dagældende § 84 i anpartsselskabsloven (nu § 49), og at indklagede  

 burde have oplyst forholdet i sin revisionspåtegning.
Endvidere  lagt  

 til grund, at selskabets ledelse ikke havde opfyldt sine pligter i relation  

 til kapitaltab i dagældende anpartsselskabslovs § 85a (nu § 52). Da  

 tilsidesættelsen af bestemmelsen var strafsanktioneret, burde  

 indklagede have omtalt kapitaltabet og bestyrelsens ansvar i son  

 påtegning.
Ved ikke at have udført sit arbejde med den  

 fornødne omhu samt i overensstemmelse med god revisorskik, jf. § 6a,  

 stk. 2 i lov om statsautoriserede revisorer, havde indklagede forskyldt en  

 bøde, der blev fastsat til kr. 5.000.
 Ved skrivelse af 25. august 1997  har Erhvervs- og Selskabsstyrelsen  

 indgivet klage over statsautoriseret revisor Eskild Herbert Scherning.
 Erhvervs- og Selskabsstyrelsen har oplyst, at Eskild Herbert Scherning  

 siden den 13. januar 1981 har været beskikket som statsautoriseret  

 revisor.
 Det fremgår af sagen, at indklagede  siden 1987 har været  

 revisor for firmaet Bagermester Finn Førgaard ApS, herefter kaldet  

 selskabet, hvori Finn Førgaard er direktør og anpartshaver.
Selskabets årsregnskaber for 1992-1995 udviste en negativ  

 egenkapital på mellem  362.000 kr. og  569.000 kr., og den ansvarlige  

 lånekapital var i alle årene medtaget ved opgørelsen af  

 egenkapitalen. Årsregnskabet for 1995 udviste endvidere som et aktiv et  

 tilgodehavende hos Finn Førgaard på  67.061 kr.
Indklagede gav  

 den 14. marts 1996 1995-regnskabet en blank påtegning.
Klageren meddelte den 29. maj 1996 indklagede, at årsregnskabet for  

 1995 var udtaget til stikprøvevis undersøgelse.
Klageren udbad  

 sig indklagedes redegørelse om, hvorvidt mellemværendet med Finn  

 Førgaard var et ulovligt anpartshaverlån i henhold til  

 anpartsselskabslovens § 84, samt om nærmere at redegøre for,  

 hvorfor det ikke i indklagedes revisionspåtegning var omtalt, at over  

 halvdelen af indskudskapitalen var tabt.
I svarskrivelse af 4. juni 1996 oplyste indklagede, at  

 mellemværendet med Finn Førgaard var et ulovligt  

 anpartshaverlån, der imidlertid nu var indfriet.
Indklagede beklagede  

 samtidig, at der ikke i revisionspåtegningen var medtaget  

 bemærkning om den negative egenkapital.
Klageren påtalte i et brev af 19. juli 1996 det ulovlige  

 anpartshaverlån overfor selskabet.
Klageren havde endvidere en  

 række bemærkninger til 1995-regnskabet, bl.a. at den ansvarlige  

 lånekapital ikke kunne medregnes under egenkapitalen, og at der skulle  

 ske retablering af denne.
Klagerne sendte kopi af skrivelsen til  

 indklagede.
Selskabets årsregnskab for 1996 udviste en negativ egenkapital  

 på  142.333 kr.
Den ansvarlige lånekapital var ikke medregnet i  

 dette beløb, ligesom det i 1995-regnskabet anførte  

 anpartshaverlån ikke figurerede i 1996-regnskabet.
Indklagede  

 påtegnede regnskabet den 12. april 1997 med bemærkning om, at der  

 var truffet aftale med klageren om retablering af egenkapitalen inden  

 årets udgang.
 Regnskabet blev vedtaget på selskabets generalforsamling den 24.  

 april 1997, hvor det af et særskilt notat fremgik, at det budgetterede  

 overskud for 1997 ville resultere i en egenkapital på ca. 208.000 kr.  

 pr. 31. december 1997.
Efter at have modtaget årsregnskabet for 1996 meddelte klageren den  

 5. august 1997 selskabet, at de tidligere fremsendte budgetter ikke var  

 overholdt.
Klageren stillede på ny krav om retablering af  

 egenkapitalen.
 Med brev af 14. august 1997 fremsendte indklagede til klageren selskabets  

 drifts- og likviditetsbudgetter for 1996 og 1997 samt erklæring,  

 dateret den 26. april 1994, hvorefter Finn og Inger Førgaard meddelte  

 tilbagetrædelse for den til enhver tid værende restgæld  

 på deres fordring på selskabet.
 Indklagede fremsendte endvidere den 26. august 1997 redegørelse  

 vedrørende indtjenings- og kapitalforholdene samt halvårsbalance  

 pr. 30. juni 1997.
 Parterne har givet møde for Disciplinærnævnet.
 Indklagede har herunder forklaret, at årsregnskabet for 1995  

 blev vedtaget på selskabets ordinære generalforsamling den 10.  

 april 1996. Indklagedes revisionspåtegning skal således vurderes  

 efter § 3, stk. 4 i den dagældende  

 påtegningsbekendtgørelse.
 Det var en fejl, at påtegningen ikke indeholdt oplysning om det  

 ulovlige anpartshaverlån.
Med hensyn til den negative egenkapital var forholdet det, at selskabets  

 driftsmateriel i december 1993 blev vurderet af en sagkyndig.
Der var basis  

 for opskrivning af de bogførte værdier med ca. 1 mio. kr.,  

 hvilket ville have resulteret i en intakt egenkapital.
Selskabets  

 direktør ønskede imidlertid ikke at opskrive aktiverne.
 Selskabet har på intet tidspunkt haft gæld, som selskabet ikke  

 kunne indfri, da selskabets direktør havde stillet sikkerhed.  

 Kapitalen er nu retableret.
 Klageren har gjort gældende, at indklagede på trods af  

 et ulovligt anpartshaverlån har givet en blank påtegning på  

 selskabets årsregnskab for 1995. Forholdet er i strid med § 3, stk. 4 i  

 bekendtgørelse nr. 121 af 23. februar 1989 om revisors  

 påtegninger på regnskaber (nu § 6, stk. 2 i bekendtgørelse  

 nr. 90 af 22. februar 1996). Overtrædelse af anpartsselskabslovens § 84  

 er strafsanktioneret overfor selskabets ledelse, jvf. tidligere lovens § 131,  

 nu § 80.
Indklagede har endvidere undladt i påtegningen på  

 årsregnskabet for 1995 (samt årsregnskaberne for 1992-1994) at  

 gøre opmærksom på, at ledelsen har forsømt sine  

 pligter i relation til kapitaltab, jvf. anpartsselskabslovens § 85a (nu §  

 52). Også dette forhold kan medføre bødeansvar for  

 ledelsen.
Først efter klagerens skrivelse af 29. maj 1996 blev der  

 iværksat foranstaltninger med henblik på retablering af  

 egenkapitalen samt givet supplerende oplysninger om forholdet i  

 påtegningen på det følgende årsregnskab.
Indklagede har anført, at selskabet efter anpartshavernes  

 tilbagetrædelseserklæring af 26. april 1994 ikke havde anden  

 gæld end den løbende gæld til Told & Skat.
Der har  

 aldrig været forsinkelser med afregningerne hertil.
Selskabet har i  

 øvrigt ved egen drift udmærket været i stand til selv at  

 indtjene midler til retablering af kapitalforholdene.
Der har ikke på  

 noget tidspunkt været risiko for, at selskabet ikke kunne indfri sin  

 gæld, herunder forpligtelserne overfor det offentlige.
Der har derfor  

 ikke været anledning til at give påtegning om den negative  

 egenkapital, ligesom der bør lægges vægt på, at  

 selskabet kunne have opskrevet driftsinventaret, hvilket ville have  

 medført en intakt egenkapital i regnskabet for 1995.
 Det medgives, at indklagede i sin påtegning burde have  

 anført, at der var optaget et ulovligt anpartshaverlån i  

 selskabet.
 Disciplinærnævnet skal udtale:
Det fremgår af årsregnskabslovens § 61 g, stk 3, at et  

 anpartsselskabs revisor i forbindelse med revisionen skal påse, at  

 bestyrelsen overholder sine forpligtelser i henhold til anpartsselskabsloven.  

 Revisor skal endvidere oplyse i sin påtegning på  

 årsregnskabet, hvis han ved sin revision finder, at der foreligger  

 forhold, som kan medføre ansvar for bestyrelsesmedlemmer,  

 direktører eller medlemmer af andre ledelsesorganer, jvf.§ 3, stk. 4 i  

 den dagældende påtegningsbekendtgørelse, (nu  

 erklæringsbekendtgørelsens § 6, stk. 2.) Det er under nærværende sag ubestridt, at mellemværendet  

 med Finn Førgaard på 67.061 kr. som opført i balancen  

 under omsætningsaktiver i årsregnskabet for selskabet for 1995 er  

 i strid med anpartsselskabslovens § 84 (nu § 49). Da overtrædelse af  

 bestemmelsen er strafsanktioneret, jvf. tidligere lovens § 131,(nu § 80),  

 burde indklagede have oplyst forholdet i påtegningen.
 Det kan videre lægges til grund som ubestridt, at selskabets  

 årsregnskaber over en årrække fra 1992-1995 har vist  

 kapitaltab, og at egenkapitalen ifølge balancen pr. 31. december 1995  

 udgjorde -277.576 kr., samt at ledelsen af selskabet desuagtet ikke havde  

 opfyldt sine pligter i relation til kapitaltab, jvf. den dagældende  

 anpartsselskabslovs § 85 a (nu § 52.) Da tilsidesættelse af den  

 pågældende bestemmelse endvidere er belagt med strafansvar, (jvf.  

 tidligere lovens § 131, nu § 80) burde indklagede således både  

 have omtalt kapitaltabet og bestyrelsens ansvar i sin påtegning  

 på årsregnskabet.
 Nævnet finder, at indklagede ved ikke at have omtalt forholdene i  

 påtegningen har tilsidesat sine pligter som statsautoriseret  

 revisor.
 Indklagede findes således ikke at have udført sit hverv med  

 den fornødne omhu samt i overensstemmelse med god revisorskik, jvf. §  

 6 a, stk. 2 i lov om statsautoriserede revisorer.
 Nævnet finder, at indklagede herved har forskyldt en bøde i  

 medfør af § 18 a, stk. 1, i samme lov.
 Bøden fastsættes til 5.000 kr.
 THI BESTEMMES:
 Indklagede statsautoriseret revisor Eskild Herbert Scherning  

 pålægges en bøde på 5.000 kr.
 Afgørelsen offentliggøres, jvf. § 18 a, stk. 6 i lov om  

 statsautoriserede revisorer.
