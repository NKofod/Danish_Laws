A.19.1 Bevilling A.19.2 Efterfølgende angivelse til en  

 toldlempelsesordning A.19.3 Enhedsbevillinger A.19.4 Anbringelse under en toldlempelsesordning A.19.5 Forenklet fremgangsmåde A.19.6 Afslutning af en toldlempelsesordning Regler for anvendelse af toldlempelsesordningerne for aktiv forædling,  

 passiv forædling, midlertidig indførsel og forarbejdning under toldkontrol  

 fastsættes af Toldkodeksudvalgets gruppe for toldprocedurer af økonomisk  

 betydning, som består af repræsentanter for medlemsstaterne og Kommissionen.
 Gruppen behandler ethvert spørgsmål om anvendelse af de nævnte  

 toldlempelsesordninger.
 Der er en række Fællesbestemmelser, som behandles nedenfor.
 De specifikke bestemmelser for de enkelte ordninger er behandlet under  

 afsnit A.14 - A.18.
A.19.1 Bevilling Anvendelse af en af ovennævnte ordninger er betinget af, at der er opnået  

 bevilling hertil.
Ansøgning og bevilling udfærdiges skriftligt på blanketter,  

 som er udarbejdet af Told*Skat.
 Bevillingen udstedes af toldcentret.
TK art. 86 De grundlæggende betingelser for at give bevilling til disse  

 toldlempelsesordninger er, at bevillingshaveren frembyder den nødvendige  

 sikkerhed for transaktionernes korrekte forløb, og at toldmyndighederne kan  

 sikre det fornødne tilsyn og kontrol.
Dette opnås ved, at alle relevante oplysninger fremlægges for toldcentret.  

 Som relevante oplysninger kan til eksempel nævnes identifikation af alle  

 implicerede parter, steder hvor indførsel, udførsel og angivelse til  

 ordningen vil finde sted samt steder og fremgangsmåder for varernes  

 anvendelse.
Toldcentret vurderer på baggrund af disse oplysninger, om der kan  

 foretages den nødvendige kontrol med processernes rette gennemførelse og  

 dermed om en toldskyld eventuelt opstår.
Herved sikres, at ordningerne ikke  

 udnyttes uretmæssigt.
Gyldighedsperiode Ved bevillingsudstedelsen fastsættes bevillingens gyldighedsperiode.
Denne periode kan normalt ikke overstige 2 år.
For mejeriprodukter til  

 aktiv forædling er den maksimale gyldighedsperiode begrænset til 3 måneder.
 De økonomiske forudsætninger skal efterprøves hvert 2. år, uanset om  

 bevillingens gyldighedsperiode overstiger dette tidsrum.
 Ved de økonomiske forudsætninger forstås de tilfælde, hvor  

 EU-producenternes interesser ikke anses for at blive berørte af  

 toldlempelsesordningerne.
 Ved efterprøvelsen af de økonomiske forudsætninger sikres, at bevillingen  

 ikke skader EU-producenternes interesser.
Fornyelse af bevilling Som hovedregel sker fornyelse af en bevilling efter den normale procedure  

 for bevillingsudstedelse.
 Efter EU's bestemmelser kan fornyelse af en bevilling imidlertid ske blot  

 ved, at toldcentret skriftligt angiver de rubrikker , der skal ændres, og  

 henviser til den bevilling, der ændres.
Det afgøres i hvert enkelt tilfælde, om denne særlige fremgangsmåde for  

 fornyelse af en bevilling kan anvendes.
Det vil typisk være tilfælde, hvor  

 der er tale om reparation af varer.
Forenklet bevillingsudstedelse I sådanne situationer kan en fortoldningsangivelse med anmodning om  

 varernes henførsel under ordningen godkendes som en ansøgning.
Når  

 fortoldningsangivelsen er antaget af toldcentret udgør den en bevilling.
 En tilsvarende forenklet bevillingsudstedelse gælder for varer, der  

 henføres under ordningen for midlertidig indførsel.
 Den forenklede bevillingsudstedelse kan ikke finde sted, hvis de  

 forenklede fremgangsmåder for angivelse til fortoldning finder anvendelse, se  

 A.2.
Tilbagevirkende kraft En bevilling tillægges gyldighed fra udstedelsesdatoen.
Vedrører  

 ansøgningen en forædlingsprocedure, kan bevillingen i særligt begrundede  

 tilfælde tillægges gyldighed med tilbagevirkende kraft, dog ikke forud for  

 ansøgningstidspunktet.
 Det skal dokumenteres eller sandsynliggøres, at der foreligger særligt  

 begrundede tilfælde, før bevilling med tilbagevirkende kraft kan udstedes.
Identifikationsprincippet Det er en betingelse for at give bevilling til en af  

 toldlempelsesordningerne, at indførselsvarerne kan identificeres i de senere  

 udførte varer eller forædlingsprodukter.
Ved udarbejdelsen af bevillingen skal det som hovedregel fastsættes, hvilke metoder toldcentret vil anvende til at opfylde dette  

 identifikationskrav.
 Som eksempler på disse identifikationsmetoder kan nævnes:
- registrering af særlige kendetegn eller fabrikationsnumre, - plomber, segl, kontrolmærker eller andre særlige mærker, - prøveudtagning, illustrationer eller tekniske beskrivelser, - analyser.
GB art. 583, stk. 2, 662, stk. 2 og 768, stk. 2 Når varerne angives til toldlempelsesordningens afslutning, skal  

 varebeskrivelsen i denne angivelse svare til specifikationen i bevillingen.
 En afslutning af aktiv forædling eller midlertidig indførsel vil typisk  

 være genudførsel af forædlingsprodukterne eller varerne; for passiv forædling  

 genindførsel og for forarbejdning under toldkontrol overgang til fri  

 omsætning.
Forarbejdningsfrist TK art. 118, 134, 140 og 149, stk. 1 Der skal fastsættes en forarbejdningsfrist dvs. en frist for varernes  

 genudførsel, for passiv forædling genindførsel, eller angivelse til anden  

 toldprocedure.
Fristerne fastsættes under hensyn til den  

 forarbejdningsproces, som varerne skal gennemgå.
 Når omstændighederne berettiger hertil, kan fristen forlænges.
Udbyttesats TK art. 119, 134 og 149, stk. 2 Der fastsættes en udbyttesats i de tilfælde, hvor der finder en  

 forarbejdning sted.
Udbyttesatsen skal fremgå af den udstedte bevilling.
Produktionsregnskab Toldcentret kan kræve, at bevillingshaveren fører et særligt  

 produktionsregnskab i de tilfælde, hvor det vil lette kontrollen med  

 ordningen.
A.19.1.1 Annullering og tilbagekaldelse TK art. 8- 10 En bevilling kan annulleres eller tilbagekaldes efter EU's særlige  

 bestemmelser.
 En bevilling annulleres, hvis den er udstedt på grundlag af urigtige eller  

 ufuldstændige oplysninger:
- når ansøgeren vidste eller med rimelighed burde have vidst, at  

 oplysningerne var urigtige eller ufuldstændige, - når bevillingen ikke kunne være udstedt på grundlag af de rigtige og  

 fuldstændige oplysninger.
 Annulleringen får virkning fra tidspunktet for bevillingens udstedelse.  

 Der kan således blive tale om opkrævning af told af varer, der allerede er  

 indført i henhold til bevillingen.
 En bevilling tilbagekaldes:
- når en af betingelserne for bevillingsudstedelsen ikke, eller ikke  

 længere er opfyldt, - når bevillingshaveren ikke overholder en forpligtelse, der er pålagt ham  

 i henhold til proceduren.
 Toldcentret kan undlade at tilbagekalde bevillingen:
- hvis bevillingshaveren opfylder sine forpligtelser inden for en fastsat  

 frist, og - hvis den manglende overholdelse har været uden betydning for den  

 korrekte anvendelse af proceduren.
 Tilbagekaldelsen får virkning fra datoen for meddelelse herom eller på det  

 tidspunkt, hvor den manglende overholdelse blev fastslået.
 Tilbagekaldelsen vedrører ikke de varer, der allerede er henført under  

 ordningen i medfør af den tilbagekaldte bevilling.
 Toldcentret kan lade tilbagekaldelsen få virkning fra et senere tidspunkt,  

 hvis omstændighederne taler herfor.
A.19.2 Efterfølgende angivelse til en toldlempelsesordning Varer, som ved en fejltagelse ikke er angivet til en toldlempelsesordning,  

 kan med hjemmel i bestemmelserne om godtgørelse, på visse betingelser  

 efterfølgende tillades angivet under en af disse ordninger.
Det forudsættes,  

 at de øvrige betingelser for at anvende ordningen er opfyldt, herunder at der  

 foreligger en gyldig bevilling.
Se A.21.
A.19.3 Enhedsbevillinger Hvis en bevilling skal have gyldighed i flere medlemsstater, kan der  

 udstedes en enhedsbevilling.
 Det kan være relevant for:
- aktiv forædling - hvis forædlingsprocesserne skal udføres af ansøgeren  

 eller for dennes regning i forskellige medlemsstater, - passiv forædling - hvis nogle af varerne skal udføres af ansøgeren fra  

 en eller flere andre medlemsstater, - midlertidig indførsel - hvis varerne skal anvendes af ansøgeren eller  

 for hans regning i forskellige medlemsstater, - forarbejdning under toldkontrol - hvis nogle af arbejdsprocesserne skal  

 udføres af ansøgeren eller for hans regning i forskellige medlemsstater.
 Ansøgning om en enhedsbevilling indgives ved:
- aktiv forædling - til toldmyndigheden i den medlemsstat, hvor den første  

 forædling skal finde sted, - passiv forædling - til toldmyndigheden i den medlemsstat, hvor en del af  

 varerne befinder sig, - midlertidig indførsel - til toldmyndigheden i den medlemsstat, hvor  

 varerne skal anvendes første gang, - forarbejdning under toldkontrol - til toldmyndigheden i den medlemsstat,  

 hvor den første forarbejdningsproces skal udføres.
 En ansøgning om en enhedsbevilling skal indeholde oplysninger om alle  

 transaktioner i bevillingsforløbet, forarbejdningssteder og berørte  

 toldcentre/toldmyndigheder.
 Det toldcenter, der modtager en ansøgning om en enhedsbevilling,  

 udarbejder et bevillingsudkast og sender dette sammen med ansøgningen og  

 andet materiale, som anses for relevant for at kunne sikre sig den nødvendige  

 kontrol med processernes rette gennemførelse, se A.19.1, til Told- og  

 Skattestyrelsen, Erhvervsafdelingen, Særlige Opgaver, Padborg, der  

 koordinerer disse bevillinger.
Fra Told- og Skattestyrelsen, Erhvervsafdelingen, Særlige Opgaver, Padborg, fremsendes materialet til de andre toldmyndigheder i de berørte  

 medlemsstater.
Disse skal inden en frist på 2 måneder fremsætte eventuelle  

 indsigelser imod bevillingen.
 Toldcentret kan derefter udstede bevillingen, såfremt der ikke inden  

 fristens udløb er fremsat indsigelse.
 Ansøgning og bevillingsudkast skal udarbejdes på et af de sprog, som  

 toldmyndighederne i de berørte medlemsstater har godkendt.
Oversættelsen af ansøgningen foretages af ansøger eller for dennes  

 regning.
Hvilke sprog der er godkendt, kan fås oplyst ved henvendelse til  

 Told- og Skattestyrelsen, Erhvervsafdelingen, Særlige Opgaver, Padborg, A.19.4 Anbringelse under en toldlempelsesordning TK art. 59, 60 GB art. 574ff, 625ff, 657ff, 699ff og 763ff Når en toldlempelsesordning skal benyttes, angives den pågældende  

 toldprocedure i fortoldningsangivelsen.
 Angivelsen skal som hovedregel afleveres til det toldcenter, der er nævnt  

 i bevillingen.
TK art. 61 Angivelsen kan ske:
- skriftligt, - på edb, - mundtligt.
 Anvendelse af edb forudsætter en særlig tilladelse fra toldcentret.
 Hvis bevillingen til toldlempelse er udstedt efter bestemmelserne om  

 forenklet bevillingsudstedelse, se A.19.1, kan angivelserne ikke ske på edb.
 Mundtlig angivelse kan kun tillades i særlige tilfælde under proceduren  

 for midlertidig indførsel, f.eks. i tilfælde hvor et ATA-carnet anvendes som  

 bevilling.
Angivelsens indhold TK art. 62 GB art. 575, 626, 658, 701 og 764 Angivelsen skal indeholde de oplysninger og være vedlagt de dokumenter,  

 der er nødvendige, for at de bestemmelser, der gælder for den pågældende  

 procedure, kan anses for opfyldte.
A.19.5 Forenklet fremgangsmåde TK art. 76 GB art. 576, 627, 659, 702 og 765 Det kan tillades, at gennemførelsen af procedurerne forenkles, således at  

 angivelsen ikke indeholder alle de oplysninger og dokumenter, der nævnes i  

 toldkodeksens artikel 62.
Anvendes den forenklede fremgangsmåde skal som et minimum anføres de  

 oplysninger, der er nødvendige for at varerne kan identificeres.
Til eksempel  

 skal der være henvisning til bevillingen og beskrivelsen af varerne skal være  

 i overensstemmelse med specifikationerne i bevillingen.
 Den forenklede fremgangsmåde kan ikke anvendes samtidig med en forenklet  

 bevillingsudstedelse.
 Der skal efterfølgende indgives en supplerende angivelse, som kan være af  

 samlet, periodisk eller opsummerende karakter.
A.19.6 Afslutning af en toldlempelsesordning GB art. 577ff, 660 og 705 Afslutning af en procedure sker for de indførte varer, når  

 forædlingsprodukter eller varer i uforandret stand angives til en ny  

 toldmæssig bestemmelse eller anvendelse, og alle betingelser for anvendelse  

 af proceduren i øvrigt er overholdt.
 For passiv forædling sker afslutningen, når de genindførte varer angives  

 til fri omsætning.
 Angivelsen om afslutning af en procedure skal som hovedregel indgives til  

 det toldcenter, der er nævnt i bevillingen.
 Angivelsen skal indeholde alle de nødvendige oplysninger til afslutning af  

 proceduren, og foretages efter de bestemmelser, der gælder for denne.
TK art. 76 De i toldkodeksens artikel 76 fastsatte forenklede fremgangsmåder kan  

 anvendes.
GB art. 577ff og 660 Afslutningen af proceduren sker på grundlag af de mængder:
- enten af indførselsvarer, der ved anvendelse af udbyttesatsen svarer til  

 forædlingsprodukterne, - eller af varer i uforandret stand, der er angivet til genudførsel, for  

 passiv forædling genindførsel, eller anden toldmæssig bestemmelse.
