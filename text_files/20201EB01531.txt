Beretning afgivet af Sundhedsudvalget den 18. maj 2021 Beretning over Forslag til folketingsbeslutning om habile alderssvækkede ældres ret til fravalg af genoplivningsforsøg [af Liselott Blixt (DF) m.fl.]:
1. Politiske bemærkninger Socialdemokratiet, Venstre, Dansk Folkeparti, Socialistisk Folkeparti, Radikale Venstre, Enhedslisten, Det Konservative Folkeparti, Nye Borgerlige og Susanne Zimmer (UFG) S, V, DF, SF, RV, EL, KF, NB og Susanne Zimmer (UFG) er enige om, at ældre habile borgere skal have ret til på forhånd at fravælge genoplivningsforsøg, selv om de ikke er i et aktuelt sygdomsforløb, som Folketingets partier senest blev enige om ved indgåelsen af »Aftale om udmøntning af midlerne afsat til Det gode Ældreliv«.
Venstre, Dansk Folkeparti, Socialistisk Folkeparti, Enhedslisten, Det Konservative Folkeparti, Nye Borgerlige og Susanne Zimmer (UFG) Samtidig er V, DF, SF, EL, KF, NB og Susanne Zimmer (UFG) enige om, at registreringsløsningen, som skal sikre, at personalet på f.eks. et plejehjem respekterer den ældre borgers ønsker, bør være klar til ibrugtagning i første kvartal 2023, eftersom der med »Aftale om udmøntning af midlerne afsat til Det gode Ældreliv« er afsat udviklingsmidler til og med 2022, men drifts- og vedligeholdsmidler fra 2023.
Socialdemokratiet, Dansk Folkeparti, Socialistisk Folkeparti, Radikale Venstre, Enhedslisten, Det Konservative Folkeparti, Nye Borgerlige og Susanne Zimmer (UFG) S, DF, SF, RV, EL, KF, NB og Susanne Zimmer (UFG) noterer sig, at Dansk Folkepartis beslutningsforslag nr.
B 3 om habile alderssvækkede ældres ret til fravalg af genoplivningsforsøg havde til formål at sikre ældre habile borgere en ret til at fravælge genoplivningsforsøg  også når fravalget ikke sker i forbindelse med en aktuel sygdomssituation, hvilket ikke er muligt i dag.
Der var bred opbakning til Dansk Folkepartis forslag, da det blev førstebehandlet den 9. december 2020.
»Aftale om udmøntning af midlerne afsat til Det gode Ældreliv « Den 18. december 2020 indgik samtlige partier i Folketinget »Aftale om udmøntning af midlerne afsat til Det gode Ældreliv«.
Aftalepartierne blev med aftalen enige om, at ældre svækkede borgere, som har levet et langt liv og er nået til et sted i livet, hvor de har behov for daglig hjælp til omsorg og personlig og praktisk hjælp, kan sige nej tak til at blive forsøgt genoplivet, når deres hjerte holder op med at slå.
Det følger direkte af den politiske aftale, at lovgivningen skal ændres, så habile borgere, som er fyldt 60 år, får mulighed for at registrere et ønske om fravalg af genoplivningsforsøg ved hjertestop i et centralt register, som skal etableres til formålet.
De registrerede oplysninger skal kunne tilgås digitalt af det personale, som skal kende og efterkomme sådanne fravalg, så derfor er det afgørende, at de fagsystemer, der bruges ude på landets plejehjem m.v., skal kunne tale sammen med det centrale register, hvor borgerens fravalg er registreret.
Socialdemokratiet og Radikale Venstre S og RV er enige om, at det centrale register bør være færdigt ved udgangen af 2022 og hurtigst muligt herefter implementeres i de fagsystemer, der bruges ude på landet plejehjem m.v., så løsningen kan tages i brug.
S og RV noterer sig, at implementeringen forudsætter økonomiaftaler med regionerne og kommunerne.
Med udmøntningen af midlerne afsat til det gode ældreliv er der afsat udviklingsmidler til og med 2023, og S og RV er enige om at anvise drifts- og vedligeholdelsesmidler fra 2023.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.
2. Udvalgsarbejdet Beslutningsforslaget blev fremsat den 7. oktober 2020 og var til 1. behandling den 9. december 2020. Beslutningsforslaget blev efter 1. behandling henvist til behandling i Sundhedsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
 P.u.v.
