Retsforskriften vedrører følgende lovgivning: R LOV nr 390 af  

 20/05/1992 § 30 Retsforskriften administreres af: Senere ændringer: Ingen BAGGRUND:
 Hvis Arbejdsskadestyrelsen finder, at sygebehandling er nødvendig, kan  

 udgifterne betales over forsikringen i det omfang, udgifterne ikke dækkes på  

 anden vis, f.eks. som led i behandling på et hospital.
Der kan normalt betales for sygebehandlingen, så længe arbejdsskadesagen  

 er under behandling.
Det gælder både, når sagen behandles første gang, og  

 hvis sagen senere genoptages.
 Arbejdsskadestyrelsen kan fastsætte, at en sag senere skal genoptages,  

 f.eks. fordi vi forudser, at følgerne efter arbejdsskaden kan forværres.
 Den arbejdsskadede kan også selv anmode om, at sagen genoptages.
 EKSEMPEL:
 Arbejdsskadestyrelsen traf afgørelse om, at der skulle ydes godtgørelse  

 for men, men ikke erstatning for erhvervsevnetab.
 Samtidig traf vi afgørelse om, at spørgsmålet om erstatning for  

 erhvervsevnetab skulle genoptages et halvt år senere.
 I forbindelse med sagens genoptagelse traf vi afgørelse om, at udgifter  

 til sygebehandling først kunne betales fra den dato, hvor sagens behandling  

 reelt var genoptaget, dvs. fra 1 måned efter den oprindeligt meddelte dato.
 Den Sociale Ankestyrelse fastslog, at sagen måtte betragtes som genoptaget  

 fra den dato, som vi oprindelig havde meddelt, at vi ville genoptage den,  

 dvs. nøjagtigt på halvårsdagen for meddelelsen om, hvornår sagen skulle  

 genoptages.
Hvis den arbejdsskadede selv beder om genoptagelse, vil betaling af  

 sygebehandlingsudgifter kunne dækkes fra anmodningen om genoptagelse.
Det  

 gælder også, selv om der ofte går nogen tid til undersøgelser, før vi kan  

 træffe afgørelse om, at sagen er genoptaget.
 KOMMENTAR:
Arbejdsskadestyrelsen kan genoptage sager.
Den oprindeligt fastsatte dato  

 for sagens genoptagelse er bestemmende for, fra hvilken dato udgifter til  

 sygebehandling kan betales.
Hvornår sagen faktisk genoptages er uden  

 betydning.
 På samme måde er datoen for skadelidtes anmodning om genoptagelse  

 afgørende for, fra hvilket tidspunkt betaling af ny sygebehandling kan  

 betales.
 Yderligere oplysninger fås ved henvendelse til kontorchef Viggo Bertram.
