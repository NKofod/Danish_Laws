 Pressenævnet bemærkede indledningsvis, at det  

 forhold, at domstolene parallelt med klagesagen for nævnet behandlede  

 en sag mellem parterne, ikke var til hinder for, at nævnet behandlede  

 klagesagen.
 Hvad angik klagen over god presseskik fandt nævnet,  

 at klagefristen var overskredet i forhold til nævnet.
Hvad angik genmæle fandt nævnet, at det ikke  

 udfra sagens oplysninger var godtgjort, at oplysningen om, at klagers navn  

 kunne sættes i forbindelse med flere end 12 krakkede selskaber i  

 Danmark og det øvrige Skandinavien inden for de seneste ca. 3  

 år, var utvivlsom rigtig.
Klager var derfor berettiget til at få  

 optaget genmæle i bladet.
Kendelse fra Pressenævnet i sag nr.  

 117/2001 K har klaget til Pressenævnet over en lederartikel  

 bragt i oktober-nummeret af fagbladet Rent i Danmark, idet han mener, at god  

 presseskik er tilsidesat.
K har endvidere klaget over, at bladet har afvist  

 at bringe et genmæle.
 I artiklen med overskriften "Dummere end  

 amerikanerne tillader" hed det:
 "I Cleaning Scandinavia kan man læse, at der  

 under navnet "Scandinavian Cleaning Show" skal afholdes en stor  

 rengøringsmesse i Bella Center i tiden den 18. til 20. september 2002.  

 Messen skal, ifølge bladet, arrangeres i samarbejde med bl.a.  

 ISSA-Interclean og AFIDAMP, Italien.
Vi har kontaktet ISSA, Interclean og AFIDAMP for at  

 høre, om de kender noget til disse planer.
Det gør de ikke! Jos  van  Berg     direktør for Interclean,  

 Amsterdam   finder det tåbeligt at planlægge en messe til  

 gennemførelse på stort set samme tidspunkt som Skandinavisk  

 Renhold, der afholdes i forbindelse med HI-messen i Herning, og han  

 fralægger sig ethvert kendskab til Scandinavian Cleaning Show.
I ISSA, USA, reagerer de ikke blot med hovedrysten.
De  

 kender indehaveren af bladet og udtrykker vrede over, at ISSA s navn og logo  

   uden deres viden og tilladelse   bliver brugt i denne sammenhæng.
De  

 kender ophavsmanden, K, den af ISSA ekskluderede nordmand, der i en kort  

 periode var deres repræsentant i Skandinavien.
Arrangøren af den kendte rengøringsmesse,  

 Skandinavisk Renhold, dir.  Anders  Kjær-Knudsen,   bekræfter,  

 efter personlige samtaler med ISSA og AFIDAMP, ligeledes, at  

 messeoplysningerne fra K er pure opspind og konstaterer endvidere, at den  

 femte Skandinavisk Renhold, som efter sammenlægning med HI-Messen fra  

 10. til 14. september 2002 kommer til at hedde Skandinavisk Renhold &  

 Service, kører videre som planlagt.
Ca. 30 af de førende danske  

 virksomheder fra branchen har allerede reserveret stand.
Renholdsmagasinet Cleaning Scandinavia påstås  

 at udkomme i 22.000 eksemplarer.
Vi undrer os over, at bladet ikke som Rent i  

 Danmark er tilsluttet Dansk Oplagskontrol.
Pressefrihed er ikke frihed til at undlade at  

 fortælle sandheden! I øvrigt er det bemærkelsesværdigt, at  

 Ks navn kan sættes i forbindelse med flere end tolv krakkede selskaber  

 i Danmark og det øvrige Skandinavien inden for de seneste 3  

 år." Klageren har ved brev af 10. oktober 2001 opfordret bladet  

 til at udsende et dementi af indholdet i artiklen.
Af dementiet bør  

 det fremgå, at messen "Scandinavian Cleaning Show" afvikles  

 som omhandlet i Cleaning Scandinavia, og at udsagnene om klagers forbindelse  

 med 12 konkurser inden for de seneste 3 år er ukorrekte.
 Bladets advokat  Jens  Thoregaard meddelte ved brev af 2.  

 november 2001, at han ikke så nogen grund til, at bladet tilbagekaldte  

 noget som helst.
 Klageren har gjort gældende, at han i bladets leder  

 forulempes på det groveste i en artikel fyldt med usandheder.
Klageren har nærmere anført, at bladet  

 insinuerer, at der ikke afholdes en messe under navnet "The Scandinavian  

 Cleaning Show 2002". Dette er ikke rigtigt, og i øvrigt kender  

 både ISSA Interclean og AFIDAMP, Italien, til messen i Bella Centret.  

 E-mailen af 5. august 2001 fra  Mark  Armitage, ISSA, der er vedlagt af  

 bladet, passer ikke med udtalelsen i lederen.
Det fremgår jo faktisk  

 heraf, at "The Scandinavian Cleaning Show 2002" er arrangeret af  

 Turret-RAI i England, og ikke hvad lederen påpeger, at man ikke kender  

 noget til messen, og at "The Scandinavian Cleaning Show 2002" er  

 fup.
Klager har i den forbindelse henvist til de originale brochurer udgivet  

 af Turret-RAI i England, der angiver, at messen er i samarbejde med  

 ISSA-Interclean.
Firmaet Nordic Publications er intet andet end skandinavisk  

 agent for Turret-RAI i denne sammenhæng, og man sælger stande  

 på provision i de nordiske lande for Turret-RAI i England.
Klageren har desuden anført, at  Jos  van  den  

  Berge,   direktør for Interclean, Amsterdam, over for messeledelsen  

 af "The Scandinavian Cleaning Show",  Martin  Scott, har  

 benægtet at have talt med bladet.
Endvidere det ikke er sandt, at  

 klager er ekskluderet af ISSA.
Klager har i den forbindelse henvist til  

 e-mail fra direktør i ISSA,  John  P.  Garfinkel.
Klageren har videre henvist til, at bladet igennem  

 Skandinavisk Renholds direktør hævder, at messen i Bella Centret  

 er det pure opspind.
Dette er ikke korrekt, og klager har i den forbindelse  

 henvist til e-mail fra  Martin  Scott   i Turret-Rai.
 Klageren har yderligere anført, at det er direkte  

 løgn og strafbart efter straffeloven at oplyse, at klagers navn kan  

 sættes i forbindelse med 12 konkurser i Skandinavien inden for de  

 sidste tre år.
 Bladet har oplyst, at man ikke bestrider, at klager har  

 planlagt en messe i Bella Centret, men ligesom klagers blad ligger meget  

 tæt op ad Rent i Danmark, har man også har valgt et tidspunkt,  

 hvor der i forvejen i Herning er en tilsvarende messe, som blandt andet  

 bladet er involveret i.
Bladet har anført, at man ikke er klar over,  

 hvorvidt klager har været involveret i 12 selskaber, der er lukkede,  

 men som et indicium herpå har man henvist til en redegørelse fra  

 Intrum Justitia A/S vedrørende Forlaget Thorsgaards krav mod Nordic  

 Cleaning System ApS med klager som direktør, hvilket tilgodehavende  

 måtte afskrives, da firmaet kort efter gik konkurs.
Endvidere har man  

 henvist til spærrekort fra Grafisk Arbejdsgiverforening  

 vedrørende firma Rasch & Rasch ApS, i hvis bestyrelse klager har  

 haft sæde, og til spærrekort fra Scanhouse Scandinavian House of  

 Trading A/S, hvor klager under et andet navn har haft sæde.
Bladet har endvidere henvist til e-mail fra  Anders  P.  

  Kjær-Knudsen, der står bag Herning Messerne.
Af denne e-mail  

 fremgår, at det planlagte show i Bella Centret ikke er et officielt  

 ISSA-sponsoreret show.
ISSA s navn er i øvrigt fjernet i klagers  

 markedsføring af messen.
Bladet har endvidere henvist til brev af 15.  

 januar 2002 fra  Mark  Armitage, ISSA, hvori denne redegør for klagers  

 forbindelse til ISSA.
 Bladet har i forbindelse med fremsendelse af en genpart af  

 det svarskrift, der er indleveret i anledning af den sag, der af Nordic  

 Publications er anlagt ved domstolene, anført, at det er forkert, at  

 der træffes afgørelse i Pressenævnet, idet det   om end  

 retssagen vil være med til at oplyse/afklare sagen   vel ikke  

 være rigtigt, om Pressenævnet afsiger en kendelse, der må  

 kunne forventes at påvirke retten i den ene eller anden retning.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at det  

 forhold, at domstolene parallelt med klagesagen for nævnet behandler en  

 sag mellem parterne, ikke er til hinder for, at nævnet behandler  

 klagesagen.
 Klager over overtrædelse af god presseskik kan  

 senest 4 uger efter offentliggørelsen rettes til det  

 pågældende massemedie selv eller direkte til Pressenævnet.  

 Massemediets afgørelse kan senest 4 uger efter, at den er kommet frem  

 til klageren, indbringes for Pressenævnet, jf. medieansvarslovens § 34,  

 stk. 2.
Nævnet modtog klagen den 8. november 2001. Det  

 må lægges til grund, at bladet er offentliggjort senest den 10.  

 oktober 2001, hvilket også er datoen for klagers brev til bladet, hvori  

 klager anmoder bladet om, at der bringes et dementi.
Nævnet finder  

 imidlertid, at klagers brev af 10. oktober 2001 alene har karakter af en  

 anmodning om genmæle, og klagefristen i forhold til  

 spørgsmålet om god presseskik er derfor overskredet i forhold  

 til nævnet.
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
Nævnet finder, at det ikke af artiklen med  

 tilstrækkelig tydelighed fremgår, at "Scandinavian Cleaning  

 Show" ikke afholdes i Bella Centret.
Klager har derfor ikke krav  

 på genmæle vedrørende denne oplysning.
Nævnet finder endvidere, at det ikke udfra sagens  

 oplysninger er godtgjort, at oplysningen om, at klagers navn kan sættes  

 i forbindelse med flere end 12 krakkede selskaber i Danmark og det  

 øvrige Skandinavien inden for de seneste ca. 3 år, er utvivlsom  

 rigtig.
Klager er derfor berettiget til efter påkrav at få  

 optaget følgende genmæle i bladet, jf. medieansvarslovens § 39:
"Genmæle Af en artikel i oktober-nummeret af Rent i Danmark  

 fremgik, at Ks navn kan sættes i forbindelse med flere end 12 krakkede  

 selskaber i Danmark og det øvrige Skandinavien inden for de seneste  

 ca. 3 år.
Dette er ikke korrekt.
