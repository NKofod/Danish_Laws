Betænkning afgivet af Det  

 Energipolitiske Udvalg den 8. december 1999 Betænkning over Forslag til lov om ændring af lov om  

 statstilskud til energibesparelser m.v. i erhvervsvirksomheder (Brancheopdeling og udvidelse af kredsen af  

 tilskudsberettigede) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
 Endvidere har udvalget modtaget en skriftlig henvendelse  

 fra Dansk Industri.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
 Herefter indstiller et mindretal  

 (Socialdemokratiets, Centrum-Demokraternes, Det Radikale Venstres og Frihed  

 2000's medlemmer af udvalget) lovforslaget til vedtagelse med de  

 stillede ændringsforslag.
Et andet mindretal (Venstres, Det Konservative  

 Folkepartis og Dansk Folkepartis medlemmer af udvalget) vil ved 3. behandling  

 stemme hverken for eller imod lovforslaget.
Mindretallet vil stemme for de  

 stillede ændringsforslag.
Et tredje mindretal (Socialistisk Folkepartis  

 medlem af udvalget) vil redegøre for sin stilling til lovforslaget ved  

 2. behandling.
Mindretallet vil stemme for de stillede  

 ændringsforslag.
Et fjerde mindretal (Enhedslistens medlem af  

 udvalget) vil redegøre for sin stilling til lovforslaget ved 2.  

 behandling.
Mindretallet vil stemme for de stillede  

 ændringsforslag.
Ændringsforslag Af	miljø- og energiministeren, tiltrådt af  

udvalget:
Til § 1 1) I den under nr. 2 foreslåede affattelse af §  

 2, stk. 1, nr. 7, ændres »ERFA-grupper« til: »erfaringsudvekslingsgrupper «.
 2) I den under nr. 5 foreslåede affattelse af §  

 4, stk. 4, ændres i 2. pkt. »projektet« til: »arbejdet «.
Bemærkninger Til nr. 1 Ændringsforslaget er en sproglig præcisering.  

 Hensigten med ændringen er at undgå fagjargon, som ikke kan anses  

 for alment kendt.
Til nr. 2 Ændringsforslaget er en præcisering af  

 reglerne for udbetaling af tilskud og stilles for at undgå  

 fortolkningstvivl om hjemmelsgrundlaget til at foretage ratevise udbetalinger  

 af tilskud.
I det fremsatte lovforslag er det en betingelse, at projektet er  

 afsluttet, før tilskud kan udbetales.
Betingelsen om, at »projektet« skal være  

 afsluttet, kunne fortolkes således, at hele projektet skal være  

 afsluttet, hvilket ville medføre, at ratevis udbetaling for allerede  

 gennemførte arbejder ikke ville kunne foretages.
Med den nu  

 foreslåede formulering vil det være en betingelse for udbetaling  

 af tilskud, at »arbejdet« er afsluttet.
Ratevis udbetaling vil derfor kunne ydes  

 for gennemførte arbejder, herunder dele af et samlet projekt.
Ordlyden  

 svarer hermed til ordlyden i den eksisterende lov, og praksis  

 vedrørende ratevise udbetalinger vil fortsætte som hidtil.
 Hensigten med at kunne yde ratevis udbetaling er at  

 imødekomme et ønske hos ansøgerne i forbindelse med  

 f.eks. udviklingsprojekter, der kan løbe over flere år.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Dorit Myltoft (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

  Gitte Seeberg (KF) Henriette Kjær (KF)  

  Aase D.
Madsen (DF) nfmd.  

  Kim Behnke (FRI) Kristeligt Folkeparti havde ikke medlemmer i udvalget.
