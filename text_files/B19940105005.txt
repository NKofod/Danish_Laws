I medfør af § 24, stk. 1, i lov nr. 343 af 14. maj 1992 om kød og tekstanmærkning nr. 59 ad § 24 på finansloven for 1995 samt efter bemyndigelse fra landbrugs- og fiskeriministeren fastsættes:
 § 1.  Virksomheder, der i henhold til lov om kød er  

 autoriseret eller godkendt af Veterinærdirektoratet til slagtning eller  

 opskæring, skal betale en afgift til dækning af udgifter til den veterinære  

 kontrol.
 § 2.  Afgift beregnes på grundlag af konstaterede  

 direkte og fælles kontroludgifter.
 Stk. 2.  Direkte kontroludgifter på hver enkelt  

 virksomhed omfatter løn m.v. til kontrolpersonalet, herunder udgifter til  

 befordring og helbredsundersøgelser samt administrationsudgifter i  

 forbindelse med kontrollens gennemførelse på den enkelte virksomhed.
 Stk. 3.  Fælles kontroludgifter for flere virksomheder  

 betales i overensstemmelse med bilag 1.
 Stk. 4.  Ud over de i stk. 2 og 3 anførte udgifter  

 omfatter kontroludgifter tab af udgifter i forbindelse med virksomhedsophør.
§ 3.  Afgift kan i stedet for i henhold til § 2  

 beregnes på grundlag af de i bilag 2 anførte satser.
Omregning af ECU sker på  

 basis af den kurs, der er offentliggjort i EF-Tidende den første arbejdsdag i  

 september i det forudgående år.
Dog anvendes for 1995 gennemsnittet af de  

 omregningskurser, der er offentliggjort for de sidste tre års vedkommende.
 § 4.  Veterinærdirektoratet afgør, eventuelt  

 branchevis, om virksomheder skal betale afgift i henhold til § 2 eller § 3,  

 og i hvilket omfang virksomhederne skal deltage i dækningen af de i § 2, stk.  

 4, anførte udgifter.
§ 5.  Afgifter opkræves af tilsynsmyndigheden som  

 månedlige acontobeløb, efterfulgt af korrektion på grundlag af efterfølgende  

 årsopgørelse.
Virksomhederne underrettes forud for hvert finansår om  

 acontobeløbets størrelse.
 Stk. 2.  Veterinærdirektoratet kan afkræve  

 virksomhederne de oplysninger om arbejdstid m.v., slagtetal, producerede  

 eller behandlede mængder m.v., som er nødvendige for fastsættelsen af  

 afgiftsbetalingen.
 § 6.  For erindringsskrivelser vedrørende ikke  

 rettidig betaling opkræves et gebyr på 40,00 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 7.  Bekendtgørelsen træder i kraft den 1. januar  

 1995.
 Stk. 2.  Samtidig ophæves Veterinærdirektoratets  

 bekendtgørelse nr. 1002 af 14. december 1993 om afgifter ved offentlig  

 kontrol med kød m.v.
Veterinærdirektoratet, den 14. december  

 1994 Torben Nielsen / Sten Stromgren Bilag 1 Fællesudgifter i henhold til § 2, stk. 3 1. Følgende fælllesudgifter fordeles mellem samtlige  

 virksomheder:
 2. Følgende fællesudgifter fordeles mellem samtlige  

 virksomheder med fastansat overdyrlæge uden privat pensionsordning:
 - Udbetaling af pension til afgåede overdyrlæger eller afdelingsdyrlæger  

 eller disses efterladte.
 3. Følgende fællesudgifter fordeles mellem samtlige  

 virksomheder, undtagen fjerkræ- og kaninslagterier.
 - Udgifter til løn og øvrig drift i forbindelse med undersøgelse af dyr og  

 fersk kød for restkoncentrationer.
 4. Følgende fællesudgifter vedrørende  

 ante-mortem-kontrollen fordeles mellem fjerkræslagterier:
Bilag 2 Afgifter i henhold til § 3 1. For udgifter til undersøgelse i forbindelse med  

 slagtning opkræves følgende faste beløb:
- voksent kvæg: 4,75 ECU/dyr - ungkvæg: 2,5 ECU/dyr - for slagtekyllinger og slagtehøns, andet ungfjerkræ til opfedning af en  

 vægt på under 2 kg samt udsætterhøner: 0,01 ECU/dyr - andet ungfjerkræ til opfedning af en slagtet vægt på over 2 kg: 0,02  

 ECU/dyr - andet voksent, større fjerkræ på over 5 kg: 0,04 ECU/dyr 2. Kontrol og undersøgelse i forbindelse med opskæring  

 dækkes ved tillæg af et fast beløb på 3 ECU/ton kød, der kommer ind på en  

 opskæringsvirksomhed.
 Hvis opskæringen udføres i den virksomhed, hvorfra kødet stammer,  

 foretages en nedsættelse på indtil 55% af de i nr. 1 fastsatte beløb.
 (* 1) Bekendtgørelsen gennemfører Rådets direktiv 85/73 som ændret af  

 Rådets direktiv 93/118, EF-Tidende 1993, L 340, s. 15.
