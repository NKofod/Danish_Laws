 Dagpengeudvalget fik i foråret 1994 forelagt nogle klagesager, hvor  

 lønmodtagere, der af deres arbejdsgivere var blevet fritstillet med løn efter  

 funktionærloven, klagede over, at kommunerne havde givet afslag på udbetaling  

 af sygedagpenge under sygemelding i fritstillingsperioden.
 I den ene af sagerne havde lønmodtageren som begrundelse for klagen  

 anført, at sygemeldingen forhindrede hende i at stille sig til rådighed for  

 arbejdsmarkedet og etablere et nyt ansættelsesforhold, - og således at  

 optjene en (yderligere) lønindtægt.
Arbejdsgruppe nedsat For at kunne tage stilling til, hvorledes en fritstillet funktionær var  

 stillet i relation til dagpengeloven, besluttede Dagpengeudvalget at nedsætte  

 en arbejdsgruppe, bestående af bl.a. funktionærlovskyndige repræsentanter for  

 udvalget.
Arbejdsgruppen fik til opgave at klarlægge retsvirkningerne af  

 henholdsvis suspension og fritstilling, for herigennem at kunne tage stilling  

 til, i hvilket omfang løn under suspension/fritstilling kunne anses for løn  

 udbetalt i et bestående ansættelsesforhold, - og hermed for løn under sygdom  

 i tilfælde af sygemelding - eller om der var tale om et erstatningsbeløb.
Hvad er suspension og fritstilling? Suspension er en tilkendegivelse fra arbejdsgiveren om, at funktionæren  

 indtil videre ikke skal komme på arbejde.
Ved suspension udbetaler  

 arbejdsgiveren funktionærens fulde løn og har til gengæld krav på, at  

 funktionæren står til rådighed.
Hvis funktionæren opfylder denne  

 forpligtelse, kan arbejdsgiveren ikke reducere lønnen, selv om funktionæren i  

 suspensionsperioden skaffer sig anden indtægt, når blot funktionæren ikke  

 bringer sig i en misholdelsessituation overfor ar-bejdsgiveren.
Fritstilling er arbejdsgiverens definitive tilkendegivelse af, at han ikke  

 mere ønsker funktionærens arbejdskraft.
Ved fritstillling opgøres  

 funktionærens krav efter de almindelige erstatningsregler, herunder  

 minimalerstatningsreglen i funktionærlovens § 3, stk. 2. Der kan således ske  

 fradrag for besparelse og indtjening andetsteds.
(Kilde: Lars Svenning Hansen: Funktionærret.
Jurist- og Økonomforbundets  

 forlag 1993.) Arbejdsgruppens konklusioner:
I såvel suspensions- som fritstil-lingsperioder består funktionærens  

 ansættelsesforhold stadig, og arbejdsgiveren skal - for ikke at misligholde  

 ansættelsesforholdet - udbetale løn til de sædvanlige lønterminer.
Når  

 lønmodtagerens krav ved fritstilling opgøres efter reglerne i  

 funktionærlovens § 3, er der alene tale om en »opgørelses-metode«,  

 og den udbetalte løn kan derfor ikke betragtes som en erstatning.
 Hvis funktionæren bliver syg i sådanne perioder, må han derfor anses for  

 at modtage løn under sygdom fra arbejdsgiveren.
Hvad er konsekvenserne for kommunernes udbetaling af dagpenge/refusion ved  

 fritstilling/suspension? 1) Hvis en sygemeldt funktionær modtager løn fra sin arbejdsgiver i en  

 suspensions- eller fritstillingsperiode har pgl. ikke samtidig ret til  

 sygedagpenge.
 2) En privat arbejdsgiver vil derimod have ret til refusion af dagpenge  

 fra 1. dag efter 2 ugers sygdom, under forudsætning af, at anmodning indgives  

 rettidigt og lønmodtageren i øvrigt opfylder betingelserne for udbetaling af  

 dagpenge.
3) Hvis en suspenderet/fritstillet lønmodtager melder sig syg til arbejdsgiveren umiddelbart før suspensions/fritstillingsperiodens udløb,  

 vil arbejdsgiveren efter dagpengelovens § 3, stk. 3 have pligt til at  

 udbetale pågældende dagpenge for de dage i 2-ugers perioden, som han ikke  

 udbetaler løn for.
Det bemærkes, at dette kun gælder ansættelsesforhold, der er omfattet af  

 funktionærloven.
Hvis suspension og fritstilling sker inden for andre  

 områder, må det vurderes i hvert enkelt tilfælde, om de samme forhold gør sig  

 gældende.
SM'er - og ny dagpengevejledning på vej! Dagpengeudvalget har nu truffet afgørelse i de 2 første sager efter  

 ovenstående retningslinier, og der kan forventes udsendt en SM'er herom i  

 november 1994.
I oktober 1994 vil Den Sociale Ankestyrelse endvidere udsende  

 praksisoversigt på dagpengeom-rådet - og en ny vejledning om syge- og  

 barseldagpenge.
Denne vejledning vil erstatte Socialstyrelsens vejledning nr.  

 5 af 22. marts 1990 og vil være ajourført med alle de seneste ændringer af  

 dagpengeloven og af bekendtgørelsen om dagpenge.
