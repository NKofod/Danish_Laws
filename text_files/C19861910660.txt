(Til samtlige kommuner) Ved afgørelse nr. 129 af 17. oktober 1985 offentliggjort i De europæiske  

 Fællesskabers Tidende nr.
C 141 af 7. juni 1986 har Den Adm.
Kommision for  

 Vandrende Arbejdstageres Sociale Sikring givet en supplerende fortolkning af  

 visse bestemmelser i kap. 8 i EF- forordning nr. 1408/71 om ydelser til børn  

 af pensionister og børn, der har mistet begge forældre eller en af dem, og  

 tilsvarende bestemmelser i gennemføresesforordningen, EF- forordning nr.  

 574/72.
 Afgørelse nr. 129 træder i stedet for afgørelse nr. 122, som er udsendt  

 med sikringsstyrelsens vejledning af 1. december 1983. Afgørelsen træder i  

 kraft den 1. juli 1986.
 1.
Afgørelsen fortolker art. 77, art. 78. og art. 79, stk. 3, i EF-  

 forordning nr. 1408/71 og art. 10, stk. 1 b)ii) i EF-forordning nr. 574/72 i  

 lyset af domme afsagt i årene 1979-83 af EF- domstolen.
Princippet i disse  

 domme er, at en ret til børnetilskud (eller andre ydelser, der er omfattet af  

 art. 77 og 78 i EF- forordning nr. 1408/71), når retten er erhvervet i en  

 medlemsstat enten efter EF-regler eller efter lovgivningen i medlemsstaten  

 alene, ikke bortfalder, hvis ydelsen er større end den ydelse, der faktisk  

 udbetales af den stat, som er kompetent efter art. 77 og 78 i  

 EF-forordningen.
Der kan kræves udbetalt et tillæg svarende til forskellen  

 mellem de to ydelser.
Selv om der efter EF- forordningens regler skal  

 udbetales ydelser efter lovgivningen i een medlemsstat, er dette altså ikke  

 til hinder for udbetaling af et overskydende beløb efter lovgivningen i en  

 anden stat.
 Afgørelsen gælder i følgende situationer:
 a.
 Når en pensionist, der har ret til pension eller rente fra to eller flere  

 medlemsstater, flytter fra en af de stater, hvorfra han modtager fra pension  

 eller rente, til en anden stat, hvor han ligeledes er berettiget til pension  

 eller rente, og de ydelser efter art. 77 i EF-forordning nr. 1408/71, som  

 pensionisten modtog i den første stat, er større end de ydelser, han faktisk  

 får udbetalt i den anden stat.
 b.
 Når et fader- og/eller moderløst barn flytter fra en medlemsstat, hvor det  

 har modtaget ydelser efter art. 78 i EF-forordning nr. 1408/71, til en anden  

 medlemsstat, hvor det også er berettiget til ydelser efter denne bestemmelse,  

 og ydelserne til barnet i den første stat var større end de ydelser, barnet  

 faktisk får udbetalt i den anden stat.
 c.
 Når et barn af en pensionist eller et fader- og/eller moderløst barn efter  

 en medlemsstats lovgivning alene er berettiget til en ydelse, der overstiger  

 det beløb, som faktisk udbetales i den stat, der er kompetent efter art. 77  

 og 78 i EF-forordning nr. 1408/71.
Som eksempel kan nævnes den situation, der lå til grund for dommen i sag  

 nr. 320/82. Et italiensk barn med bopæl i Italien havde mistet sin fader.  

 Faderen havde været beskæftiget som arbejdstager både i Italien og i Tyskland  

 og havde efter tysk lovgivning erhvervet ret til børnepension (Waisenrente)  

 til barnet.
Denne tyske rente var større end den ydelse, der udbetaltes  

 barnet i Italien, som var den kompetente stat efter art. 78, stk. 2 b)i) i  

 EF-forordning nr. 1408/71. Tyskland skulle derfor betale et tillæg svarende  

 til forskellen mellem de to ydelser.
Efter dansk lovgivning alene kan der normalt kun være ret til børnetilskud  

 til børn med bopæl i Danmark.
Det bemærkes dog, at der kan være ret til  

 særligt børnetilskud til børn af pensionister med bopæl i udlandet.
Her kan  

 altså som i det ovenfor anførte eksempel, den medlemsstat, hvor barnet eller  

 børnene bor, være den anden stat, og Danmark kan være forpligtet til at  

 udbetale et tillæg.
 d.
 Når ydelser, som der er ret til efter art. 77, stk. 2, eller art. 78, stk.  

 2, i EF-forordning nr. 1408/71 skal stilles i bero, fordi der samtidig er ret  

 til familieydelser eller børnetilskud til de pågældende børn i kraft af  

 erhvervsudøvelse i en anden medlemsstat (art. 79, stk. 3, i EF-forordning nr.  

 1408/71), eller - for medlemsstater, hvor retten til familienydelser eller  

 børnetilskud som i Danmark ikke er betinget af forsikring eller beskæftigelse  

 - den person, som er berettiget til disse ydelser eller til hvem de  

 udbetales, udøver erhvervsmæssig virksomhed i den pågældende stat (art. 10,  

 stk. 1 b, ii) i EF-forordning nr. 574/72.
 2.
 I de i pkt. 1 a)-d) omhandlede tilfælde udbetaler institutionen i den  

 første medlemsstat et tillæg til de ydelser, som udbetales af den anden stat.  

 Dette tillæg svarer til forskellen mellem det ydelsesbeløb, der faktisk  

 udbetales efter den anden stats lovgivning, og det ydelsesbeløb, der skulle  

 være udbetalt efter den første stats lovgivning.
Ved fastsættelsen af tillægget tages der kun hensyn til børn, for hvilke  

 der er erhvervet ret til ydelser inden flytningen af bopæl, påbegyndelsen af  

 erhvervsudøvelse eller inden erhvervelsen af ret til ydelser i to  

 medlemsstater samtidig.
Tillægget skal udbetales, sålænge børnene opfylder  

 betingelserne for ret til ydelser efter den første stats lovgivning.
Såfremt  

 der ikke længere er ret til ydelser efter den anden stats lovgivning, skal  

 den første stat udbetale det fulde ydelsesbeløb, hvis der fortsat er ret  

 hertil efter denne stats lovgivning.
 3.
Den eller de kompetente institutioner for familieydelser og børnetilskud i  

 den anden stat (for Danmarks vedkommende social- og sundhedsforvaltningen)  

 skal straks underrette institutionen eller institutionerne i den første stat  

 om, fra hvilket tidspunkt der udbetales ydelser efter den anden stats  

 lovgivning, samt om arten og størrelsen af disse ydelser.
Efter forløbet af  

 12 måneder gives der meddelelse om det nøjagtige ydelsesbeløb, der er  

 udbetalt i de forløbne 12 måneder.
For Danmarks vedkommende gives meddelelse  

 om danske børnetilskud og eventuel ungdomsydelse, der er udbetalt.
 De kompetente institutioner for familieydelser og børnetilskud i andre  

 medlemsstater, til hvilke social- og sundhedsforvaltningen skal sende disse  

 oplysninger, hvis Danmark er den anden stat, er angivet i bilag 2 til  

 EF-forordning nr. 574/72.
 4.
Det tillæg, som den første stat skal betale, skal første gang beregnes  

 efter udløbet af 12 måneder efter, at der er erhvervet ret til ydelser i den  

 anden stat.
Derefter beregnes tillægget på ny hvert år.
Det påhviler  

 kommunens social- og sundhedsforvaltning at beregne og udbetale tillæg, når  

 betingelserne herfor er opfyldt.
Tillæg udbetales til den person, som  

 børnetilskud efter dansk lovgivning skal udbetales til, d.v.s. som hovedregel  

 til barnets moder.
 Når der er truffet afgørelse om udbetalingen af et tillæg, skal social- og  

 sundhedsforvaltningen underrette modtageren herom med angivelse af:
 5.
 Sammenligningen af ydelsesbeløbene fra den første og den anden stat skal  

 ske efter den omregningskurs, der er gældende i henhold til artikel 107, stk.  

 1-3, i EF-forordning nr. 574/72. Kommunerne kan i de enkelte tilfælde ved  

 henvendelse til sikringsstyrelsen få oplyst den gældende omregningskurs, som  

 fastsættes for hvert kvartal.
 6.
 Denne vejledning gælder fra 1. juli 1986 og erstatter sikringsstyrelsens  

 vejledning af 1. december 1983.
 P.s.v.
K.
Søderblom /Karen Breining BILAG AFGØRELSE Nr. 129 af 17. oktober 1985 om anvendelse af artikel 77, 78 og 79, stk. 3 i forordning (EØF) nr.  

 1408/71 og artikel 10, stk. 1, litra b), ii), i forordning (EØF) nr 574/72 (86/C 141/07) DE EUROPÆISKE FÆLLESSKABERS ADMINISTRATIVE KOMMISION FOR VANDERENDE  

 ARBEJDSTAGERES SOCIALE SIKRING HAR - under henvisning til artikel 81, litra a), i Rådets forordning (EØF) nr  

 1408/71, ifølge hvilken den har til opgave at behandle ethvert  

 fortolkningspørgsmål, som opstår i forbindelse med bestemmelserne i  

 forordning (EØF) nr. 1408/71 og senere forordninger, og ud fra følgende betragtninger:
Afgørelse nr. 122 af 20. april 1983 bør ændres for at tage hensyn til  

 Domstolens dom i sag 320/82; i sag 733/79 har De europæiske Fællesskabers Domstol, herefter benævnt  

 Domstolen , den 12. juni 1980 afsagt sålydende dom: Artikel 77, stk. 2, litra  

 b), i) i forordning (EØF) nr. 1408/71 skal fortolkes således, at en ret til børnetilskud, som skal udredes af den medlemsstat, på hvis område en invalidepensionist har bopæl, ikke medfører, at retten til større og tidligere erhvervede børnetilskud, som det påhviler en anden medlemsstat at udrede, bortfalder.
Når de børnetilskud, som faktisk oppebæres i bopælsstaten, er lavere end børnetilskuddene i henhold til den anden medlemsstats lovgivning, kan arbejdstageren af sidstnævnte stats kompetente institution kræve en tillægsydelse, som svarer til forskellen mellem de to ydelser ; i sag 807/79 har Domstolen den 9. juli 1980 afsagt sålydende dom: Artikel  

 78, stk. 2, litra b), i), i Rådets forordning (EØF) nr.
1408/71 af 14. juni 1971 skal fortolkes således, at retten til ydelser fra den stat, hvor det barn - som har mistet begge sine forældre eller en af dem og som har fået tilkendt ydelserne - har bopæl, ikke indebærer, at retten til højere ydelser, som tidligere er erhvervet alene i henhold til en anden medlemsstats lovgivning, fortabes.
Når det ydelsesbeløb, som faktisk oppebæres i bopælsmedlemsstaten, er lavere end ydelsesbeløbet alene efter den anden medlemsstats lovgivning, har det efterladte barn ret til en supplerende ydelse, som svarer til forskellen mellem de to beløb, og som skal afholdes af den kompetente institution i sidstnævnte stat i sag 100/78 har Domstolen den 6. marts 1979 afsagt sålydende dom: 1.  

 Efter artikel 79, stk. 3, i Rådets forordning (EØF) nr. 1408/71 stilles retten til børnetilskud for børn, over for hvem faderen, der er pensionist efter en medlemsstats lovgivning, har forsørgerpligt, ikke i bero såfremt moderen ikke faktisk har erhvervet ret til disse børnetilskud i medfør af lovgivningen i en anden medlemsstat i kraft af erhvervsudøvelse, enten fordi kun faderen anerkendes som familieforsørger, eller fordi betingelserne for at tillægge moderen ret til børnetilskuddene ikke er opfyldt.
2. Artikel 79, stk. 3, gælder kun for det beløb, der  

 faktisk udbetales i kraft af erhvervsudøvelse ; i sag 320/82 har Domstolen den 24. november 1983 afsagt sålydende dom:  

 Artiklerne 77 og 78 i forordning (EØF) nr. 1408/71 skal fortolkes således, at kravet på pension som barn af en afdød arbejdstager, som består i henhold til lovgivningen i den medlemsstat, der er kompetent i henhold til disse bestemmelser, ikke - når den afdøde fader har været omfattet af lovgivningen i flere medlemsstater - udelukker krav på en højere efterladtepension, som består alene i henhold til en anden medlemsstats lovgivning.
Såfremt de ydelser, der faktisk oppebæres i den første medlemsstat, er lavere end det ydelsesbeløb, som hjemles alene i henhold til lovgivningen i den anden medlemsstat, kan det efterladte barn af den kompetente forsikringsinstitution i denne medlemsstat kræve udbetalt et tillæg svarende til forskellen mellem de to beløb ; samtidig ret til ydelser kan opstå ved en forsikringsbegivenheds  

 indtræden, som i henhold til en medlemsstats lovgivning giver ret til ydelser  

 for børn, der forsørges af pensions- eller rentemodtagere eller for fader-  

 eller/og moderløse børn, når de allerede har ret til ydelser i henhold til  

 lovgivningen i en anden medlemsstat; dette er tilfældet, når der udøves  

 erhvervsmæssig beskæftigelse, når der erhverves ret til pension i  

 bopælslandet, eller pensions- eller rentemodtageren eller de fader- og/eller  

 moderløse børn skifter bopæl; samtidig ret til ydelser kan ligeledes opstå ved en forsikringsbegivenheds  

 indtræden, som giver ret til ydelser i henhold til en medlemsstats lovgivning  

 i overensstemmelse med bestemmelserne i artikel 77 og 78 i forordning (EØF)  

 nr. 1408/71, og til ydelser udelukkende i medfør af en anden medlemsstats  

 lovgivning; samtidig ret til ydelser, der kan kræves udbetalt i henhold til artikel 77  

 eller 78 i forordning (EØF) nr. 1408/71, og til ydelser eller børnetilskud,  

 der kan kræves udbetalt i medfør af en anden lovgivning, er i øvrigt  

 reguleret dels ved denne forordnings artikel 79, stk. 3, når retten til  

 familieydelser eller børnetilskud erhverves i kraft af erhvervsudøvelse, og  

 dels ved artikel 10, stk. 1, litra b), ii), i Rådets forordning (EØF), nr.  

 574/72 når retten til familieydelser eller børnetilskud ikke er betinget af  

 forsikring eller beskæftigelse; de regler, der er fastsat i disse  

 bestemmelser, er indholdsmæssigt de samme; ved anvendelsen af ovennævnte  

 artikel 10, stk. 1, litra b), ii), er det derfor nødvendigt at tage hensyn  

 til den fortolkning, Domstolen har givet af ovennævnte artikel 79, stk. 3; med henblik på at gennemføre Domstolens afgørelse i henseende til artikel  

 77, 78 og 79 i forordning (EØF) nr. 1408/71, er det vigtigt at afgøre, i  

 hvilke tilfælde der skal udbetales et tillæg, og fastlægge de nødvendige  

 procedurer for fastsættelsen af dette tillæg og institutionernes  

 forpligtelser; idet beslutning i sagen er truffet på de i artikel 80, stk. 3, i  

 forordning (EØF) nr. 1408/71 fastsatte betingelser - TRUFFET FØLGENDE AFGØRELSE.
 1.
Når det i artikel 77, stk. 1, i forordning (EØF) nr. 1408/71 omhandlende ydelsesbeløb, som modtageren af en pension eller en rente modtog i medfør af lovgivningen i en medlemsstat, hvor han var bosat, overstiger det ydelsesbeløb, som den pågældende modtager efter lovgivningen i en anden medlemsstat, som ligeledes er forpligtet til at udbetale en pension eller rente, og som den pågældende er flyttet til, finder artikel 77, stk. 2, i henhold til denne afgørelses stk.
5, anvendelse, således at retten til ydelser i medfør af lovgivningen i førstnævnte medlemsstat bevares, i det omfang dette ydelsesbeløb overstiger størrelsen af de ydelser, der faktisk udbetales efter lovgivningen i det nye bopælsland.
 2.
Når det i artikel 78, stk. 1, i forordning (EØF) nr. 1408/71 omhandlende ydelsesbeløb, som var tilkendt efter en medlemsstats lovgivning for et fader- og/eller moderløst barn, som var bosat i denne stat, overstiger det ydelsesbeløb, som for dette barn kan kræves udbetalt efter lovgivningen i en anden medlemsstat, som barnet er flyttet til, finder artikel 78, stk. 2, i henhold til denne afgørelses stk. 5, anvendelse, således at retten til ydelser i medfør af lovgivningen i førstnævnte medlemsstat bevares, i det omfang dette ydelsesbeløb overstiger det beløb, der faktisk udbetales efter lovgivningen i det nye bopælsland.
 3.
Når ydelsesbeløbet til det fader- og/eller moderløse barn eller til børn, der forsørges af pensionister eller rentemodtagere, som kan kræves udbetalt udelukkende i medfør af en medlemsstats lovgivning, overstiger det ydelsesbeløb, som kan kræves udbetalt efter lovgivningen i en anden medlemsstat, der er kompetent, i henhold til bestemmelserne i artikel 77 og 78 i forordning (EØF) nr 1408/71, bevares retten til ydelser i henhold til lovgivningen i førstnævnte medlemsstat i overensstemmelse med bestemmelserne i stk. 5, i det omfang dette ydelsesbeløb overstiger det beløb, der faktisk udbetales efter lovgivningen i den anden medlemsstat.
 4.
Artikel 79, stk. 3, i forordning (EØF) nr. 1408/71 og artikel 10, stk. 1,  litra b), ii), i forordning (EØF) nr 574/72  

 finder i henhold til denne afgørelses stk. 5 anvendelse, således at retten til ydelser efter en medlemsstats lovgivning i henhold til artikel 77, stk. 2, eller artikel 78, stk. 2, kun stilles i bero med et beløb, der svarer til de familieydelser eller børnetilskud, den pågældende får udbetalt i bopælslandet i kraft af erhvervsudøvelse.
 5.
I de i stk. 1, 2, 3 og 4 omhandlede tilfælde udbetaler institutionen i førstnævnte medlemsstat et tillæg til de ydelser, der tilkendes i medfør af lovgivningen i den anden medlemsstat . Dette tillæg svarer til forskellen mellem det ydelsesbeløb, der faktisk udbetales i henhold til lovgivningen i den anden medlemsstat, og det ydelsesbeløb, der skulle udbetales i henhold til lovgivningen i den første medlemsstat.
Ved fastsættelsen af dette tillæg tages der udelukkende hensyn til børn, for hvilke der er erhvervet ret til ydelser inden flytning af bopæl, erhvervsudøvelse, erhvervelse af en ny ret til ydelser i henhold til lovgivningen i en anden medlemsstat, eller for hvilke en forsikringsbegivenhed åbner samtidig ret til ydelser udelukkende efter lovgivningen i en medlemsstat og i overensstemmelse med fællesskabsbestemmelserne efter lovgivningen i en anden medlemsstat .
Tillægget udbetales, så længe disse børn opfylder betingelserne i lovgivningen i den første medlemsstat.
Når disse børn eller disse fader- og/eller moderløse børn ikke længere opfylder de foreskrevne betingelser for at være berettiget til ydelser i henhold til lovgivningen i den anden medlemsstat, udbetaler den første medlemsstat det fulde ydelsesbeløb, som de stadigvæk er berettiget til i medfør af denne medlemsstats lovgivning.
 6.
Tillæggets størrelse fastsættes første gang senest efter udløbet af en periode på 12 måneder efter, at der er erhvervet ret til ydelser i den anden medlemsstat.
Dernæst fastsættes tillægget mindst hver tolvte måned.
Såfremt lovgivningen i en medlemsstat bestemmer, at der skal indgives ansøgning for at erhverve ret til ydelser, gælder dette ligeledes for tillægget.
 7.
Den eller de kompetente institutioner i den anden medlemsstat underretter straks den eller de kompetente institutioner i den første medlemsstat om, fra hvilket tidspunkt der er erhvervet ret til en ydelse efter den for denne eller disse institutioner gældende lovgivning, samt arten og størrelsen af denne ydelse.
Efter udløbet af den i stk. 6 omhandlede periode giver instiutionen eller institutionerne i den anden medlemsstat institutionen eller institutionerne i den første medlemsstat meddelelse om det nøjagtige ydelsesbeløb, der er blevet udbetalt af institutionen eller institutionerne i den anden medlemsstat i den forløbne periode.
 8.
Når tillægget er blevet fastsat, udbetales dette i overensstemmelse med bestemmelserne i den første medlemsstats lovgivning og bestemmelserne i forordning (EØF) nr. 1408/71 og (EØF) nr. 574/72 om de pågældende ydelser.
 9.
Efter udløbet af den i stk. 6 omhandlede periode underretter institutionen eller institutionerne i den første medlemsstat ydelsesmodtageren om afgørelsen vedrørende tilkendelse eller afslag på tilkendelse af et tillæg og anfører medlemsstats lovgivning; medlemsstats lovgivning, og 10.
Den omregningskurs, der skal anvendes ved sammenligningen mellem ydelsesbeløbene i henhold til stk. 9, er den kurs, der er gældende i henhold til artikel 107, stk. 1 til 3, i forordning (EØF) nr.
 574/72.
Ved anvendelse af denne afgørelse anvender institutionerne de blanketter, der benyttes i forbindelse med kapitel 7 og 8 i forordning (EØF) nr. 1408/71, om fornødent suppleret med andre oplysninger, som de pågældende institutioner anser for påkrævet.
 11.
 Denne afgørelse, som træder i stedet for afgørelse nr. 122 af 20.
 april 1983, offentliggøres i De Europæiske Fællesskabers Tidende.
Den træder i kraft den første dag i den måned, der følger efter offentliggørelsen i De Europæiske Fællesskabers Tidende.
