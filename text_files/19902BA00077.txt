Nr BSF 77 Forslag til folketingsbeslutning om solidarisk og demokratisk ATP Fremsat af Lilli Gyldenkilde (SF) Tommy Dinesen (SF) Gade (SF) Rahbæk  

 Møller (SF) den 30. april 1991 Folketinget pålægger regeringen senest ved begyndelsen af folketingsåret 1991-92 at fremsætte lovforslag til ikrafttrædelse 1.
 marts 1993 om:
1. at indbetalingerne til ATP omlægges fra faste krone- og ørebeløb til en  

 procentdel af lønnen, 2. at tre fjerdedele af ATP-midlerne forvaltes af regionale fonde, hvis  

 ledelse vælges ved direkte valg af og blandt lønmodtagerne i regionen, 3. at ATP, Lønmodtagernes Dyrtidsfond og Arbejdsmarkedets Pensionskasse,  

 ifald en sådan oprettes, samlet kaldet Arbejdsmarkedsfonden (AM-fonden), får  

 fælles ledelse valgt af og blandt de regionale fondsledelser, jf. punkt 2, og 4. at det sikres, at AM-fonden gennem sin investeringspolitik arbejder for  

 at styrke lønmodtagerdemokratiet på den enkelte arbejdsplads og for en  

 økologisk bæredygtig udvikling.
Bemærkninger til forslaget Almindelige bemærkninger Da Arbejdsmarkedets Tillægspension blev oprettet i 1964, var hensigten,  

 at ordningen efterhånden skulle udbygges, så den udgjorde et mærkbart  

 supplement til folkepensionen.
Udviklingen kom ikke til at gå den vej;  

 ATP-beløbene er så langtfra at være forøget blevet udhulet af inflation og  

 manglende reguleringer, og samtidig fik og får flere og flere grupper en  

 arbejdsmarkedspensionsordning.
Selv om nogle af principperne bag  

 ATP-ordningen stadig er holdbare, er der grund til en omlægning af ordningen  

 på baggrund af denne udvikling.
Konkret mener SF, at der er behov for:
- et nyt, solidarisk element i den samlede pensionsdækning, - et regionalt element i det samlede pensionsfondssystem, - en demokratisering af ledelsen af ATP-fonden og - en stærkere indsats for virksomhedsdemokrati og en økologisk bæredygtig  

 udvikling.
Samtidig er den selvstændige administration og ledelse for ATP- og  

 LD-fonden udtryk for overflødigt dobbeltarbejde.
Disse funktioner bør derfor  

 lægges sammen, og denne fælles ledelse og administration bør også fungere for  

 den nye Arbejdsmarkedets Pensionskasse (AP), der skal oprettes i henhold til  

 SF's beslutningsforslag om arbejdsmarkedspension for alle, som er fremsat  

 dags dato.
 Dette beslutningsforslag skal desuden ses i sammenhæng med forslag til  

 folketingsbeslutning om fjernelse af køns- og invaliditetsrisikobetinget  

 diskrimination i arbejdsmarkedspensionsordninger, som ligeledes er fremsat  

 dags dato.
Bemærkninger til de enkelte punkter Ad 1 Princippet i arbejdsmarkedspensionsordninger er, at indbetalingerne er en  

 procentdel af lønnen, og at udbetalingerne afhænger cirka proportionalt af  

 indbetalingerne.
I ATP er indbygget det solidariske element, at  

 udbetalingerne er ens for personer med lige stor arbejdsmarkedstilknytning.  

 Dette element ønsker SF bevaret.
Men i dag modsvares det af, at alle  

 (fuldtidsbeskæftigede) indbetaler samme beløb uanset løn; det vil sige, at de  

 lavestlønnede belastes relativt mest.
Derfor ønsker SF indbetalingerne omlagt  

 til en procentdel af lønnen.
Procentdelen bør som målsætning fastsættes til  

 3, hvoraf 2 betales af arbejdsgiveren og 1 af lønmodtageren.
I første omgang bør omlægningen dog gøres omkostningsneutral, hvilket  

 giver lidt mindre bidragsprocenter.
Omlægningen skal ske i forbindelse med  

 overenskomstfornyelsen i 1993, dvs. den 1. marts dette år.
For grupper af offentligt ansatte er ATP-bidraget lidt mindre, hvilket  

 også påvirker størrelsen af deres udbetalinger.
For disse fastsættes  

 tilsvarende mindre bidragsprocenter, men målet er også her en bidragsprocent  

 på 3.
Ad 2 For at styrke selvstyre og nærdemokrati opdeles ATP-fonden  

 ledelsesmæssigt i en landsdækkende fond med 25 pct. af kapitalen og et antal  

 regionale fonde med tilsammen 75 pct. af kapitalen.
Ledelsen i de regionale  

 fonde vælges ved direkte listevalg (som ved kommunale valg) af og blandt  

 lønmodtagerne i regionen.
Ved valget skal anvendes kønskvotering.  

 Administrationen af fondene bibeholdes af effektivitetsgrunde centralt.
 Udbetalingerne fra ATP gøres afhængige af det afkast, der er opnået i den  

 regionale fond (de regionale fonde), som modtageren har været tilknyttet.
Ad 3 For at undgå dobbeltadministration sammenlægges ledelse og administration  

 af ATP, LD og Arbejdsmarkedets Pensionskasse.
Den samlede fond ledes af et  

 repræsentantskab bestående af medlemmerne af ledelsen af de regionale fonde i  

 plenum og en bestyrelse valgt af og blandt repræsentantskabets medlemmer.
 Den samlede ydelse fra fonden beregnes som summen af de ydelser, der  

 udbetales fra hver af de tre ordninger.
Punkterne 2 og 3 indebærer, at arbejdsgiverne ikke får nogen indflydelse  

 på fondens administration, ligesom de i dag ikke er repræsenteret i LD's  

 ledelse, men derimod i ATP's.
SF finder, at der ikke er nogen grund  

 overhovedet til, at arbejdsgiverne skal være med til at disponere over de  

 penge, der skal bruges til lønmodtagernes pension.
Det er rent formynderi.
Ad 4 SF finder det ønskværdigt, at alle pensionsfonde i deres  

 investeringspolitik dels tager økologiske hensyn, dels arbejder for øget  

 lønmodtagerdemokrati på den enkelte arbejdsplads.
Sådanne hensyn behøver ikke  

 at stride mod hensynet til et højt og sikkert afkast til pensionerne.
Det  

 fremgår både af, at mange pensionskasser allerede tager hensyn til økologien  

 i deres investeringspolitik, og af internationale erfaringer, der viser, at  

 »grønne investeringer« ofte giver et endog større afkast end det  

 gennemsnitlige.
Endvidere viser mange undersøgelser, at øget  

 medarbejderindflydelse giver større effektivitet og dermed også større afkast  

 i virksomhederne.
Uanset disse betragtninger ønsker SF ikke, at pensionskasser m.v. direkte  

 pålægges at føre en bestemt investeringspolitik.
Anderledes med AM-fonden,  

 hvis vilkår fastsættes i lovgivningen: Som minimum skal der være en  

 hensigtserklæring i loven om, at de nævnte hensyn skal tilgodeses.
Endvidere bør regler, der direkte forhindrer, at hensynene tilgodeses,  

 ændres.
Det gælder bl.a. regler, der begrænser mulighederne for at foretage  

 aktive investeringer ud over, hvad der tilsiges af hensynet til sikkerheden  

 for pensionernes værdi.
F.eks. er de fleste »grønne virksomheder«  

 ikke-børsnoterede, hvilket med den nuværende lovgivning afskærer ATP fra at  

 investere i dem.
 AM-fonden pålægges at overføre stemmeretten på indenlandske aktieposter  

 til de ansatte i virksomheden, såfremt disse ønsker det og under forudsætning  

 af, at der udarbejdes en rimelig aftale mellem fonden og de ansatte til  

 sikring af udbytte og investeret kapital.
