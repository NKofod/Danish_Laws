Fremsat den 5. november 2004 af  

 Jørn Jespersen (SF), Aage Frandsen (SF), Poul Henrik Hedeboe (SF)  

 og  

  

 Anne Grete Holmsgaard (SF) Forslag til folketingsbeslutning om  

 bedre planlægning og sikring af naturværdier ved oprettelse  

  

 af nye golfbaner Folketinget opfordrer regeringen til inden den 1. juni 2005 at  

 fremsætte lovforslag, der indebærer, at   

 	  

 der udarbejdes en  

 overordnet planlægning, som åbner mulighed for, at der over en 10-15-års-  

 periode  

 kan anlægges omkring 50-100 nye golfbaner landet over,   

 	  

 de eventuelt kommende  

 golfbaner ikke påvirker de eksisterende natur- og landskabsværdier negativt,   

 	  

 golfbanerne ikke  

 hindrer oprettelse af nye naturområder,   

 	  

 golfbanerne primært  

 bliver anlagt på allerede naturmæssigt og landskabsmæssigt degraderet jord  

 såsom tidligere råstofgrave, landbrugsjord, lossepladser og lign. samt tæt på  

 byer, og at banerne således fører til en styrkelse af de naturmæssige forhold  

 og den biologiske mangfoldighed i området,   

 	  

 driften af banerne  

 bliver økologisk bæredygtig og dermed bidrager til at sikre og udvikle  

 naturværdierne  

 i Danmark og til at sikre grundvandsinteresser, og at   

 	  

 der sikres offentlig  

 adgang til golfbanerne og planlægges for høj trafiktilgængelighed via  

 kollektiv  

 trafik.
Bemærkninger til forslaget Almindelige bemærkninger Dette beslutningsforslag om oprettelse af golfbaner er  

 inspireret af Danmarks Naturfredningsforenings handlingsplan for golf fra  

 2004 og  

 af den store efterspørgsel efter nye golfbaner, som blandt andre Dansk Golf  

 Union har formuleret.
Siden 1990 er antallet af golfbaner mere end fordoblet: fra 62  

 baner til godt 140 golfbaner i 2003. I de seneste 10 år er der i gennemsnit  

 anlagt ca. 4 baner om året.
De benyttes af omkring 120.000 golfspillere.
Golf  

 er dermed den tredjestørste idræt for voksne over 25 år.
SF finder, at golf  

 på  

 linje med en række andre friluftsaktiviteter er en god måde at kombinere  

 naturoplevelser med et eller flere andre formål på.
På den baggrund hilser SF  

 den stigende interesse for at spille golf velkommen, såfremt den udviser  

 fornøden respekt for naturen, landskabet og andre former for friluftsliv med  

 hensyn til placering, udformning, anlæg og drift.
Golfsporten er meget synlig, og synligheden hænger ikke kun  

 sammen med antallet af baner, men også den kendsgerning, at en  

 18-hullers-gennemsnitsgolfbane  

 beslaglægger omkring 60-  

 70 ha,  

 svarende til et middelstort landbrug eller ca. 100 fodboldbaner.
Ca.  

 9.000 ha  

 af Danmark anvendes i dag  

 (2004) til golf.
Golfsporten er speciel ved sit ikke ubetydelige arealforbrug  

 ikke blot totalt set, men også set pr. bruger.
Eksempelvis vil to  

 golfspillere,  

 der spiller på et hul, lægge beslag på et areal, der svarer til tre-fire  

 fodboldbaner.
Dansk Golf Union har tilkendegivet, at der formentlig er brug  

 for yderligere golfbaner i Danmark, ca. 10-15 baner om året, heraf halvdelen  

 på  

 Sjælland (Dansk Golf Union (2002): »Sådan stifter man en klub og anlægger en  

 golfbane«). Det betyder, at vi i givet fald om 10-15 år i alt kommer op på  

 300  

 golfbaner  et areal på omkring  

 20.000  

 hektar  

 eller svarende til Samsø og Læsø tilsammen.
Det  

 absolut største pres for at få yderligere golfbaner er i hovedstadsområdet.  

 Ved  

 anlæggelsen af golfbaner vil der ikke blot være tale om fysiske ændringer i  

 form af terrænreguleringer, beplantning og bebyggelse, men også funktionelle  

 ændringer  

 i form af øget aktivitet i området, trafikale konsekvenser m.v.
Planlægning og  

 placering Undersøgelser har vist, at cirka tre fjerdedele af den tid, der  

 samlet anvendes til friluftsaktiviteter, anvendes til oplevelser, som ikke  

 forudsætter medlemskab eller adgangskort.
Andre undersøgelser viser, at selv  

 små naturoplevelser har indflydelse på vores sundhed og velbefindende.  

 Golfbaner skal derfor placeres med omhu og sammenholdes med de behov og  

 kvaliteter, som det uorganiserede friluftsliv har.
Golfbaner ønskes ofte placeret i naturskønne områder.
Disse  

 områder rummer ikke blot landskabelige, men som oftest også store biologiske  

 interesser.
Konflikter mellem naturbeskyttelse og anlæggelse af en golfbane  

 knytter sig først og fremmest til placeringen af banen.
En uheldig placering  

 kan uanset bestræbelser på miljøvenlig udformning og drift af banen have som  

 konsekvens, at naturområder på arealet ændres eller helt ødelægges, eller at  

 der på grund af øget færdsel sker forstyrrelser i området, som er  

 uacceptable.  

 Endelig kan der fra en golfbane ske forurening af naturområder med gødning  

 eller sprøjtemidler.
Med omhyggelig planlægning af golfbanens placering kan  

 en  

 række natur- og miljøkonflikter undgås.
Golfbanerne bør placeres i de områder, der er bedst egnede.
Det  

 betyder blandt andet, at golfbanerne ikke bør placeres, hvor de vil ødelægge  

 landskabet, naturen eller kultursporene eller give problemer med  

 drikkevandsresourcerne.  

 Alle amter bør derfor som udgangspunkt udarbejde planer for, hvor det er  

 muligt  

 at placere golfbaner i amtet, og disse planer skal indgå i  

 regionplanlægningen.  

 Kan amterne efter strukturreformens ikrafttræden ikke løfte opgaven, påhviler  

 den staten.
Anlæggelse af golfbaner kan være en måde at genoprette tidligere  

 spolerede områder på (råstofgrave, lossepladser) eller være med til at skabe  

 det økonomiske grundlag for nye bynære rekreative arealer.
Et golfanlæg kan  

 være en forbedring af naturforholdene, hvis det placeres i intensivt drevne  

 landbrugsområder,  

 men kan på den anden side samtidig medvirke til landskabelige forringelser og  

 urbanisering af det åbne land.
Disse forhold skal afvejes i den samlede  

 planlægning,  

 som dette forslag lægger op til.
 Nye golfbaner kan under ingen omstændigheder helt eller delvis  

 anlægges i fredede områder, habitatområder eller fredsskov eller inden for  

 strandbeskyttelseslinjen eller andre beskyttelseslinjer.
Offentlig  

 adgang Der skal generelt sikres offentlig adgang til de nye golfbaner.  

 I forbindelse med designet af banerne skal der tages højde for, at der  

 sikkert  

 og hensigtsmæssigt kan færdes andre mennesker på banerne end lige netop dem,  

 der spiller golf.
Der skal sikres anlæggelse af stier og skiltning, som  

 tilgodeser  

 begge brugergrupper.
Om vinteren, når banerne er snedækkede, skal der være  

 adgang til at stå på ski på hele arealet, og der skal udpeges områder, hvor  

 det  

 er tilladt at kælke.
Pleje og drift Driften af golfbanerne skal være økologisk bæredygtig og  

 medvirke til at sikre og udvikle naturværdierne og den biologiske  

 mangfoldighed  

 i Danmark.
Der må ikke bruges pesticider, og brugen af gødning skal reduceres  

 til at minimum.
Vandforbruget skal ligeledes minimeres.
Endelig skal  

 energiforbruget reduceres så meget som muligt og lysforurening undgås.
Der  

 skal  

 fastsættes krav i tilladelserne, som gives, inden banerne anlægges, der  

 sikrer  

 disse forhold.
Skriftlig fremsættelse Jørn Jespersen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre planlægning og sikring af naturværdier ved  

 oprettelse  

  

 af nye golfbaner.
(Beslutningsforslag nr.
B 46).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
