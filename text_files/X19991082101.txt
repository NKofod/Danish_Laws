Ejendomsavance ved salg af restejendom  

 Ejendomsavancebeskatningslovens § 5A Spørgsmål Er der pligt til at anvende reglerne i  

 ejendomsavancebeskatningslovens ' 5  

 A, om indeksering af anskaffelsessummen ved salg af restejendommen, når  

 reglerne om indeksering er anvendt ved delsalg fra ejendommen.  

 Genanbringelsesreglerne har ikke været anvendt.
Svar Nej Sagsfremstilling og begrundelse Landbrugs Rådgivning Østjylland I/S anmoder,  

 af hensyn til den fremtidige administrative behandling i denne type sager,  

 Ligningsrådet om en bindende forhåndsbesked vedr. den generelle  

 behandling af ejendomsavanceberegninger, hvor genanbringelsesreglerne ikke er  

 anvendt.
Landbrugs Rådgivning Østjylland I/S har til  

 brug for selvangivelsen for 1997, udarbejdet en avanceopgørelse vedr.  

 delafståelse af en ejendom.
Anskaffelsessummen er indekseret i.h.t.  

 reglerne i ' 5A.
Kommunen har  

 i.f.m. kendelsen tilkendegivet, at skatteyderen er bundet til at bruge  

 reglerne om indeksering ved afståelse af restejendommen, idet valget af  

 indekseringsreglerne gælder for hele ejendommen.
 Rådgiver giver i anmodningen udtryk for, at  

 Landbrugscentret i Skejby samt lovafdelingen i Told- og Skatteregion Odense  

 er enige om, at bindingen på opgørelsesmetode efter '  6A (må vel være 5A), kun  

 gælder når gevinsten genplaceres, ligesom der i de seneste  

 ændringer i ejendomsavancebeskatningsloven ikke længere er en  

 kobling mellem indeksering og genanbringelse.
Tørring-Uldum kommune udtaler til sagen, at der fra  

 ejendommen  med et oprindeligt jordtilliggende på 34 ha 1.621 kvm, i  

 1997 er frasolgt 28 ha 3.435 kvm.
Skatteyderen beholder bygningerne og  

 restarealet på 5 ha 8.186 kvm.
 Det er kommunens opfattelse, at valget af indeksering  

 gælder for hele ejendommen uanset om en fortjeneste ved frasalg af en  

 del af ejendommen genanbringes eller beskattes.
Af punkt 4.9. i cirkulære nr. 166 af 12. september  

 1994 til ejendomsavancebeskatningsloven fremgår det, at ved salg af en  

 del af en ejendom omregnes anskaffelsessummen for hele ejendommen til  

 kontantværdi, eller vurderingen 1. januar 1993 vælges som  

 indgangsværdi.
Anskaffelsessummen kan reguleres efter reglerne i ' 5A gennem hele ejerperioden, hvis denne  

 bestemmelse vælges.
Herefter foretages en forholdsmæssig  

 fordeling på henholdsvis den afståede del og den resterende del  

 af ejendommen.
På baggrund heraf er det kommunens opfattelse, at  

 ejendommens indgangsværdi  hermed gøres op en gang for alle, og  

 at der herefter fragår en andel ved salg eller tilgang ved  

 køb.
 Samtlige delsalg fra samme ejendom skal derfor  

 opgøres efter samme princip i ejendomsavancebeskatningsloven, hvad  

 enten ejertidsreglen i ' 6 eller  

 indekseringen i ' 5A er anvendt.  

 Den kommunale skattemyndighed indstiller, at ved salg af bygningsparcellen ,  

 skal fortjeneste/tab opgøres efter reglerne om indeksering i  

 ejendomsavancebeskatningslovens '  

 5A, da denne opgørelsesmetode er valgt ved et tidligere frasalg af en  

 del af ejendommen.
 Det er Ligningsrådets opfattelse, at hvert salg -  

 det være sig helsalg eller delsalg - i relation til  

 ejendomsavancebeskatningslovens regler skal behandles for sig.  Det vil sige,  

 at der ved hvert salg er adgang til at anvende indekseringsreglen eller en af  

 de øvrige muligheder for regulering af anskaffelsessummen og  

 opgørelse af fortjenesten.
