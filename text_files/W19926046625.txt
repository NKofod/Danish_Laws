Efter nedlagt indsigelse fandt Patentdirektoratet, at en ansøgning om  

 patent på ark- eller baneformet papirlaminat til fremstilling af selvklæbende  

 etiketter ikke indeholdt en opfindelse, der adskiller sig væsentligt fra  

 kendt teknik.
Afgørelsen stadfæstet af Patentankenævnet.
År 1992, den 22. maj afsagde Patentankenævnet (Grønning-Nielsen, Hans Chr.
Thomsen, Herborg, Laubst, Asger Nielsen) følgende Den 8. august 1988 fremlagdes under nr. 153659 en den 17. februar 1984  

 indleveret ansøgning om patent på ark- eller baneformet papirlaminat til  

 fremstilling af selvklæbende etiketter.
 De fremlagte krav lød således:
 »1. Ark- eller baneformet papirlaminat til fremstilling af  

 selvklæbende etiketter, og omfattede et trykbart papirlag samt et lag af  

 klæbemiddel, og hvor der mellem papirlaget og klæbemidlet findes et  

 formstoflag, kendetegnet ved, at formstoflaget udgøres af en meget  

 tynd formstoffolie, der er fæstnet til papirlaget, og som består af et  

 formstofmateriale, der har en høj trækstyrke og en lav initial udvidelighed  

 (rivstyrke), f.eks. polyesterfilm.
 2. Papirlaminat ifølge krav 1, kendetegnet ved, at formstoffolien  

 har en tykkelse på 5-40 micro m, fortrinsvis 10-15 micro m.
 3. Papirlaminat ifølge krav 1, kendetegnet ved, at formstoffolien  

 er påført i form af parallelle indbyrdes adskilte strimler på papiret.
 4. Papirlaminat ifølge krav 3, kendetegnet ved, at strimlerne er  

 fæstnet til papiret ved hjælp af et laklag, som forekommer på papiret også  

 mellem strimlerne.
5. Papirlaminat ifølge krav 1, kendetegnet ved, at tykkelsen af  

 papiret svarer til en papirvægt på ca. 40-70 g/(m2).« Fasson Nederland B.V., Holland, v/Plougmann & Vingtoft, nedlagde den  

 8. november 1988 indsigelse mod udstedelse af patent, idet man anførte  

 følgende:
 »Som begrundelse for den nedlagte indsigelse skal vi anføre, at den i  

 ovennævnte fremlæggelsesskrift omhandlede genstand ikke kan anses for at  

 opfylde de i Patentlovens § 2 angivne betingelser, når henses til det, som  

 kendes fra:
britisk patentskrift nr. 1 278 680, britisk patentskrift nr. 1 289 059, (ækvivalent til dansk fremlæggelsesskrift nr. 124 784), europæisk patentskrift nr. 0 042 083, vesttysk patentskrift nr. 10 30 488, vesttysk patentskrift nr. 23 02 890, britisk patentskrift nr. 1 226 642, svensk patentskrift nr. 358 042, svensk patentskrift nr. 177 063, USA-patentskrift nr. 3 800 449, USA-patentskrift nr. 3 854 229 og etiketter, som indsigeren har markedsført siden 1979, og som af indsigeren  

 er blevet fremstillet og solgt til dels Fasson Italia for videresalg til  

 Avery Etichette, dels til Avery Etiketten B.V., Utrecht, Nederland.
 For så vidt angår dokumentation for indsigerens fremstilling af etiketter  

 af den i ovennævnte fremlæggelsesskrift omhandlede art siden 1979 fremsender  

 vi kopi af to pr. telefax modtagne såkaldte »MSRL«-formularer, dvs.  

 formularer, der specificerer det eller de produkter, som skal fremstilles.
I overensstemmelse med MSRL-formular 7639.4 blev der fremstillet en  

 papirbane af højglans hvidt papir lamineret på »711 satin chrome«,  

 en 25 micro m polyester.
Laminatet af papir og polyester blev påført et  

 klæbemiddel og et slippapir, nemlig BG 45 (pergamentpapir).
I overensstemmelse med MSRL-formular 8113.9 blev der fremstillet en  

 papirbane svarende til den i overensstemmelse med MSRL 7639.4 fremstillede  

 papirbane, men med et andet klæbemiddel og med et »710 chrome«  

 micro m tykt polyesterlag.' Ved skrivelse af 16. januar 1989 uddybedes indsigelsesbegrundelsen  

 således:
 »Krav 1:
 I dansk fremlæggelsesskrift nr. 153 659 er der i krav 1 defineret et  

 »ark- eller baneformet papirlaminat til fremstilling af selvklæbende  

 etiketter og omfattende et trykbart papirlag samt et lag af klæbemiddel, og  

 hvor der mellem papirlaget og klæbemidlet findes et formstoflag,  

kendetegnet ved, at formstoflaget udgøres af en meget tynd  

 formstoffolie, der er fæstnet til papirlaget, og som består af et  

 formstofmateriale, der har en høj trækstyrke og en lav initiel udvidelighed  

 (rivstyrke), f.eks. polyesterfilm«.
I britisk patentskrift nr. 1.278.680 er der beskrevet et lamineret  

 materiale til fremstilling af selvklæbende etiketter og med et papirlag, et  

 klæbemiddellag og et barrierelag, der er placeret mellem papirlaget og  

 klæbemiddellaget.
Det i det britiske patentskrift beskrevne barrierelag har  

 stor tæthed og udviser endvidere den egenskab, at det forhindrer, at  

 klæbemidlet »bløder« gennem barrierelaget og dermed videre gennem  

 papirlaget.
Kravene til barrierelagets tæthed og den omhandlede  

 barriereegenskab er angivet i krav 1 i det britiske patentskrift.
På side 2,  

 linie 103 og videre frem er der specificeret materialer, der kan benyttes som  

 barrierelag.
Der er specielt nævnt materialet polyethylen-terephthalat (se  

 linie 105), der er en polyester, som har stor trækstyrke og lav initiel  

 udvidelighed (rivstyrke). Netop polyethylen-terephthalat er den eneste  

 polyestertype, der specifikt er omtalt i dansk fremlæggelsesskrift nr. 153  

 659. I det britiske patentskrift er der på tegningen vist et papirlag angivet  

 med henvisningsbetegnelsen 3, et barrierelag, der er angivet med  

 henvisningsbetegnelsen 5, og et klæbemiddellag, der er angivet med  

 henvisningsbetegnelsen 7. Af tegningen fremgår det, at barrierelaget er  

 betydeligt tyndere end papirlaget, der endvidere er væsentligt tykkere end  

 klæbemiddellaget.
Dette polyethylen-terephthalat-barrierelag, som er vist på  

 tegningen i det britiske patentskrift, er følgelig, da barrierelaget sammen  

 med klæbemiddellaget er væsentligt tyndere end papirlaget, et meget tyndt lag  

 og er som følge af det forhold, at polyethylen-terephthalat er et  

 plastmateriale, en meget tynd plast- eller formstoffolie.
I det i det  

 britiske patentskrift omhandlede laminerede materiale er denne meget tynde  

 polyethylen-terephthalatfolie fæstnet til papirlaget og har som følge af  

 materialets inherente egenskaber høj trækstyrke og lav initiel udvidelighed  

 (rivstyrke).
 Vores principale påstand er således, at britisk patentskrift nr. 1.278.680  

 foregriber den i krav 1 i det danske fremlæggelsesskrift nr. 153 659  

 definerede udformning af et ark- eller baneformet papirlaminat.
 Vor subsidiære påstand er, at den i krav 1 i dansk fremlæggelsesskrift nr.  

 153 659 definerede udformning af et ark- eller baneformet papirlaminat, når  

 henses til den fra britisk patentskrift nr. 1.278.680 kendte teknik, der  

 vedrører brugen af en polyethylen-terephthalatfolie, dvs. en polyesterfilm,  

 som barrierelag i et ark- eller baneformet papirlaminat af den i krav 1's  

 indledning omhandlede art, kun udviser træk, der ikke kan anses for at være  

 så væsensforskellige fra den kendte teknik, at den i krav 1 definerede  

 opfindelse kan anses for at adskille sig væsentligt fra den kendte teknik.
 Vi vedlægger to engelsksprogede erklæringer underskrevet af henholdsvis  

 indsigeren og en kunde, der har købt produkter fra indsigeren.
Af den ene erklæring fremgår det, at indsigeren siden 1979 har fremstillet  

 et ark- eller baneformet papirlaminat til fremstilling af selvklæbende  

 etiketter, hvilket ark- eller baneformede papirlaminat omfatter en bane af  

 glittet hvidt papir, på hvilket der er lamineret en 25 micro m  

 polyesterfolie.
På polyesterfolien er påført et klæbemiddel.
Uden på  

 klæbemidlet er der yderligere anbragt et slippapir.
I to alternative  

 udførelsesformer for dette ark- eller baneformede papirlaminat, hvilke  

 udførelsesformer er specificeret i de to med vor skrivelse af 8. november  

 1988 indleverede MSRL-formularer 7639.4 og 8113.9, er den 25 micro m tykke  

 polyesterfolie henholdsvis en »711 satin chrome«-folie og en  

 »710 chrome«-folie, medens klæbemidlet er henholdsvis af typen  

 S-676 og P-9. Indsigeren erklærer, at produkter fremstillet i  

 overensstemmelse med MSRL-formular 7639.4 er blevet solgt siden 2. marts 1981  

 til Avery Etichette S.p.A., Italien, og at produkter fremstillet i  

 overensstemmelse med MSRL-formular 8113.9 er blevet solgt til Avery Etiketten  

 B.V., Utrecht, Holland, siden 18. september 1981. Indsigeren erklærer  

 endvidere, at etiketter med påskriften »Airwick«, af hvilke vi  

 vedlægger eksemplarer, er fremstillet af materialer, der har været solgt af  

 indsigeren siden 10. februar 1979, og at disse etiketter har været  

 fremstillet i overensstemmelse med MSRL-formular 8113.9.
 I den anden erklæring erklærer den ene af de i den første erklæring  

 identificerede kunder, nemlig Avery Etiketten B.V., Utrecht, Holland, at have  

 købt etiketter af typen S 8113.9 fra indsigeren siden september 1981 og at  

 have fremstillet og solgt »Airwick«-etiketter, der er fremstillet  

 af materialer, som er identiske med den i formular 8113.9 specificerede art.
 Disse erklæringer synes klart at dokumentere, at indsigeren har  

 fremstillet og, via sine kunders videresalg, offentliggjort en ark- eller  

 baneformet papirlaminat-udformning af den i krav 1's indledning omhandlede  

 art, i hvilken papirlaminat-udformning barrierelaget eller formstoflaget er  

 en meget tynd plast- eller formstoffolie, der er hæftet til papirlaget, og  

 som er en polyesterfilm, der udviser egenskaberne høj trækstyrke og lav  

 initiel udvidelighed (rivstyrke).
Til yderligere dokumentation for offentliggørelsen af produkter  

 fremstillet i overensstemmelse med formularerne MSRL-7639.4 og MSRL-8113.9  

 forud for indleveringen af den prioritetsskabende danske patentansøgning nr.  

 2792/82 den 22. juni 1982, fra hvilken dansk patentansøgning nr. 0732/84  

 påberåber prioritet, fremsender vi kopi af salgsrapporter for året 1981, af  

 hvilke det klart fremgår, at der til de i ovennævnte erklæringer nævnte  

 kunder er sket salg af produkter af den i MSRL-formularerne omhandlede art på  

 de anførte tidspunkter.
I visse udskrifter er formularnumrene specificeret,  

 medens andre udskrifter indeholder typeangivelse, som også fremgår af de  

 fremsendte »Airwick«-etiketter.
 Krav 2:
Af tegningen til britisk patentskrift nr. 1.278.680 fremgår det, at  

 barrierelaget, der som anført ovenfor er meget tyndt, har en tykkelse på ca.  

 1/4 af papirlagets tykkelse, hvilket med et papirlag med en tykkelse, som  

 normalt benyttes i etiketter, giver en barrierelagstykkelse inden for det i  

 krav 2 angivne område 5-40 micro m.
De i MSRL-formularerne 7639.4 og 8113.9  

 omhandlede ark- og papirformede laminatudformninger er endvidere  

kendetegnet ved et barrierelag af en 25 micro m polyesterfilm.
Dette  

 af indsigeren tidligere fremstillede ark- og baneformede papirlaminat har  

 således et barrierelag med en tykkelse, der ligger inden for det i krav 2  

 specificerede område.
Et barrierelag med en tykkelse liggende inden for det  

 foretrukne interval 10-15 micro m, kan sammenlignet med den kendte 25 micro m  

 polyester-barrierelagsfolie kun anses for at udgøre en for fagfolk  

 nærliggende modifikation af den kendte teknik.
 Krav 3 og 4:
I krav 3 og 4 er der beskrevet udførelsesformer, der sammenholdt med det  

 på side 6, linie 11-23, angivne ikke udgør foretrukne udførelsesformer for  

 det ark- eller baneformede papirlaminat, ligesom der i beskrivelsen ikke  

 synes at være angivet specielle fordele ved udformningen af et ark- eller  

 baneformet papirlaminat i overensstemmelse med de i krav 3 og 4 angivne  

 udførelsesformer, hvorfor det ikke synes at være forklaret, at ark- eller  

 baneformede papirlaminater implementeret i overensstemmelse med de i krav 3  

 og 4 specificerede træk kan anses for at være andet end for fagfolk åbenbare  

 modifikationer af den kendte teknik.
Derfor kan disse udførelsesformer ikke  

 anses for at adskille sig væsentligt fra den kendte teknik.
Det skal  

 endvidere bemærkes, at der i overensstemmelse med de i krav 3 og 4  

 specificerede udførelsesformer ikke findes nogen barriere (krav 3) mellem  

 klæbemidlet og papirlaget på visse steder af det ark- eller baneformede  

 papirlaminat, medens barrierelaget i overensstemmelse med den i krav 4  

 angivne udførelsesform er meget ringe og ikke kan forventes at opfylde det på  

 side 5, linie 9-32, angivne nødvendige krav til barrierelaget, nemlig at det  

 forhindres, at klæbestoffet »bløder« gennem papiret.
 Krav 5:
De i krav 5 angivne træk synes kun at være et logisk resultat eller en  

 umiddelbar følge af de i krav 1 angivne træk.
Ved tilvejebringelse af et  

 barrierelag med høj trækstyrke bliver det muligt at reducere papirlagets  

 tykkelse fra en tykkelse svarende til en papirvægt på 80 g/m2 til en tykkelse  

 svarende til en papirvægt på ca. 40-70 g/m2. Ved tilvejebringelse af et  

 barrierelag mellem papirlaget og klæbemiddellaget synes det af helt åbenbare,  

 logiske grunde at være nærliggende for fagfolk at reducere papirlagets  

 tykkelse for dermed at opnå en uændret fleksibilitet i slutproduktet, den af  

 det ark- eller baneformede papirlaminat udskårne etikette.
Også af økonomiske  

 grunde foretrækkes det at benytte mindre papirmasse.
 Når således henses til den teknik, som var kendt forud for indleveringen  

 af den prioritetsskabende danske patentansøgning nr. 2792/82 den 22. juni  

 1982, synes den i kravene i dansk fremlæggelsesskrift nr. 153 659 definerede  

 opfindelse ikke principalt at være ny, subsidiært ikke at adskille sig så  

 væsentligt fra den kendte teknik, at den i kravene definerede opfindelse  

 definerer en i henhold til patentlovens § 2 patenterbar opfindelse.
Vi vedlægger kopi af de i vort brev af 8. november 1988 anførte  

 patentskrifter.' Klagerne imødegik ved skrivelse af den 17. juli 1989 indsigelsen og  

 udtalte:
 »Indsigelsen baseres i første omgang (indsigerens skrivelse af 8.  

 november 1988) på en generel utilfredshed over Patentdirektoratets behandling  

 af ansøgningen, idet der helt ukritisk henvises til samtlige anførte  

 patentskrifter, der er nævnt i den forudgående PCT/DK83/00065 offentliggjorte  

 »International Search Report«.
 Indsigelsesmaterialet svulmer derved unødvendigt op, og jeg vil derfor i  

 det følgende primært koncentrere mig om indsigerens egentlige  

 indsigelsesbegrundelse af 16. januar 1989.
Den modtagne kopi af britisk patentskrift nr. 1.278.680 er meget ringe og  

 næsten ulæselig.
Og tegningen til pågældende patentskrift viser slet ingen  

 enkeltheder, hvorfor jeg har måttet ty til min egen sagskopi af det  

 pågældende britiske patentskrift, som til gengæld er helt tydelig.
Ja, så  

 tydelig, at jeg uden problemer påny kan konstatere, at GB 1.278.680 på ingen  

 måde foregriber opfindelsen.
I lighed med opfindelsen angår GB 1.278.680 et trykfølsomt klæbelaminat,  

 der kan anvendes til fremstilling af etiketter, tape m.m., men dermed hører  

 ligheden til opfindelsen også op, idet det pågældende patentskrift  

 beskæftiger sig med en meget konkret problemstilling ved det angivne laminat,  

 nemlig bariereegenskaberne af det angivne barrierelag 5. Dette kan som  

 angivet bestå af et hvilket som helst materiale, som er tilstrækkeligt tæt og  

 modstandsdygtig overfor fedtstof til at forhindre gennemblødning af  

 klæbemiddel under meget fugtige forhold.
Og fortrinsvis består barrierelaget  

 5 af et vandopløseligt materiale, således at etiketten let kan bortvaskes ved  

 hjælp af vand, der trænger gennem etikettens forside.
Da der netop anvendes  

 vandbaseret klæbemiddel, drejer GB 1.278.680 sig da også om at definere  

 tætheden af barrierelaget 5, idet klæbemidlet ikke kan undvige gennem  

 bagpapiret, fordi dette netop er dobbeltsidigt belagt med en  

 polyethylen-formstof.
Barrierelaget 5 kan bestå af forskellige angivne materialer, herunder  

  polyethylen-terephthalat : men at netop dette materiale skulle være positivt  

 nævnt i ansøgningen - ja, som angivet af indsigeren skal være specifikt  

 omtalt i fremlæggelsesskrift nr. 153 659 - er simpelthen ikke korrekt.
I  

 ansøgningen angives forstærkningslaget som en meget tynd formstoffolie, der  

 består af et formstofmateriale, der har en høj trækstyrke og en lav initial  

 udvidelighed (rivstyrke), og blot som et eksempel angives polyesterfilm.
 Det er korrekt, at der i ansøgningen på side 5 er omtalt en form for  

 sidegevinst ved anvendelse af det angivne forstærkningslag af formstof, som  

 naturligvis ikke kan undgå at have en barrierevirkning: men det er helt  

 uhørt, at denne ekstra fordel ved opfindelsen nu af indsigeren forsøges  

 anvendt til at nedgøre opfindelsen, hvis helt primære formål - som også  

 fyldigt omtalt i beskrivelsesindledning - er at angive et forbedret ark-  

 eller baneformet materiale, som er fordelagtigt både med hensyn til  

 produktion og brugen af etiketter, navnlig i form af såkaldte kontrol  

 etiketter , hvor det angivne materiale kommer til sin ret ved at udvise  

 smidighed have stor trækstyrke og lille rivstyrke.
 Henvisningen til GB 1.278.680 afvises som helt irrelevant, og fordi  

 problemstillingen ved opfindelsen overhovedet ikke er behandlet i det  

 pågældende skrift.
 De øvrige af indsigeren anførte patentskrifter behøver næppe kommenteres,  

 idet disse alle også tidligere har været vurderet i forbindelse med  

 behandlingen af nærværende ansøgning.
 De i sagen indleverede »Airwick«-etiketter, erklæringer og  

 salgsrapporter samt også de to »MSRL«-formularer har været forelagt  

 ansøgerne, der begge er rutinerede etiketfabrikanter, og som ikke kan se  

 relevansen til opfindelsen af disse bilag.
 Ved de ovennævnte bilag er det nemlig igen barriereegenskaber , det  

 handler om, hvorfor de aktuelle »Airwick«-etiketter ikke kan udgøre  

 en åbenlys udøvelse af opfindelsen forud for ansøgernes prioritetsskabende  

 danske patentansøgning nr. 2792/82 indleveret 22. juni 1982, hvilket jeg i  

 det følgende skal forklare.
»Airwick«-etiketterne er forsynet med et barrierelag , der  

 angives som bestående af 25 micro m tyk polyesterfolie benævnt henholdsvis  

 »711 satin chrome«-folie og »710 chrome«-folie, dvs. en  

 folie af den type, der anvendes som barrierelag i forskellige papirlaminater,  

 såsom kaffeposer og chokoladepapir, med henblik på at gøre de pågældende  

 papirtyper aroma- og fedttætte.
Muligvis giver de angivne polyesterfolier de  

 aktuelle »Airwick«-etiketter en forøget trækstyrke: men med hensyn  

 til lille rivstyrke kan det umiddelbart konstateres, at dette ikke er  

 tilfældet ved de modtagne »Airwick«-etiketter, der yderligere er  

 stive og usmidige.
Det aktuelle barrierelag ved »Airwick«-etiketterne tjener da  

 også et helt andet formål, hvor det selvsagt heller ikke giver nogen mening  

 med en lille rivstyrke, snarere tværtimod, fordi barrierelaget ved  

 »Airwick«-etiketterne, der er såkaldte dæketiketter, helt primære  

 formål er at dække en underliggende forsegling af emballagen, således at det  

 originale påtryk på producentlandets sprog kan skjules effektivt.
Dvs. at den  

 aktuelle barriere-funktion er at gøre etiketterne ugennemsigtige.
Derfor  

 betyder det heller ikke noget, at etiketterne til dette formål er stive og  

 usmidige, idet de så til gengæld er lette at aftage i et stykke, hvilket også  

 den anvendte limtype umiddelbart tillader, fordi den har reduceret  

 klæbeeffekt.
 På en måde kan de indleverede »Airwick«-etiketter derimod tages  

 til indtægt for opfindelsen, netop fordi de derved anvendte polyesterfolier  

 med al tydelighed viser, at man ikke ukritisk kan anvende ethvert  

 formstofmateriale, f.eks. en tilfældig polyesterfolie, i forbindelse med  

 opfindelsen.
På baggrund af ovenstående bemærkninger er det ansøgernes opfattelse, at  

 opfindelsen som defineret i krav 1 i den af Patentdirektoratet godkendte og  

 fremlagte ansøgning ikke er foregrebet af indsigelsen, hvorfor jeg skal  

 anmode Patentdirektoratet om at tilbagevise indsigelsen, idet det må anses  

 for godtgjort, at den i patentkravene som helhed definerede opfindelse  

 opfylder patentlovens § 2 såvel med hensyn til nyhed og opfindelseshøjde.' Patentdirektoratet afslog ved skrivelse af den 5. juli 1990 ansøgningen  

 med følgende begrundelse:
 »2. Under hensyntagen til det materiale, der er fremdraget af  

 indsigeren, mener vi ikke, at Deres ansøgning indeholder en opfindelse, der  

 adskiller sig væsentlig fra kendt teknik.
3. Som angivet i indsigelsen er det fra GB-A-1 278 680 kendt at anvende et  

 tyndt formstoffolie mellem papir og klæbestof for fremstilling af et laminat.  

 Det er ligeledes fra dette skrift kendt at anvende polyesteren: polyethylen -  

 terephtalat - forkortet til PETP - som formstoffolie.
PETP har - jf.
DK-B-153  

 659 side 7, linie 6 - de egenskaber, der er angivet i Deres krav 1.
 Det må således fra GB-A-1 278 680 anses for kendt at fremstille laminater  

 som angivet i Deres krav 1.
4. De øvrige patentkrav indeholder udelukkende udførelsesdetaljer, der på  

 grundlag af den kendte teknik må anses for nærliggende for fagmand at udøve.  

 Vi medgiver derfor indsigeren, at ansøgningen ikke indeholder en opfindelse,  

 der adskiller sig væsentligt fra den kendte teknik og derfor ikke indeholder  

 en patenterbar opfindelse.« Denne afgørelse har klagerne ved skrivelse af den 3. september 1990  

 indbragt for Patentankenævnet.
Klagerne anførte som foreløbig  

 ankebegrundelse, at man ikke kunne acceptere Direktoratets afgørelse, og  

 udtalte videre:
 »Det er navnlig uacceptabelt, at en tilsyneladende henkastet  

 bemærkning om, at et barrierelag til brug i en helt anden sammenhæng, der  

 intet har med opfindelsens ide at gøre, nu tages til indtægt for, at det i  

 opfindelsens sammenhæng skulle være kendt at anvende den nævnte polyester:  

 PETP.
Det nævnte modholdsskrift, der i øvrigt er blevet afvist i ansøgernes  

 tilsvarende EP-patent nr. 0 112 860, beskæftiger sig med en meget konkret  

 problemstilling ved det angivne laminat, nemlig barriereegenskaberne.
Disse  

 kan jf.
GB-A-1 278 680 bestå af et hvilket som helst materiale, som er  

 tilstrækkeligt modstandsdygtig overfor fedtstof til at forhindre  

 gennemblødning af klæbemiddel under meget fugtige forhold.
Og fortrinsvis  

 består barrierelaget af et vandopløseligt materiale, således at etiketten let  

 kan bortvaskes ved hjælp af vand, der trænger gennem etikettens forside.
Da  

 der netop anvendes vandbaseret klæbemiddel, drejer det sig ved GB-A-1 278 860  

 da også om at definere tætheden af barrierelaget, idet klæbemidlet ikke kan  

 undvige gennem bagpapiret, fordi dette netop er dobbeltsidigt belagt med en  

 polyethylen-formstof.
Barrierelaget kan ved det britiske patentskrift bestå af forskellige  

 angivne materialer, herunder PETP: men at netop dette materiale skulle være  

 specifikt nævnt i ansøgningens krav 1 er ikke korrekt.
I ansøgningens krav 1  

 angives forstærkningslaget som en meget tynd formstoffolie, der består af et  

 formstofmateriale, der har en høj trækstyrke og en lav initial udvidelighed  

 (rivstyrke), og blot som et eksempel angives polyesterfilm.
Derudover er det korrekt, at ansøgningens eksempel 1 nævner polyesteren:  

 PETP, ligesom det er korrekt, at der i ansøgningen på side 5 er omtalt, at  

 man ved anvendelse af det angivne forstærkningslag af formstof også opnår en  

 vis barrierevirkning: men det er uhørt, at denne ekstra fordel ved  

 opfindelsen, hvis helt primære formål - som også fyldigt omtalt i  

 beskrivelsesindledningen - nemlig at angive et forbedret ark- eller  

 baneformet materiale, som er fordelagtig både med hensyn til produktion og brug af etiketter, navnlig i form af særlige  

 kontroletiketter , hvor det angivne materiale kommer til sin ret ved at  

 udvise smidighed have stor trækstyrke og lille rivstyrke, nu anvendes til at  

 nedgøre opfindelsen.« Med skrivelse af den 18. december 1990 indgav klagerne sålydende  

 klagebegrundelse:
 »Patentdirektoratets afslagsskrivelse af 5. juli 1990 indledes med  

 »Svar på Deres brev af 17. juli 1989«, og derfor finder jeg det  

 vigtigt indledningsvis at forklare, hvorfor jeg i mit nævnte brev har gjort  

 mig skyldig i en fejltagelse.
På side 2, 2. afanit, af mit brev af 17. juli 1989 (kopi vedlagt som bilag  

 A) anfører jeg, at det ikke er korrekt, at polyesteren,  

 polyethylen-terephthalat er positiv nævnt i ansøgningen (fremlæggelsesskrift  

 153 659). På dette tidspunkt vidste jeg endnu ikke, at forkortelsen PETP  

 henviser til den konkrete polyester, polyethylen-terephthalat.
Derfor må jeg  

 naturligvis beklage, at jeg så kategorisk har nægtet, at den pågældende  

 polyester, PETP, var positiv nævnt i ansøgningen.
 I sin afslagsskrivels anfører Patentdirektiratet, at det fra GB-A-1 278  

 680 (kopi vedlagt som bilag B) er kendt at anvende PETP som formstoffolie -  

 men jeg vil gerne slå fast, at det britiske patentskrift alene beskæftiger  

 sig med en meget konkret anden problemstilling ved det angivne laminat,  

 nemlig laminatets barriereegenskaber . Ifølge GB-A-1 278 680 kan som  

 barrierelag anvendes næsten ethvert materiale, som er tilstrækkeligt  

 modstandsdygtigt overfor fedtstof til at forhindre gennemblødning af  

 klæbemiddel ind i forpapiret under meget fugtige forhold.
For at en etiket fremstillet af det angivne laminat let kan afvaskes med  

 vand, der trænger igennem både forpapiret og barrierelaget , består  

 barrierelaget fortrinsvis af vandopløseligt materiale.
Og da der ved GB-A-1  

 278 860 netop kun anvendes vandbaseret klæbemiddel, drejer det sig ikke  

 uventet om at definere et barrierelag , der tillader klæbemidlet at udvaskes  

 gennem forpapiret.
Klæbemidlet kan nemlig ikke undvige gennem bagpapiret, der  

 er dobbeltsidigt belagt med en polyethylen-formstof.
Det britiske patentskrift nævner mange og meget forskellige materialer,  

 der kan anvendes til barrierelaget og også PETP: men at netop PETP skulle  

 være specifikt nævnt i ansøgningens krav 1 er fortsat ikke korrekt . I ansøgningens hovedkrav er forstærkningslaget  

 angivet ud fra dets funktionelle egenskaber, nemlig som en meget tynd  

 formstoffolie, der består af et formstofmateriale, der har en høj trækstyrke  

 og en lav initial udvidelighed (rivstyrke), og blot som et eksempel nævnes  

 polyesterfilm.
 Derudover er det korrekt, at ansøgningens eksempel 1 nævner polyesteren,  

 PETP, ligesom det er korrekt, at det i ansøgningen på side 5 er nævnt, at man  

 ved anvendelse af det angivne forstærkningslag af formstof desuden opnår en  

 vis barrierevirkning: men da denne virkning klart er beskrevet som helt  

 sekundær , må det siges at være bagklogskab at anvende en sådan ekstraordinær  

 fordel ved opfindelsen til at forsøge at nedgøre opfindelsen.
 Det er endvidere meget lidt sandsynligt, at opfinderne i nærværende  

 ansøgning har kunnet hente nogen form for inspiration til opfindelsen fra det  

 nævnte britiske patentskrift, der så helt enøjet beskæftiger sig med de  

 kontrollerede barriereegenskaber ved materialelaget, der er placeret mellem  

 forpapiret og limlaget: medens der overhovedet intet er nævnt om  

 styrkemæssige aspekter ved barrierelaget.
 Opfindelsens helt primære formål er at angive et forbedret ark- eller  

 baneformet papirlaminat, der besidder fordelagtige egenskaber ved brug og  

 fremstilling af etiketter, der navnlig i form af særlige kontroletiketter  

 udmærker sig ved at udvise smidighed, stor trækstyrke og lille rivstyrke.
Det skal nævnes, at nærværende patentansøgning er indleveret på basis af  

 international ansøgning nr.
PCT/DK83/00065 af 21. juni 1983, der pr. 19.  

 januar 1984 under WO 84/00233 blev offentliggjort med kopi af  

 »International Search Report«, dvs. at Patentdirektoratet pr.  

 definition - fra allerførste færd - har haft kendskab til GB-A-1 278 680.
Alligevel har Patentdirektoratet i første omgang godkendt ansøgningen -  

 ligesom European Patent Office pr. 6. april 1988 - selvom bl.a.
GB-A-1 278  

 680 også her har været modholdt - har godkendt tilsvarende ansøgning under  

 EP-patent nr. 112 860, der efterfølgende er registreret og holdt i kraft i  

 følgende lande: Østrig, Belgien, Schweiz, Tyskland, Holland og Sverige.
 Jeg henviser til vedlagte kopi af EP-patentet (bilag C).
Derudover forefindes parallel-sager i USA, Finland og Japan.
Jeg vedlægger  

 kopi af US-patent nr. 4 619 858 (bilag d) og FI-patent nr. 78 187 (bilag E).  

 Den japanske ansøgning nr. 502142/83 er tidligere i år blivet optaget i  

 behandling.
 Det aktuelle britiske patentskrift har således - helt uafhængigt - været  

 vurderet af flere af landets patentmyndigheder, der altså har skønnet, at  

 opfindelsen ikke har været foregrebet af det fra GB-A-1 279 680 kendte.
 Som nævnt ovenfor var jeg ikke vidende om, at den i ansøgningens eksempel  

 1 omtalte polyester var den famøse PETP , hvilket da også kan dokumenteres af  

 vedlagte kopi af den danske prioritetsansøgning nr. 2792/82 (bilag F). Først  

 året efter, nemlig ved udarbejdelse af PCT-ansøgningen, blev den i eksempel 1  

 nævnte polyester i parentes angivet som værende den konkrete polyester -  

 PETP.
 Derfor burde der være baggrund for at Patentankenævnet tilsidesætter  

 Patentdirektoratets afgørelse i sagen, således at ansøgningen kan fremmes til  

 patentudstedelse på det foreliggende grundlag, dvs. med de gældende  

 patentkrav som principale .
 Hvis Patentankenævnet mod forventning skulle vurdere, at ansøgningen ikke  

 kan fremmes til patentudstedelse på basis af de gældende, principale  

 patentkrav skal jeg anmode Patentankenævnet om at sende ansøgningen tilbage  

 til Patentdirektoratet for videre behandling på basis af vedlagte subsidiære  

 patentkrav (bilag G), der svarer til kravene i det tilsvarende EP-patent.
 1. Ark- eller baneformet papirlaminat til fremstilling af selvklæbende  

 etiketter og omfattende i rækkefølge et trykbart papirlag, et lag af formstof  

 samt et lag af klæbemiddel, kendetegnet ved, at formstoflaget udgøres  

 af en meget tynd polyesterfolie med en tykkelse på 8 - 20 micro m.
 2. Papirlaminat ifølge krav 1, kendetegnet ved, at formstoflaget  

 udgøres af parallelle indbyrdes adskilte striber af formstoffolie, der er  

 befæstiget til papirlaget.
 3. Papirlaminat ifølge krav 2, kendetegnet ved, at nævnte striber  

 af formstoffolie er befæstiget til papirlaget ved hjælp af et laklag, der  

 også findes på papirlaget mellem striberne.
 4. Papirlaminat ifølge krav 1-3, kendetegnet ved, at tykkelsen af  

 papiret er mellem 40 og 80 g/(m2).
5. En selvklæbende etiket fremstillet af et papirlaminat ifølge ethvert af  

 kravene 1-4.' Indsiger fremkom i skrivelse af den 8. april 1991 med følgende kommentar  

 til klagen:
 »I første afsnit på klagebegrundelsens side 2 sluttes det, at GB-A-1  

 278 680 (klagerens bilag b) beskæftiger sig med en »meget konkret anden  

 problemstilling«, nemlig laminatets barriereegenskaber.
Det engelske patentskrift omtaler imidlertid et papirlaminat til  

 fremstilling af selvklæbende etiketter og omfattende et papirlag, hvorpå der  

 kan trykkes, et lag klæbemiddel og et plastlag anbragt mellem papirlaget og  

 klæbemiddellaget.
Plastlaget fungerer som en barriere, der hindrer  

 klæbemidlet i at vandre ind i papiret.
Plastlaget behøver derfor kun at være  

 meget tyndt, som det også er vist på tegningen i det engelske patentskrift  

 (klagerens bilag b). Endvidere skal plastlaget være meget tyndt, for at man  

 kan opnå et laminat, der er tilstrækkeligt bøjeligt til, at det kan tjene som  

 en selvklæbende etiket.
Det er endvidere klart, at man set ud fra et  

 økonomisk synspunkt ønsker at anvende et plastlag, der er så tyndt som  

 muligt.
Det engelske patentskrift omtaler ganske vist kun laminatets  

 barriereegenskaber, men det er klart, at man ved anvendelse af et tyndt lag  

 PETP automatisk opnår de egenskaber, der påberåbes i klagerens danske  

 fremlæggelsesskrift, nemlig en stor trækstyrke og en lille rivestyrke.
Disse  

 egenskaber er således uundgåeligt til stede i det produkt, der beskrives i  

 det engelsk patentskrift (klagerens bilag b). Det forhold, at man for første  

 gang omtaler egenskaberne for et eksisterende produkt, gør ikke dette produkt  

 nyt.
Udtalelsen i det andet afsnit på side 2 af klagebegrundelsen synes at være  

 irrelevant, da PETP ikke er et vandopløseligt materiale.
Det engelske  

 patentskrift angiver ganske vist, at barrierelaget fortrinsvis er  

 vandopløseligt, men er ikke begrænset hertil, hvilket omtalen af PETP  

 bevidner.
I sidste hele afsnit på side 2 i klagebegrundelsen fremhæves det, at  

 »polyesterfilm« kun nævnes som et eksempel i krav 1 i  

 fremlæggelsesskriftet.
Dette ændrer imidlertid intet ved det forhold, at  

 opfindelsen ifølge fremlæggelsesskriftets krav 1 er kendt fra det engelske  

 patentskrift.
I fremlæggelsesskriftets eksempler omtales kun polyester, og i  

 eksempel 1 angives specifikt PETP.
Det samme materiale er netop angivet i det  

 modholdte engelske patentskrift (klagerens bilag b).
I det afsnit, der begynder nederst på side 2 i klagebegrundelsen er det  

 anført, at plastlagets barrierevirkning ved opfindelsen ifølge  

 fremlæggelsesskriftet er »helt sekundær«.
Denne udtalelse er  

 imidlertid irrelevant, idet alle egenskaberne som nævnt ovenfor automatisk er  

 til stede, når der anvendes et tyndt lag PETP, som det er kendt fra det  

 engelske patentskrift.
I første hele afsnit på side 3 i klagebegrundelsen anføres det, at det er  

 »meget lidt sandsynligt, at opfinderne i nærværende ansøgning har kunnet  

 hente nogen form inspiration til opfindelsen fra det nævnte britiske  

 patentskrift, der så helt enøjet beskæftiger sig med de kontrollerede  

 barriereegenskaber ved materialelaget«.
Det skal imidlertid fremhæves,  

 at det må siges at være nærliggende at fremstille det produkt, der er  

 beskrevet i det engelske patentskrift, og at undersøge dets styrkeegenskaber.  

 Endvidere må det anses for at være nærliggende at udvælge PETP fra de  

 materialer, der er omtalt i det engelske patentskrift, idet det er velkendt,  

 at et lag PETP har den ønskede høje trækstyrke og den lave rivestyrke.
PETP  

 har en større trækstyrke og en lavere rivestyrke end fx polyethylen.
Også af  

 andre grunde er det nærliggende at vælge polyester.
Det er således  

 vanskeligere at overtrække polyethylen med et lag klæbemiddel end at påføre  

 polyester et sådant klæbemiddellag, idet det vil være nødvendigt at give  

 polyethylen en forudgående coronabehandling.
I sidste afsnit på side 3 i klagebegrundelsen henvises til, at et  

 tilsvarende Europapatent nr. 112 860 er blevet udstedt, og det foreslås  

 subsidiært, at de foreliggende patentkrav erstattes af krav som i  

 Europapatentet.
Disse krav skulle afgrænse opfindelsen over for det, der er  

 kendt fra det engelske patentskrift.
Den kendetegnende del af det subsidiære  

 krav består af to træk, nemlig valget af polyester, og et tykkelsesinterval  

 på 8-20 micro m.
Det førstnævnte træk fremgår imidlertid af det engelske patentskrift  

 (klagerens bilag b) og er således ikke nyt, medens det af det af de nævnte  

 træk formelt er nyt.
Som fremhævet ovenfor er det imidlertid af forskellige  

 grunde nærliggende at anvende eller at undersøge et meget tyndt lag  

 polyester.
 Af de ovenfor anførte grunde findes det af klageren fremførte ikke  

 rimeligt at kunne begrunde en ændring af den af Patentdirektoratet trufne  

 beslutning om at afslå klagerens fremlagte patentansøgning.
Vi vedlægger kopi af indsigelsesbegrundelsen dateret 16. januar 1989 med  

 bilag og skal i øvrigt henvise til, hvad der heri er anført.
Vi skal specielt  

 gøre opmærksom på den åbenlyse anvendelse, der er dokumenteret ved de  

 fremsendte erklæringer.
Sammenfattende skal vi henstille, at Ankenævnet stadfæster den af  

 Patentdirektoratet trufne afgørelse om at afslå ansøgningen, idet denne ikke  

 opfylder bestemmelserne i patentlovens § 2.' Sagen har været behandlet på nævnets møde den 13. marts 1992.
For og med klagerne mødte patentingeniør N.H.
Gregersen.
For indsigeren mødte civilingeniør Ole Plougmann og cand. scient.
Jan  

 Simonsen.
 Klagerne foreviste forskellige former for selvklæbende etiketter og  

 demonstrerede deres brug.
Klagerne gjorde navnlig gældende, at det for deres produktudvikling har  

 været afgørende at fremstille en trykbar, smidig og trækstærk etiket med  

 lille rivestyrke.
Den må ikke knække under anvendelse eller kunne pilles af.  

 Som bieffekt opnår man en vis barriereegenskab.
 Det modholdte britiske patent har alene barrierelaget som formål.
 Indsigeren anførte, at det modholdte måtte ligge inden for de  

 papirtykkelsesgrænseværdier, som er angivet i de ansøgte patentkrav.
Indsigeren gjorde herudover navnlig gældende, at anerkendelse af de  

 ansøgte patentkrav ville indebære, at udøvelse af det britiske patent var en  

 patentkrænkelse.
Det ansøgtes konstruktion svarer fuldstændigt til det  

 modholdtes - og inden for de samme målestokke.
Der er således ikke tale om  

 nyhed, bortset fra stribebelægningen i det subsidiære krav 2, og denne er  

 nærliggende, hvilket i øvrigt i sin helhed gælder for den ansøgte  

 konstruktion.
 Ankenævnet skal udtale:
Uanset eventuel forskel i formål og eventuelle forbedrede egenskaber  

 findes det ansøgte, således som patentkravene er formuleret, at være  

 foregrebet af det modholdte og i hvert fald ikke at adskille sig væsentligt  

 herfra.
Der foreligger således ikke en patenterbar opfindelse.
Herefter bestemmes:
 Den påklagede afgørelse stadfæstes.
