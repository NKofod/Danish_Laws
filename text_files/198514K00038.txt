Nr BTL 38 Betænkning over Forslag til lov om ændring af lov om et  

 finansieringsinstitut for landbrug m.v.   

 Nr L 38 1985-86, 1. samling Blad nr 267 Afgivet af landbrugs- og fiskeriudvalget Afgivet: 19851204 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
Et af udvalgets spørgsmål og landbrugsministerens svar herpå er optrykt som bilag til betænkningen.
 Herefter indstillet udvalget lovforslaget til vedtagelse uændret.
Knud Østergaard (KF) fmd.
Carl Martin Christensen (KF) Alice Brask (KF) Rønholt (KF) Povl Brøndsted (V) Tørnæs (V) Arne Bjerregaard (KrF) Steenholdt (Grønl.) Svend Andersen (S) Arne Jensen (S) Lohmann (S) Henning Nielsen (S) Stavad (S) Bjørn Westh (S) nfmd.
Gade (SF) Inger Harms (SF) Larsen-Ledet (RV) Partierne CD, VS, FP og FD havde ikke medlemmer i udvalget.
Bilag 1 Landbrugsministeriet 27. november 1985 Folketingets Landbrugs- og Fiskeriudvalg I skrivelse af 20. november 1985 (L 38 - bilag 6) har Folketingets Landbrugs- og Fiskeriudvalg anmodet om min besvarelse på følgende spørgsmål vedrørende forslag til lov om ændring af lov om et finansieringsinstitut for landbrug m.v.:
 Spørgsmål 6:
»Ad svaret på spm. 4 og 5 Hvad er begrundelsen for, at ministeren ikke svarer fuldt ud bekræftende på spørgsmålene, når et sådant svar vil være i overensstemmelse med skattereformforliget?» Svar:
Spørgsmålet har været forelagt Dansk Landbrugs Realkreditfond, der i skrivelse af 25. november 1985 bl.a. har meddelt, »at fonden ved bevilling af yngre jordbrugerlån fra og med den 1. november 1985 vil anvende obligationsserier med en nominel rente så tæt på markedsrenten som muligt, det vil sige for tiden 11 pct.
obligationer.
Ud fra den til den tid gældende markedsrente vil K-lån blive refinansieret efter tilsvarende principper, medmindre andet godkendes«.
Fondens skrivelse vedlægges.
Det er min hensigt som led i tilsynet med DLR at påse, at fonden respekterer det givne tilsagn, således at DLRs tilbudsgivning vil være i overensstemmelse med forudsætningerne i skattereformforliget.
Niels Anker Kofoed / P.
Baumann Bilag 2 Dansk Landbrugs Realkreditfond Den 25. november 1985 Landbrugsministeriet Generelt blev kontantlåneordningen ophævet pr. 1. november 1985. For to af DLRs mindre udlånsområder er det imidlertid foreslået - jævnfør forslag til lov om ændring af lov om et finansieringsinstitut for landbrug - at adgangen til at yde kontantlån opretholdes.
Det drejer sig om yngre jordbruger-låneordningen og den automatiske refinansiering af K-lån, hvor de første lån vil skulle refinansieres i 1988. DLR skal i tilknytning hertil oplyse, at fonden ved bevilling af yngre jordbruger-lån fra og med den 1. november 1985 vil anvende obligationsserier med en nominel rente så tæt på markedsrenten som muligt, det vil sige for tiden 11 pct. obligationer.
Ud fra den til den tid gældende markedsrente vil K-lån blive refinansieret efter tilsvarende principper, medmindre andet godkendes.
De pågældende undtagelser efter lovforslaget vil således i bevillingsmæssig henseende være baseret på de samme obligationsserier, som anvendes ved DLRs øvrige långivning.
