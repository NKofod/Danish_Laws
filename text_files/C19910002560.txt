 1. Indledning.
Den hidtil gældende udstykningslov indeholdt detaljerede regler om den  

 kontrol med overholdelse af udstykningskravet, som skulle udøves i  

 forbindelse med tinglysning af dokumenter om ejerskifte, pantsætning og  

 stiftelse af brugsret over fast ejendom, jf. lovens §§ 11 A-11 C.
Efter  

 gennemførelsen af lov nr. 137 af 7. marts 1990 om udstykning og anden  

 registrering i matriklen findes reglerne om denne kontrol og om undtagelser  

 fra udstykningskravet nu i Boligministeriets bekendtgørelse om  

 udstykningskravet.
Bekendtgørelsen er for så vidt angår kontrolreglerne  

 udstedt efter drøftelse med Justitsministeriet.
Bekendtgørelsens §§ 1-3 vedrører kontrollen med overholdelse af  

 bestemmelserne i udstykningslovens I bekendtgørelsens § 4 er der fastsat undtagelser fra udstyknings- og  

 matrikuleringskravet i forbindelse med stiftelse af brugsret, jf.  

 udstykningslovens § 16, stk. 1.
 2. Begreber, der er defineret i udstykningsloven.
 Bekendtgørelsen anvender følgende begreber, der er nærmere defineret i  

 udstykningslovens kapitel 1:
 2.1. »En samlet fast ejendom«.
Ved en samlet fast ejendom forstås ifølge udstykningslovens § 2 Hvis en samlet fast ejendom er noteret i matriklen som en  

 landbrugsejendom, omfatter den ifølge udstykningslovens § 2, stk. 2, tillige  

 arealer, der efter lov om landbrugsejendomme skal henregnes til  

 landbrugsejendommen.
Dette bevirker, at arealer, der er vurderet under en  

 landbrugsejendom, udgør en del af den samlede faste ejendom, selvom arealerne  

 ikke i matriklen (eller tingbogen) er noteret som hørende til ejendommen.
Hvis der til et matrikelnummer hører andel i en fælleslod, udgør andelen  

 ifølge udstykningslovens § 2, stk. 3, en del af den samlede faste ejendom.
En  

 »fri andel« i en fælleslod, jf. afsnit 2.2., der vurderes under en  

 landbrugsejendom, bliver ikke af den grund en del af den samlede faste  

 ejendom.
 2.2. »En fælleslod«.
 Ved en fælleslod forstås ifølge udstykningslovens § 3 et matrikelnummer i  

 fælleseje, når mindst een ideel andel i matrikelnummeret er registreret i  

 matriklen som hørende til en samlet fast ejendom.
Sådanne arealer (fælleslodder) blev i sin tid ikke udskiftet og var derfor  

 ved udarbejdelsen af matriklen af 1844 fortsat fællesareal for flere  

 lodsejere i ejerlavet eller byen.
Andelene i en sådan fælleslod blev i  

 forbindelse med matrikuleringen noteret som hørende til de pågældende  

 lodsejeres ejendomme.
Hver ejendom var ved matrikuleringen betegnet med kun  

 eet matr.nr., og andelen blev noteret herunder.
En andel, der er noteret på  

 denne måde, udgør en del af den pågældende ejendom.
En del fælleslodder er imidlertid siden matrikuleringen blevet udskiftet,  

 og fælleslodden er derved blevet opdelt i parceller, der svarer til de  

 hidtidige ideelle andele i fælleslodden.
Endvidere kan en andel være blevet  

 fraskilt det matr.nr. (og dermed den ejendom), hvortil den hørte, og kan  

 derefter være afhændet som en »fri andel«, dvs. en ideel andel, der  

 ikke er registreret som tilhørende et bestemt matrikelnummer.
 2.3. »Et umatrikuleret areal«.
Ved et umatrikuleret areal forstås ifølge udstykningslovens § 4, stk. 1,  

 et areal, der Det er kun få arealer, der ikke er optaget i matriklen, især havnearealer,  

 visse inddæmmede arealer samt arealer, der er opstået ved naturlig opgrøde  

 eller tilvækst fra havet.
De umatrikulerede arealer, der er optaget i matriklen (men altså ikke har  

 matrikelnummer), er arealer, som på det tidspunkt, hvor de blev optaget, ikke  

 skulle skyldsættes eller vurderes.
Arealerne fik derfor ikke tildelt matr.nr.  

 Som eksempler kan nævnes offentlige veje, havnearealer, jernbaner,  

 forsvarsanlæg og kirkegårde samt arealer, der i sin tid er udlagt til fælles  

 benyttelse for en by eller et ejerlav (gadejord, grus-, sand- og lergrave).
Der gennemføres for tiden i Kort- og Matrikelstyrelsen en  

 registreringsmæssig ordning, hvorefter alle de umatrikulerede arealer, der er  

 optaget i matriklen uden matrikelnummer, får tildelt matr.nr. - alene med  

 undtagelse af de offentlige vejarealer.
Ordningen indebærer, at arealerne  

 samtidig optages med matr.nr. i tingbogen og i det fælleskommunale  

 ejendomsstamregister (ESR).
 2.4. »En umatrikuleret ejendom«.
Ved en umatrikuleret ejendom forstås ifølge udstykningslovens § 4, stk.  

 2, et umatrikuleret areal, der udgør en ejendomsretlig enhed.
Et  

 umatrikuleret areal må betragtes som en ejendomsretlig enhed, når arealet har  

 eget blad i tingbogen, eller når arealet ikke grænser til andet umatrikuleret  

 areal, der ejes af samme ejer og ikke er et tilvækstareal til en samlet fast  

 ejendom.
 2.5. »Matrikulering«.
 Ved matrikulering forstås ifølge udstykningslovens § 5, at umatrikuleret  

 areal registreres i matriklen som en samlet fast ejendom.
 2.6. »Udstykning«.
 Ved udstykning forstås ifølge udstykningslovens § 6, at det registreres i  

 matriklen, at areal fraskilles en eller flere samlede faste ejendomme og  

 fremtidig udgør en ny samlet fast ejendom.
 2.7. »Arealoverførsel«.
Ved arealoverførsel forstås ifølge udstykningslovens § 7, at der uden for  

 tilfælde af ejendomsberigtigelse, jf. lovens § 9, overføres 3. Matrikelmyndighederne.
 3.1. Områder.
Kort- og Matrikelstyrelsen er matrikelmyndighed uden for Københavns og  

 Frederiksberg kommuner.
I det sønderjyske område, der er defineret i  

 udstykningslovens § 13, stk. 4, udøves matrikelmyndigheden af Kort- og  

 Matrikelstyrelsens stedlige kontorer.
 I Københavns Kommune udøves matrikelmyndigheden af magistraten ved  

 stadskonduktøren.
 I Frederiksberg Kommune udøves matrikelmyndigheden af kommunalbestyrelsen  

 ved stadslandinspektøren.
 3.2. Meddelelser om matrikulære forandringer m.v.
Matrikelmyndigheden skal som hidtil underrette tinglysningsdommeren og  

 kommunalbestyrelsen om matrikulære forandringer, jf. udstykningslovens § 32,  

 stk. 1. Meddelelse sendes også til den praktiserende landinspektør, der har  

 begæret registreringen i matriklen foretaget.
Landinspektøren - i København,  

 Frederiksberg og Sønderjylland matrikelmyndigheden - sender meddelelsen til  

 den, der har rekvireret sagen.
Tinglysningsdommeren skal ifølge udstykningslovens § 33 underrette  

 matrikelmyndigheden, hvis meddelelsen om en matrikulær forandring ikke kan  

 tinglyses.
Matrikelmyndigheden skal da tilbageføre registreringen, medmindre  

 ansøgeren inden en af matrikelmyndigheden fastsat kort frist fremskaffer  

 dokumentation for, at der ikke længere er nogen hindring for indførelsen af  

 den matrikulære forandring i tingbogen.
 4. Tinglysning af adkomstdokumenter.
 4.1. Arealet er en samlet fast ejendom eller en del af en sådan.
§ 1,  stk. 1, i bekendtgørelsen om udstykningskravet  

 vedrører arealer, der udgør en samlet fast ejendom eller en del af en sådan  

 ejendom.
Bestemmelsen omfatter således ikke umatrikulerede arealer og heller  

 ikke andele i fælleslodder.
Efter stk. 1 skal et dokument - for at kunne tinglyses som adkomst til  

 arealet - være forsynet med vurderingsmyndighedens påtegning om, at arealet  

 ikke er en del af en samlet fast ejendom, eller der skal foreligge  

 meddelelse fra matrikelmyndigheden om, at arealet er udstykket eller overført  

 til en anden ejendom ved arealoverførsel.
Er arealet udstykket, skal der  

 endvidere forevises et udstykningskort, jf. afsnit 4.5.
 Foreligger der påtegning fra vurderingsmyndigheden om, at arealet ikke er  

 en del af en samlet fast ejendom, må arealet enten være en hel samlet fast  

 ejendom, og i så fald kan adkomstdokumentet tinglyses endeligt, eller også må  

 arealet være umatrikuleret, og i så fald gælder reglerne i § 1, stk. 2.
Reglerne om, at adkomstdokumenter skal påtegnes af vurderingsmyndigheden  

 af hensyn til kontrollen med overholdelse af udstykningskravet, svarer i det  

 væsentlige til de hidtidige bestemmelser, men er dog forenklet.  

 Vurderingsmyndigheden skal således ikke længere i udstykningssituationen  

 anføre approbationsdato, det frastykkede areals størrelse og eventuel  

 forpligtelse som landbrugsejendom el.lign. i påtegningen.
I stedet skal der  

 nu foreligge meddelelse fra matrikelmyndigheden om, at udstykningen er  

 registreret i matriklen.
Denne meddelelse indeholder de nævnte oplysninger.
 4.2. Arealet er umatrikuleret.
§ 1,  stk. 2, i bekendtgørelsen vedrører kun  

 umatrikulerede arealer.
Efter disse bestemmelser skal et dokument vedrørende  

 et sådant areal for at kunne tinglyses som adkomst til arealet være forsynet  

 med matrikelmyndighedens påtegning om, at arealet ikke er en del af en  

 umatrikuleret ejendom, dvs. ikke er en ejendomsretlig enhed, jf. afsnit 2.4.,  

eller der skal foreligge meddelelse fra matrikelmyndigheden om, at  

 arealet er matrikuleret eller overført til en samlet fast ejendom ved  

 arealoverførsel.
Er arealet matrikuleret, skal der endvidere forevises et  

 udstykningskort, jf. afsnit 4.5.
Oplysning om, at et umatrikuleret areal udgør en ejendomsretlig enhed, kan  

 fremgå af, at arealet har sit eget blad i tingbogen.
Et umatrikuleret areal,  

 der er optaget i matriklen, må også betragtes som en ejendomsretlig enhed.
Matrikelmyndigheden vil normalt kunne afgive påtegning om, hvorvidt det  

 areal, dokumentet vedrører, er en del af en umatrikuleret ejendom, når der  

 foreligger oplysning 4.3. Andele.
Før et dokument kan tinglyses som adkomst til en andel i en fælleslod,  

 skal dokumentet ifølge bekendtgørelsens § 2 være forsynet med  

 vurderingsmyndighedens påtegning om, at andelen ikke hører til en samlet fast  

 ejendom.
Dette svarer til de hidtil gældende regler.
 En andel udgør kun en del af en samlet fast ejendom, hvis den er noteret  

 som hørende til et bestemt matr.nr., jf. afsnit 2.1. og 2.2.
 4.4. Den matrikulære sag.
 4.4.1. Indledning.
 Når en samlet fast ejendom er opstået ved udstykning fra een samlet fast  

 ejendom eller ved matrikulering, vil begæring om endelig tinglysning af  

 adkomst til arealet først blive fremsendt af anmelderen, efter at  

 tinglysningsdommeren har modtaget meddelelse fra matrikelmyndigheden om  

 registreringen af den nye samlede faste ejendom.
 Hvis ejendommen derimod er fremkommet ved udstykning af areal fra flere  

 ejendomme, vil matrikelmyndigheden på anmelderens vegne fremsende  

 adkomstdokumenterne til endelig tinglysning sammen med meddelelsen om  

 registreringen i matriklen af den nye ejendom.
 Ved arealoverførsel fremsendes et eventuelt adkomstdokument ligeledes af  

 matrikelmyndigheden på anmelderens vegne sammen med meddelelsen om  

 arealoverførslen.
 4.4.2. Oprettelse af en ny ejendom ved udstykning fra flere ejendomme.
 Reglen i § 1, stk. 1, nr. 2, b), i bekendtgørelsen om udstykningskravet  

 vedrører de særlige tilfælde, hvor der oprettes en ny samlet fast ejendom ved  

 udstykning af areal fra flere samlede faste ejendomme.
Regler for den dokumentation, der skal foreligge i den matrikulære sag,  

 for at matrikelmyndigheden kan registrere den nye ejendom i matriklen, findes  

 i § 11 i bekendtgørelse om matrikulære arbejder.
Det følger heraf, at der for  

 matrikelmyndigheden skal foreligge:
Overdragelsesdokumenterne fremsendes af matrikelmyndigheden på anmeldernes  

 vegne til endelig tinglysning sammen med meddelelsen om, at de matrikulære  

 forandringer er registreret i matriklen.
Der medfølger desuden et  

 udstykningskort, jf. afsnit 4.5. Kortet er da af matrikelmyndigheden påført  

 oplysning om den nye ejendoms matrikelbetegnelse og erklæring som angivet i §  

 1, stk. 3, i bekendtgørelsen om udstykningskravet.
 4.4.3. Arealoverførsel.
Regler om arealoverførsel findes i §§ 13-15 i bekendtgørelsen om  

 matrikulære arbejder.
Reglerne kan anvendes ved overførsel både af en del af  

 en ejendom og af en hel ejendom.
 Det følger af § 13, at der før arealoverførsel normalt skal foreligge  

 dokumentation for, at bestemmelserne i tinglysningslovens § 23 om  

 pantehæftelser og servitutter er iagttaget.
 Det følger af § 14, at der - hvis arealet er overdraget - som hovedregel  

 tillige skal foreligge:
 § 14  indeholder nogle undtagelsesregler, men  

 matrikelmyndigheden påser, om arealoverførslen forudsætter, at der tinglyses  

 et overdragelsesdokument, således som det følger af hovedreglen i  

 bekendtgørelsens § 14.
 Overdragelsesdokumentet fremsendes af matrikelmyndigheden på anmelderens  

 vegne til endelig tinglysning sammen med meddelelsen til tinglysningsdommeren  

 om, at de matrikulære forandringer er registreret i matriklen.
Hvis det overførte areal ikke grænser til »købers« ejendom, vil  

 arealet få tildelt selvstændigt matr.nr.
I et sådant tilfælde vil  

 matrikelmyndigheden samtidig med anmodningen til tinglysningsdommeren om  

 overdragelsesdokumentets endelige indførsel i tingbogen gøre opmærksom herpå  

 og oplyse det tildelte matr.nr.
 Der skal ikke forevises et udstykningskort ved arealoverførsel.
 4.5. Udstykningskort.
Ifølge § 1, stk. 3, i bekendtgørelsen om udstykningskravet skal der som  

 hidtil ved tinglysning af et dokument som adkomst til en ny samlet fast  

 ejendom forevises et kort over ejendommen.
Kortet skal ifølge § 40, stk. 1, i  

 bekendtgørelsen om matrikulære arbejder udarbejdes af landinspektøren i  

 forbindelse med udstyknings- eller matrikuleringssagen.
I Københavns og  

 Frederiksberg kommuner og i Sønderjylland udarbejder matrikelmyndigheden et  

 kort.
 Kortet skal, når det forevises, være forsynet med erklæring fra en  

 landinspektør med beskikkelse eller fra matrikelmyndigheden om, at det er i  

 overensstemmelse med registreringen i matriklen af den nye ejendom.
 Udstykningskort skal ikke som efter de hidtidige regler påtegnes af  

 tinglysningsdommeren om den skete forevisning.
 5. Tinglysning af pantebreve.
 Et pantebrev må ikke indføres endeligt i tingbogen, når det angår et  

 areal, der er en del af en samlet fast ejendom eller af en umatrikuleret  

 ejendom, eller når det angår en andel i en fælleslod, der hører til en samlet  

 fast ejendom.
 Det kræves som hidtil ikke, at vurderingsmyndigheden giver pantebrevet  

 påtegning herom.
 6. Tinglysning af brugskontrakter.
 6.1. Begrebet brugsret.
 Ifølge motiverne til udstykningsloven omfatter udtrykket  

 »brugsret« i udstykningslovens § 16, stk. 1, enhver form for aftalt  

 leje-, forpagtnings- eller brugsret, uanset om der ydes betaling for retten.  

 Udtrykket omfatter som hidtil også tilfælde, hvor en bestemt del af en  

 ejendom, der tilhører flere personer, gives i udelukkende brug til en eller  

 flere af disse, f.eks. når en ejerlejlighedsforening indrømmer ejeren af en  

 af ejerlejlighederne en eksklusiv benyttelsesret til en del af det fælles  

 grundareal.
 Efter lovmotiverne er brugsaftaler, der omfatter hus eller husrum, ikke  

 omfattet af udstykningslovens § 16, stk. 1, medmindre aftalen omfatter en del  

 af ejendommens grundareal.
 6.2. Udstykningskravet.
 Det hidtil gældende udstykningskrav i forbindelse med stiftelse af  

 brugsret over et areal, der er en del af en samlet fast ejendom, er i den nye  

 udstykningslovs § 16 lempet, så kravet om udstykning nu kun gælder, når  

 brugsretten stiftes for et længere tidsrum end 30 år (tidligere 10 år).
10 års-reglen er dog fortsat gældende, når brugsretten stiftes over et  

 areal, der er en del af en umatrikuleret ejendom.
Baggrunden herfor er et  

 ønske om at få de umatrikulerede arealer optaget i matriklen som samlede  

 faste ejendomme.
Udstykningskravet for arealer, der gives i brug, har ikke tidligere været  

 gældende i Københavns og Frederiksberg kommuner.
Arealer, der i København og  

 Frederiksberg inden 1. april 1991 er givet i brug for et længere tidsrum, er  

 derfor uanset brugsforholdets varighed ikke omfattet af udstykningskravet.
 Perioden 30 år (10 år for umatrikulerede arealer) skal ifølge  

 udstykningslovens § 21, stk. 2, nr. 2, regnes fra det tidspunkt, hvor  

 brugeren ifølge aftalen har haft ret til at tiltræde brugen eller - hvis et  

 sådant tidspunkt ikke er aftalt - fra aftalens indgåelse.
 30 års-reglen (og 10 års-reglen) skal efter lovmotiverne forstås således,  

 at der ikke er noget til hinder for, at et areal genudlejes, selv om den  

 samlede brugsperiode derved overstiger 30 år (10 år). Det afgørende er, at  

 aftalen om brugsret ikke på noget tidspunkt binder udlejeren for et længere  

 tidsrum end 30 år (10 år). Det er derfor også muligt at indgå en  

 tidsubegrænset aftale om brugsret, når blot aftalen indeholder  

 opsigelsesmuligheder.
 Den omstændighed, at lejeren er ejer af en varig bygning på arealet, vil  

 ikke udløse et krav om udstykning, sålænge brugsretsaftalen vedrørende  

 arealet ikke binder udlejeren for mere end 30 år (10 år).
 6.3. Kontrolreglerne.
 Før tinglysning af et dokument om brugsret over et areal for et længere  

 tidsrum end 30 år skal dokumentet ifølge § 3, stk. 1, i bekendtgørelsen om  

 udstykningskravet være forsynet med vurderingsmyndighedens påtegning om, at  

 arealet ikke er en del af en samlet fast ejendom.
Dette gælder dog ikke, hvis arealet er umatrikuleret.
Før tinglysning af  

 et dokument om brugsret over et sådant areal for et længere tidsrum end 10  

 år, skal dokumentet i stedet være forsynet med matrikelmyndighedens påtegning  

 om, at arealet ikke er en del af en umatrikuleret ejendom, jf.  

 bekendtgørelsens § 3, stk. 2.
 7. Undtagelser fra udstykningskravet.
Den nye udstykningslov har i det væsentlige opretholdt de hidtidige  

 særregler om stiftelse af brugsrettigheder, der angår anbringelse af visse  

 tekniske indretninger på en del af en samlet fast ejendom eller en del af en  

 umatrikuleret ejendom.
Ifølge § 4 i bekendtgørelsen om udstykningskravet  

 kræves der således ikke udstykning som følge af, at der stiftes brugsret om  

 anbringelse af tekniske indretninger på et grundareal på højst 5 m2 eller om  

 anbringelse af master, der indgår i et strækningsanlæg, selvom brugsretten  

 gælder for en længere periode end 30 år (10 år).
 De hidtil gældende undtagelser for aftægtskontrakter og særregler for  

 aftaler om ret til anbringelse af vindmøller er derimod bortfaldet.
