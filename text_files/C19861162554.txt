 Ministeriet for skatter og afgifter, skattedepartementet, har meddelt  

 direktoratet følgende:
 »I brev af 14. januar 1986 har direktoratet for kriminalforsorgen  

 rejst spørgsmålet om beskatning af honorarer til privatpraktiserende  

 tandlæger, der udfører tandlægebehandling af indsatte i kriminalforsorgens  

 anstalter m.v.
 I den anledning skal man udtale, at vederlag, der udbetales til tandlæger,  

 der får stillet klinik og klinikhjælp til rådighed og har pligt til at have  

 konsultationstid på anstalten, efter skattedepartementets opfattelse skal  

 anses som A-indkomst.
 I det omfang indsatte går til behandling på tandlægens klinik, indgår  

 vederlaget for behandlingen i tandlægens øvrige praksisindtægter«.
 Direktoratet skal anmode om, at anstalterne fremover følger ovenstående  

 retningslinier.
 Vederlag til fængselstandlægerne konteres på konto 01. Lønninger m.v.
 Honorarer til tandlæger for behandling på dennes klinik konteres fortsat  

 på konto 12. Fremmede tjenesteydelser.
 Det bemærkes, at ovennævnte ikke medfører ændringer i det forhold, at der  

 ikke skal udbetales feriegodtgørelse til fængselstandlægerne, jfr. herved  

 direktoratets skrivelse af 6. september 1974.
 E.B.
Erik Bang Kriminalforsorgens anstalter.
