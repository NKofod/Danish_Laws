(Rådighedsbekendtgørelsen) I henhold til § 62 i lov om arbejdsformidling og arbejdsløshedsforsikring  

 m.v., jfr. lovbekendtgørelse nr. 423 af 7. august 1981 fastsættes efter  

 forhandling med landsarbejdsnævnet:
 § 1.  Dagpenge kan kun udbetales til ledige medlemmer,  

 der er til rådighed for arbejdsmarkedet.
§ 2.  For at opfylde kravet om at være til rådighed  

 for arbejdsmarkedet skal medlemmet 1. være tilmeldt arbejdsformidlingen som  

 arbejdssøgende, jfr. dog § 3, 2. være aktivt arbejdssøgende, jfr. § 4, 3. være i stand til at overtage arbejde, jfr. § 5-8.
 § 3.  Uanset bestemmelsen i § 2, nr. 1, er medlemmet  

 dog til rådighed, hvis den manglende kontakt med arbejdsformidlingen skyldes,  

 at der i henhold til andre bestemmelser i lovgivningen er givet tilladelse  

 til, at tilmelding og fremmøde kan ske et andet sted end hos  

 arbejdsformidlingen, eller til at tilmelding ikke skal ske straks ved  

 ledighedens indtræden.
 § 4.  For at opfylde kravet om at være arbejdssøgende  

 skal medlemmet søge arbejde på den måde og i det omfang, som er almindeligt  

 inden for medlemmets sædvanlige fagområde.
 Stk. 2.  Flere forgæves formidlingsforsøg fra  

 arbejdsformidlingen eller en arbejdsløshedskasse med anvisningsret kan  

 medføre, at medlemmet ikke betragtes som arbejdssøgende.
 Stk. 3.  Flere afbrydelser af arbejdsforhold kan  

 endvidere medføre, at medlemmet ikke betragtes som arbejdssøgende, hvis  

 afbrydelserne har sådan en karakter, at de kan sidestilles med manglende  

 forsøg på at få arbejde.
 Stk. 4.  Afslag på kursustilbud og andre  

 beskæftigelsesmæssige foranstaltninger kan indgå i en samlet vurdering af, om  

 medlemmet er arbejdssøgende.
 Stk. 5.  Afslag på rimeligt tilbud om arbejde efter lov  

 om arbejdstilbud til ledige skal indgå i en samlet vurdering af, om medlemmet  

 er arbejdssøgende.
 § 5.  Et medlem skal være i stand til at overtage  

 arbejde på de vilkår, som er almindelige inden for det faglige område, hvor  

 medlemmet sædvanligt er beskæftiget, samt være i stand til at komme frem til  

 sådant arbejde.
 Stk. 2.  Et medlem, der ikke er i stand til at overtage  

 arbejde inden for sit sædvanlige område, jfr. stk. 1, er dog til rådighed,  

 hvis arbejdsløshedskassen efter samråd med arbejdsformidlingen skønner, at  

 medlemmet er i stand til at overtage arbejde inden for andre faglige områder,  

 og medlemmet erklærer sig villig til at søge og overtage arbejde med  

 overflytning til følge.
Stk. 3.  Dagpenge kan ikke udbetales til et medlem, der 1. aftjener værnepligt som militær værnepligtig,  

 værnepligtig i civilforsvaret, civil værnepligtig eller værnepligtig  

 u-landsfrivillig, eller i strid med reglerne om værnepligt unddrager sig  

 denne, 2. forsørges på institution, med mindre medlemmets  

 ophold på institution alene skyldes behov for særlige bopælsforhold, pleje  

 eller lignende, der ikke berører medlemmets forhold til arbejdsmarkedet.
 § 6.  Et deltidsforsikret medlem er forpligtet til at  

 kunne overtage arbejde, der har en sædvanlig arbejdstid til og med 6 timer i  

 døgnet, og som beregnet i gennemsnit for en måned har en varighed på til og  

 med 30 timer pr. uge.
 § 7.  Et medlem, der har retlige eller faktiske  

 forpligtelser, som forhindrer overtagelse af arbejde på vilkår, som er  

 almindelige inden for det sædvanlige arbejdsområde, er dog til rådighed, hvis  

 medlemmet kan frigøre sig for sådanne forpligtelser, når arbejde skal  

 tiltrædes.
 Stk. 2.  Et medlem, der som følge af borgerligt ombud  

 eller andet hverv, som udføres i det offentliges interesse, har begrænsninger  

 i mulighederne for at overtage arbejde, er dog til rådighed.
 § 8.  Når et fuldtidsforsikret medlem, som i øvrigt  

 opfylder de almindelige betingelser for ret til arbejdsløshedsdagpenge, har  

 arbejde på nedsat tid i et ansættelsesforhold, hvor arbejdsgiveren har krav  

 på et opsigelsesvarsel, kan arbejdsløshedsdagpenge kun udbetales, hvor der  

 foreligger en erklæring (»frigørelsesattest«) fra arbejdsgiveren  

 om, at denne er villig til at se bort fra medlemmets opsigelsesvarsel, hvis  

 medlemmet kan få andet arbejde med en længere arbejdstid.
 Stk. 2.  Kravet om frigørelsesattest gælder kun, hvis  

 medlemmets arbejde ligger inden for fagets sædvanlige arbejdstid.
 Stk. 3.  Et medlem, der i overensstemmelse med reglerne  

 herom har opsagt ansættelsesforholdet, fordi arbejdsgiveren har tilbagekaldt  

 frigørelsesattesten, bevarer retten til dagpenge i opsigelsesperioden, uanset  

 at frigørelsesattest ikke foreligger.
 Stk. 4.  Ved udstedelse af frigørelsesattest skal  

 anvendes en af arbejdsdirektøren godkendt formular.
 Stk. 5.  Et deltidsforsikret medlem har uanset  

 arbejdsgiverens krav på opsigelsesvarsel ret til dagpenge i henhold til  

 reglerne i lovens § 73. Et deltidsforsikret medlem, der beskæftiges ved  

 skolerengøring, skal dog fremlægge frigørelsesattest som betingelse for  

 udbetaling af dagpenge.
§ 9.  Et medlem er forpligtet til at kunne overtage  

 arbejde eller møde til ansættelsessamtale med en arbejdsgiver ved arbejdstids  

 begyndelse dagen efter, at tilbud om arbejde er blevet medlemmet bekendt  

 eller er kommet frem til medlemmets bopæl.
Efter forhandling med  

 Landsarbejdsnævnet vil der om fornødent blive fastsat særlige regler for  

 fagområder, hvor hurtigere overtagelse af arbejde er nødvendigt på grund af  

 særlige forhold inden for faget.
§ 10.  Ved indgivelsen af ansøgning om udbetaling af  

 dagpenge (dagpengekortet) skal medlemmet erklære at have været til rådighed  

 for arbejdsmarkedet i den periode, ansøgningen dækker.
Medlemmet forudsættes  

 herefter at være til rådighed, med mindre der opstår tvivl herom.
 § 11.  I tilfælde, hvor der efter  

 arbejdsløshedskassens undersøgelser, jfr. § 12, fortsat er tvivl om, hvorvidt  

 et medlem er til rådighed for arbejdsmarkedet, er det en betingelse for  

 udbetaling af dagpenge, at medlemmet fremlægger dokumentation, eventuelt i  

 form af en erklæring, for at der ikke foreligger forhindringer for  

 overtagelse af arbejde og i givet fald om, at en tidligere konstateret  

 forhindring nu er afhjulpet.
 Stk. 2.  I tilfælde, hvor der er begrundet tvivl om,  

 hvorvidt medlemmet er arbejdssøgende, eller om hvorvidt medlemmets  

 helbredstilstand gør varetagelse af arbejde muligt, samt i tilfælde hvor  

 medlemmet anmoder om dagpenge efter i en periode ikke at have været  

 arbejdssøgende, kan arbejdsløshedskassen desuden kræve arbejde af passende  

 varighed, normalt 5 uger, som bevis for, at medlemmet er til rådighed for  

 arbejdsmarkedet.
§ 12.  Det påhviler arbejdsløshedskassen at være  

 opmærksom på og undersøge omstændigheder, der rejser tvivl om, hvorvidt et  

 medlem er til rådighed for arbejdsmarkedet.
Såfremt kassens undersøgelser  

 bestyrker tvivlen, skal kassen foretage en vurdering af medlemmets rådighed.
Stk. 2.  Arbejdsløshedskassen skal undersøge og vurdere  

 et medlems rådighed, hvis 1. arbejdsformidlingen eller en arbejdsløshedskasse  

 med anvisningsret flere gange forgæves har forsøgt at anvise/henvise  

 medlemmet, eller der er konstateret flere afbrydelser af arbejdsforhold uden  

 fyldestgørende grund, 2. medlemmet har afslået et rimeligt tilbud om arbejde  

 efter lov om arbejdstilbud til ledige.
 § 13.  Der udarbejdes en vejledning om anvendelsen af  

 bekendtgørelsen.
 § 14.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Arbejdsdirektoratets bekendtgørelse nr. 297 af  

 20. juni 1980, § 1, § 2 og § 3, stk. 2, 2. pkt., ophæves hermed.
