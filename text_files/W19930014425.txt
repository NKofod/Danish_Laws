Et byrådsmedlem blev meddelt et bødeforelæg på 50.000 kr. for  

 overtrædelse af skattekontrollovens § 13, stk. 2, ved at have selvangivet sin  

 indkomst for lavt med i alt 138.000 kr.
Efter en konkret vurdering ansås den  

 pågældende for valgbar.
(Fra Valgbarhedsnævnet (j.nr. 473/1993) til et byråd) I skrivelse af 3. juni 1993 har byrådet i henhold til § 101, stk. 4, i den  

 kommunale valglov indberettet, at byrådsmedlem NN har vedtaget et af  

 Skatteministeriet, Told- og Skattestyrelsen, meddelt bødeforelæg på 50.000  

 kr. for overtrædelse af skattekontrollovens § 13, stk. 2.
Det fremgår af sagen, at den pågældende har undladt at selvangive værdi af  

 eget arbejde på 115.000 kr. i forbindelse med udførelse af arkitektarbejde og  

 tilsynsarbejde.
Den pågældende har endvidere undladt at selvangive  

 vederlagsfri benyttelse af et sommerhus erhvervet af et anpartsselskab, hvor  

 den pågældende er eneanpartshaver.
Den pågældende har selvangivet sin  

 indkomst for lavt med i alt 138.000 kr.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
