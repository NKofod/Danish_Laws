I det med Hr.
Overpræsidentens Skrivelse af 30te f.
M. hertil  

 tilbagesendte Andragende har Overretssagfører N., der som Eksekutor behandler  

 Særboet efter Bud O.s afdøde Hustru, i Anledning af, at den efterlevende  

 Ægtefælle, med hvem afdøde i øvrigt levede i sædvanligt Formuefællesskab, og  

 som hensidder i skiftet Bo med Ægtefællernes 2 Børnebørn, har begært sig  

 Særboet, der bestaar af en nærmere angiven fast Ejendom, udlagt in natura,  

 mod at der gives de umyndige Børnebørn tinglæst Udlæg i ejendommen for deres  

 Arvelodder, udbedt sig en Udtalelse fra Justitsministeriet om, dels hvorvidt  

 Udlæg ved tinglæst Skifteekstrakt vil kunne anvendes i Tilfælde, hvor  

 vedkommende Ejendom ikke har været i Fælleseje, dels hvorvidt Udlæg kan gives  

 i det foreliggende Tilfælde.
 Foranlediget heraf skal men meddele, at de gældende Regler om Udlæg i  

 Følge tinglæst Skifteekstrakt efter Justitsministeriets Formening ikke finde  

 Anvendelse paa Forhold som nærværende, hvor den paagældende Ejendom ikke har  

 tilhørt Fællesboet, men at en Ordning, hvorved Ejendommen unddrages fra  

 Bortsalg, eventuelt vil kunne vedtages af Børnebørnenes Værge og godkendes af  

 Eksekutor.
