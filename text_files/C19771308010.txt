(Øremærkning i forb.m.  

 ikke-markedsførings- og omstillingsordningerne) Ved landbrugsministeriets bekendtgørelse nr. 366 af 30. juni 1977 er der  

 indført en særlig præmieordning for ikke-markedsføring af mælk og  

 mejeriprodukter og for omstilling af malkekvægsbesætninger til kødproduktion.
 Formålet med ordningen er at nedbringe overskuddet af mælk og  

 mejeriprodukter og fremme kødproduktion inden for Fællesskabet.
 De præmieberettigede dyr mærkes med et nummereret mærke i hvert øre og  

 skal ved levering til slagtning ledsages af et identitetskort med bl.a.  

 oplysning om mærkningen og race.
 Landbrugsministeriet har fundet det påkrævet at inddrage de kontrollerende  

 dyrlæger ved slagterier og slagtehuse i ordningens gennemførelse og i henhold  

 til § 4, stk. 2, skal den kontrollerende dyrlæge ved sin underskrift på  

 identitetskortet bekræfte slagtningen af de pågældende dyr.
 På tilsvarende måde skal de tilsynsførende dyrlæger ved de autoriserede  

 destruktionsanstalter bekræfte leveringen til destruktionsanstalten af dyr,  

 der er omfattede af den særlige præmieordning.
 Det forudsættes, at virksomheden ved modtagelsen af de præmieberettigede  

 dyr underretter veterinærkontrollen og afleverer identitetskortet samt  

 foretager slagtningen på aftalte tidspunkter, således at slagtningen af de  

 pågældende dyr kan bekræftes.
