 I medfør af § 38, stk. 3, i militær retsplejelov, lov nr. 218 af 26. april  

 1973, fastsættes:
 Kapitel 1. Anvendelsesområde.
 § 1.  Disciplinarmidler kan kun anvendes, når en  

 strafbar handling er begårt.
 § 2.  Disciplinarmidler skal anvendes i stedet for  

 mindre straffe, medmindre omstændighederne taler imod det.
 Kapitel 2. Disciplinarmidlerne.
 § 3.  Ved fastsættelse af et disciplinarmiddel skal  

 det påses, at disciplinarmidlet sættes i et passende forhold til forseelsens  

 grovhed under hensyntagen til eventuelle formidlende eller skærpende  

 omstændigheder og den skyldiges tidligere forhold.
 § 4.  Som disciplinarmidler kan anvendes:
Belæring og tilrettevisning er mundtlige eller skriftlige tilkendegivelser  

 af, at der er begået en forseelse.
Belæring bør normalt foretrækkes i  

 tilfælde, hvor forseelsen beror på midforståelse af gældende regler.
 Efterøvelse må kun benyttes til fremme af uddannelsen i bestemt fag hos  

 den, som har udvist forsømmelighed eller mangel på flid i disse fag.  

 Tidspunkt for og varighed af disciplinarmidlets anvendelse fastsættes ved  

 ikendelsen.
Fremstilling anvendes over for personel, der ikke har haft udrustning  

 el.lign. i foreskreven stand og består i at bringe udrustningen i orden og  

 med denne fremstille sig for en befalingsmand.
Fremstillingen kan ske i  

 fritiden til et nærmere fastsat tidspunkt, normalt i tilknytning til den  

 daglige tjenestes ophør.
Fremstilling kan kun ske een gang for hver forseelse.
Er forholdet ikke  

 bragt i orden ved fremstillingen og kan rettelse på stedet ikke ske, træffer  

 vedkommende chef bestemmelse, om et nyt disciplinarmiddel skal bringes i  

 anvendelse.
 Art og omfang fastsættes ved ikendelsen.
 Ved tjenestestedet forstås i den forbindelse dels det egentlige  

 kaserneområde, der blandt andet omfatter, indkvarteringsområde, cafeteria og  

 øvrige fritidsfaciliteter, dels soldater- og orlogshjem, der ligger i  

 umiddelbar tilknytning til kaserneområdet.
Tilbageholdelsen kan variere fra 1 time indtil 14 døgn.
Overnatning i  

 forbindelse hermed iværksættes uden udgift for den, der er pålagt  

 disciplinarmidlet.
Tilbageholdelse på tjenestestedet eller fratagelse af  

 andre friheder vil endvidere kunne omfatte nærmere angivne dage inden for en  

 14-dages periode.
 Disciplinarmidlet indebærer en flytning til andet arbejde og/eller andet  

 tjenestested.
Flytning til andet tjenestested kan kun iværksættes efter bemyndigelse fra  

 den myndighed, der efter gældende regler kan beordre en sådan flytning.
Inden  

 der tages stilling til, om dette disciplinarmiddel bør bringes i anvendelse,  

 skal der - når forholdene taler for det - indhentes en udtalelse fra  

 tjenestestedets læge eller socialrådgiver.
 § 5.  Hvor ikke andet følger af gældende bestemmelser  

 eller omstændigheder iøvrigt, kan enkelte disciplinarmidler anvendes  

 samtidig.
 § 6.  Medfører anvendelsen af andre disciplinarmidler  

 end ,,tilbageholdelse på tjenestestedet'» indgreb i adgangen til at  

 forlade tjenestestedet efter den daglige tjenestes ophør, må dette ikke ske  

 for længere perioder end 3 dage ad gangen med mindst 1 dags mellemrum mellem  

 perioderne.
 Stk. 2.  Det skal udtrykkelig angives, i hvilket omfang  

 et disciplinarmiddel skal medføre indgreb i lørdag-søndags frihed.
Stk. 3.  Anvendelse af disciplinarmidler, der medfører  

 indgreb i adgangen til at forlade tjenestestedet, herunder samtidig  

 anvendelse af flere sådanne discipllinarmidler, må ikke udstrækkes ud over 14  

 dage fra iværksættelsestidspunktet.
Der bør normalt efter udståelsen være  

 mindst een dag med udgangsfrihed inden iværksættele af nyt disciplinarmiddel,  

 der medfører sådant indgreb.
Stk. 4.  Den, der har påbegyndt udståelsen af et  

 disciplinarmiddel, kan i særlige tilfælde få tilladelse til, at udståelsen  

 suspenderes, således at denne fortsætter efter suspensionsperiodens udløb.
En  

 sådan tilladelse skal altid gives i forbindelse med jule- eller ferieorlov.
 Kapitel 3. Ikrafttræden.
 § 7.  Bekendtgørelsen træder i kraft den 1. april  

 1974.
 Forsvarsministeriet, den 11. marts 1974.
 Brøndum.
/V.
Gyde.
