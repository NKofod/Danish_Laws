Nr LSF 181 Forslag til Lov om ændring af lov om banker og sparekasser m.v.
Fremsat af industriministeren (Nils Wilhjelm) den 21. januar 1987 Vedtaget ved tredjebehandling den 4. juni 1987 Lov nr 400 af 10/06/1987 § 1 I lov om banker og sparekasser m.v., jf. lovbekendtgørelse nr. 374 af 15. august 1985, foretages følgende ændringer:
 1. § 15 affattes således:
»§ 15. Bestyrelsesmedlemmer og direktører kan lønnes såvel med fast vederlag som med tantieme, der kun kan beregnes som en andel i årets resultat (årets overskud). For bestyrelsesmedlemmernes vedkommende skal reglerne for tantiemens fastsættelse fremgå af vedtægterne.
Stk. 2. De samlede tantiemebeløb må ikke overstige det beløb, der er til rådighed efter, at underskud fra tidligere år er dækket og de i denne lov påbudte henlæggelser har fundet sted.
Stk. 3. Går en sparekasse konkurs, skal bestyrelsesmedlemmer og direktører, selv om de har været i god tro, tilbagebetale, hvad de i de sidste fem år før fristdagen har oppebåret som tantieme, forudsat at sparekassen var insolvent, da tantiemen blev fastsat.« 2. I § 35 indsættes som nyt 5. pkt.:
»Tantieme til bestyrelsen i et pengeinstitut skal særskilt  

 oplyses.« 3. I § 39 indsættes som nyt 2. pkt.:
»Den resterende del af en sparekasses årlige overskud skal henlægges til andre reserver, bortset fra beløb, der tillægges sparekassens medarbejdere som led i aftaler om overskudsdeling.« § 2 Loven træder i kraft dagen efter bekendtgørelsen i Lovtidende.
Oprindeligt fremsat lovforslag Blad nr 472 § 1 I lov om banker og sparekasser m.v., jfr. lovbekendtgørelse nr. 374 af 15. august 1985, foretages følgende ændringer:
 1. § 15 affattes således:
»§ 15. Bestyrelsesmedlemmer og direktører kan lønnes såvel med fast vederlag som med tantieme, der kun kan beregnes som en andel i årets resultat (årets overskud). For bestyrelsesmedlemmernes vedkommende skal reglerne for tantiemens fastsættelse fremgå af vedtægterne.
Stk. 2. De samlede tantiemebeløb må ikke overstige det beløb, der er til rådighed efter, at underskud fra tidligere år er dækket og de i denne lov påbudte henlæggelser har fundet sted.
Stk. 3. Går en sparekasse konkurs, skal bestyrelsesmedlemmer og direktører, selv om de har været i god tro, tilbagebetale, hvad de i de sidste fem år før fristdagen har oppebåret som tantieme, forudsat at sparekassen var insolvent, da tantiemen blev fastsat.« 2. I § 35 indsættes som nyt 5. pkt.:
»Tantieme til bestyrelsen i et pengeinstitut skal særskilt  

 oplyses.« 3. I § 39 indsættes som nyt 2. pkt.:
»Den resterende del af en sparekasses årlige overskud skal henlægges til andre reserver, bortset fra beløb, der tillægges sparekassens medarbejdere som led i aftaler om overskudsdeling.« § 2 Loven træder i kraft dagen efter bekendtgørelsen i Lovtidende.
BEMÆRKNINGER TIL LOVFORSLAGET ALMINDELIGE BEMÆRKNINGER Lovforslaget skal ses som led i Regeringens bestræbelser på at fremme etableringen af overskudsdelingsordninger, og tilsigter i denne henseende at fjerne de lovmæssige hindringer herfor i bank- og sparekasseloven.
Samtidig imødekommer lovforslaget ønsker fra sparekassesektoren om udligning af forskelle mellem bankers og sparekassers mulighed for aflønning af bestyrelse, direktion og personale.
BEMÆRKNINGER TIL FORSLAGETS ENKELTE BESTEMMELSER Til § 1 Til nr. 1 Efter den nugældende § 15 må sparekasser kun aflønne bestyrelse, direktion og personale med faste beløb.
Denne bestemmelse udgør en hindring for etablering af overskudsdelingsordninger på sparekasseområdet, da den udelukker vederlag i form af tantieme og andre overskudsbetingede ydelser.
Bestemmelsen gælder ikke for banker, der i overensstemmelse med aktieselskabslovens regler kan etablere overskudsbetingede vederlagsordninger.
Efter bank- og sparekasselovens § 15 e, stk. 2, gælder for andelskassers vedkommende de samme begrænsninger som for sparekasser.
Efter at sparekasser og andelskasser er ligestillet med banker som pengeinstitutter i bank- og sparekasseloven, findes der ikke længere grundlag for at opretholde forskelle i vederlagsreglerne.
Ved en ophævelse af den nugældende ordlyd i § 15 ophæves disse forskelle.
Med hensyn til tantiemeordninger til bestyrelse og direktion bør de begrænsninger for udbetaling af tantieme, der gælder for banker, jfr. aktieselskabslovens § 64, også gælde for sparekasser og andelskasser.
Reglen i forslagets § 1, nr. 1, tilsigter dette.
Til nr. 2 Efter de gældende regler skal tantieme til bestyrelsen i en bank særskilt oplyses i noterne til regnskabet.
Forslaget er en konsekvens af, at tantiemeaflønning foreslås tilladt i sparekasser og andelskasser.
Tantieme til bestyrelsen i et pengeinstitut skal herefter særskilt oplyses i noterne til årsregnskabet.
Til nr. 3 Ifølge de gældende regler i § 39 vedrørende overskudsanvendelsen i sparekasser gælder det, at hele sparekassens overskud efter henlæggelse til den lovpligtige reservefond som udgangspunkt skal henlægges til andre reserver.
Bestemmelsen udelukker således aftaler om overskudsdispositioner i form af overskudsdelingsordninger.
Det er derfor fundet nødvendigt at tilføje til teksten, at der af de beløb, der principielt skulle henlægges til reserver kan fratrækkes beløb, der tillægges sparekassens medarbejdere i forbindelse med aftaler om overskudsdeling.
