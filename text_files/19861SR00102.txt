Nr BR 102 Beretning over Forslag til folketingsbeslutning om udvidelse af  

 uddannelseskapaciteten for sygeplejerske-, sundhedsplejerske- og  

 jordemoderuddannelserne   

 Nr B 102 1986-87, 1. samling Afgivet af uddannelsesudvalget Afgivet: 19870603 Udvalget har behandlet beslutningsforslaget i nogle møder og her herunder stillet flere spørgsmål til undervisningsministeren, hvoraf en række er besvaret skriftligt.
Udvalget har endvidere modtaget en skriftlig henvendelse fra Dansk Sygeplejeråd.
 Udvalget ønsker at udtale følgende:
Det var under 1. behandling af beslutningsforslaget klart, at der ikke var uenighed om, at der står flere hundrede normerede sygeplejerskestillinger ledige, og at der således er behov for flere uddannede sygeplejersker.
Der var større uenighed om behovet for en udvidelse af uddannelseskapaciteten for de to øvrige personalegrupper omhandlet af forslaget.
Undervisningsministeren har over for udvalget oplyst, at der netop er nedsat et udvalg omkring den samlede pleje- og omsorgssektor, der bl.a. skal undersøge udbud og efterspørgsel af sundheds- og plejepersonale.
Udvalgets formand er professor Bent Rold Andersen.
Resultaterne af udvalgets arbejde ønskes så vidt muligt forelagt uddannelsesudvalget senest den 1. april 1988, af hensyn til optagelsen i efteråret 1988.
Endelig ønsker udvalget at fremhæve, at Ligestillingsrådet, der har haft beslutningsforslaget til udtalelse, anbefaler, at der sker en udvidelse af uddannelseskapaciteten inden for den primære sygeplejerskeuddannelse, idet det såvel set ud fra et uddannelsessynspunkt som et beskæftigelsessynspunkt vil være med til at sikre pigerne henholdsvis de uddannede kvinder uddannelses- og beskæftigelsesmuligheder.
Det er samtidig Rådets opfattelse, at en udvidelse af kapaciteten vil være med til at løse problemerne omkring manglen på sygeplejersker.
 P. u. v.
