Efter § 4 i lov nr. 363 af 10. juni 1987 om økologisk jordbrugsproduktion fastsættes:
 § 1.  Statens Plantetilsyn (tilsynet) kan autorisere  

 en jordbrugsbedrift til produktion af økologiske produkter, hvis produktionen  

 tilrettelægges og gennemføres efter bestemmelserne i bilaget.
 Stk. 2  Tilsynet kan efter indhentet udtalelse fra det  

 Økologiske Jordbrugsråd i særlige tilfælde og på særlige vilkår autorisere  

 jordbrugsbedrifter, der ikke opfylder bestemmelserne i bilaget.
 Stk. 3.  Tilsynet fastsætter efter indhentet udtalelse  

 fra det Økologiske Jordbrugsråd nærmere bestemmelser om autorisation af  

 jordbrugsbedrifter, herunder om anmeldelse og registrering.
 § 2.  Tilsynet kan efter indhentet udtalelse fra det  

 Økologiske Jordbrugsråd tillade, at en autoriseret jordbrugsbedrift i et  

 nærmere fastsat tidsrum fraviger betingelserne i bilaget.
 § 3.  Ved udførsel af et parti økologiske produkter  

 kan tilsynet efter anmodning udstede erklæring om, at partiet er produceret  

 på en autoriseret jordbrugsbedrift.
 § 4.  Tilsynet kan foretage eftersyn af arealer og  

 driftsbygninger på autoriserede jordbrugsbedrifter og af regnskaber og  

 forretningsbøger m.m. til kontrol med, at produktionen sker efter  

 bestemmelserne i bekendtgørelsen.
§ 5.  Tilsynet opkræver et gebyr til dækning af  

 omkostningerne ved administration og kontrol efter bekendtgørelsen.
Gebyret  

 fastsættes efter indhentet udtalelse fra det Økologiske Jordbrugsråd.
 § 6.  Tilsynet kan efter indhentet udtalelse fra det  

 Økologiske Jordbrugsråd tilbagekalde en autorisation hvis produktionen ikke  

 sker efter bestemmelserne i bilaget eller i strid med vilkår fastsat efter §  

 1, stk. 2.
 § 7.  Bekendtgørelsen træder i kraft den 31. december  

 1987.
Landbrugsministeriet, den 15. december  

 1987 LAURITS TØRNÆS /Henrik Wanscher BILAG Betingelser for autorisation Planteavl - komposteret husdyrgødning og ajle fra ikke-økologiske besætninger, - organiske stoffer fra jordbrugsproduktion og industri, der ikke  

 indeholder bekæmpelsesmidler eller har et højere indhold af tungmetaller end  

 baggrundsniveauet i jorden.
- planteudtræk, herunder pyrethrum, men ikke nikotin, rotenon og kvassia, - sprøjtesvovl (i frugtplantager), - kobbersulfat, - natriumsilikat, - kalciumhydroxyd, - rovmider og andre naturlige fjender, - feromonfælder og fangplanter, - bacillus thuringiensis, - paraffinolie og planteolier, - brun sæbe, - stenmel, - sprit.
