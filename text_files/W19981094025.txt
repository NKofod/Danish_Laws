 Den aktuelle tvangsindlæggelse på psykiatrisk afdeling blev  

 foretaget på farekriteriet, og dagen efter indlæggelsen var hun,  

 om end ved klar bevidsthed, tidvis syns- og hørehallucineret.  

 Patienten skønnedes behandlingskrævende psykotisk og muligvis  

 til fare for sig selv eller andre.
 Der blev truffet beslutning om tvangsbehandling med Serenase.
 Lokalnævnet tilsidesatte beslutningen om tvangsmedicinering, idet  

 der blev lagt vægt på, at patienten frivilligt modtog behandling  

 med antipsykotisk medicin Trilafon, og at beslutningen om tvangsbehandling  

 med Serenase ikke opfyldte kravet om mindst indgribende foranstaltninger.
Tvangsbehandling med henblik på at  

 skifte præparat Sundhedsvæsenets Patientklagenævn fandt efter  

 en samlet bedømmelse, at det havde været uforsvarligt ikke at  

 tvangsmedicinere patienten, fordi udsigten til helbredelse eller en betydelig  

 bedring af tilstanden ellers var blevet væsentligt forringet.
 Nævnet fandt endvidere, at et præparatskifte  

 var indiceret og at den i forbindelse med tvangsbehandlingen ordinerede  

 medicin opfyldte kravet om afprøvede lægemidler i  

 sædvanlig dosering med færrest mulige bivirkninger.
Nævnet fandt imidlertid, at tvangsbehandlingen ikke  

 opfyldte kravet om mindst indgribende foranstaltninger, idet nævnet  

 lagde vægt på, at patienten frivilligt havde modtaget behandling  

 med Trilafon.
Samtidig havde tidligere Trilafonbehandling haft en  

 dæmpende effekt på patientens symptomer, og den aktuelle sygdom  

 skyldtes formentlig, at patienten efter forrige indlæggelse ikke havde  

 taget Trilafon i den ordinerede dosis.
 Nævnet fandt således, at en anvendelse af  

 tvang på det pågældende tidspunkt ikke stod i rimeligt  

 forhold til den behandlingsmæssige fordel, der søgtes  

 opnået ved et præparatskifte fra Trilafon til Serenase.
