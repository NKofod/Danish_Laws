 DEn 27de November 1909 er der i Udenrigsministeriet undertegnet følgende  

 Deklaration:
 Deklaration.
 Hans Majestæt Kongen af Danmark og Hans Majestæt Kongen af Sverig have  

 bemyndiget undertegnede til at afslutte følgende Overenskomst:
 Art. 1.
 De høje kontraherende Parter give gensidig Tilladelse til, at hver af  

 Parterne meddeler sine i den anden Parts Land ansatte diplomatiske og  

 konsulære Embedsmænd Bemyndigelse til at foretage Ægteforeninger i  

 Overensstemmelse med Loven i det Land i hvis Tjeneste de ere ansatte, dog paa  

 den Betingelse, at i det mindste en af de vordende Ægtefæller er Undersaat i  

 sidstnævnte Stat, samt at ingen af dem er Undersaat i den Stat, indenfor hvis  

 Omraade Ægteforeningen finder sted.
 De høje kontraherende Parter forpligte sig gensidig til at anerkende, at  

 Ægteskab, indgaaet i lovlig Form for diplomatisk eller konsulær Embedsmand,  

 der ifølge nærværende Overenskomst har haft Bemyndigelse til at foretage  

 Ægteforening, er behørig afsluttet.
 Art. 2.
 De kontraherende Parter forpligte sig til ved Meddelelse af saadan  

 Bemyndigelse som i Art. 1 ommeldt, at paalægge den paagældende Embedsmand  

 ikke at forene i Ægteskab Personer, som ifølge Loven i den Stat, hvor han  

 udøver sin Virksomhed, paa Grund af Slægtskab- eller Svogerskabsforhold i  

 indispensable Grader ikke maa indgaa Ægteskab med hinanden.
 Parterne skulle meddele hinanden Indholdet af deres til enhver Tid  

 gældende Lovgivning betræffende saadanne Ægteskabshindringer.
 Art. 3.
 Denne Deklaration træder straks i kraft og skal gælde indtil Udløbet af  

 seks Maaneder fra det Tidspunkt at regne, da den er blevet opsagt af en af  

 Parterne.
 Til Bekræftelse heraf have Undertegnede underskrevet denne Overenskomst i  

 to ligelydende Eksemplarer og paatrykt samme deres Segl, hvilket skete i  

 Kjøbenhavn, den 27. November 1909.
 Hans Majestæt Kongen af Danmarks Udenrigsminister:
Erik Scavenius.  (L.S.) Han Majestæt Kongen af Sverigs Envoye Extraordinaire og Ministre  

 plenipotentiaire:
Ernst Gunther.  (L.S.) Hvilket herved bekendtgøres.
 Udenrigsministeriet, den 4de December  

 1909.
 Erik Scavenius.
