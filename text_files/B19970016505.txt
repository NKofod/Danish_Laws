 I medfør af §§ 9 og 10, § 15, stk. 1, § 17 a, § 28, stk. 3, og § 35, stk.  

 2, i lov om husdyrsygdomme, jf. lovbekendtgørelse nr. 381 af 7. juni 1993,  

 fastsættes:
 § 1.  Føreren og ejeren af et transportmiddel, som har  

 været anvendt til transport af klovbærende dyr i udlandet, skal forinden  

 transportmidlet første gang herefter ankommer til en ejendom med klovbærende  

 dyr sørge for, at det er rengjort og desinficeret.
 Stk. 2.  Det påhviler endvidere føreren at bære rengjort  

 beklædning samt rengjort og desinficeret fodtøj.
Stk. 3.  Føreren af det omhandlede transportmiddel skal  

 ved ankomsten til en ejendom med klovbærende dyr skriftligt kunne  

 dokumentere, at der er sket den i stk. 1, omhandlede rengøring og  

 desinfektion.
Dokumentationen skal forevises kredsdyrlægen og kopi heraf skal  

 aflevere til ejeren eller brugere af ejendommen.
 § 2.  Afhentningen af klovbærende dyr med de i § 1  

 nævnte transportmidler skal ske ved ejendommens adgangsvej til offentlig  

 eller privat vej, og transportmidlet må ikke køre ind på ejendommen.
 Stk. 2.  Pålæsning af dyrene må ikke finde sted, før  

 kredsdyrlægen er tilstede og har godkendt rengøringen og desinfektionen.
 § 3.  Ejeren eller brugeren af en ejendom, hvorfra de  

 i § 1, stk. 1, omhandlede transportmidler skal afhente klovbærende dyr, skal  

 påse, at der foreligger den i § 1, stk. 3, omhandlede dokumentation.
 Stk. 2.  Ejeren eller brugeren af ejendommen skal  

 opbevare den i § 1, stk. 3, omhandlede kopi af dokumentationen i 1 år fra  

 transportmidlets ankomst til ejendommen og på forlangende forevise eller  

 udlevere denne til Veterinærdirektoratet.
 Stk. 3.  Ejeren eller brugeren af ejendommen skal forud  

 for transportsmidlets ankomst underrette kredsdyrlægen, således at denne kan  

 være tilstede ved dets ankomst.
 § 4.  Udgifterne ved den § 1 nævnte rengøring og  

 desinfektion er det offentlige uvedkommende.
Stk. 2.  Veterinærdirektoratets udgifter ved den i § 2,  

 stk. 2, nævnte kontrol skal betales af ejeren af transportmidlet medmindre  

 kontrollen udføres som led i anden kontrol.
Betalingen sker i henhold til  

 reglerne i bekendtgørelse om betaling for autorisation, registrering,  

 godkendelse, attestering, tilsyn eller kontrol udført af  

 Veterinærdirektoratet.
 § 5.  Overtrædelse af §§ 1-3 straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6.  Bekendtgørelsen træder i kraft den 26. februar  

 1997.
 § 7.  Bekendtgørelsen gælder ikke for Grønland.
