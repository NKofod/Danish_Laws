Nr LSF 62 Forslag til Lov om ændring af lov om Den Europæiske  

 Menneskerettighedskonvention Fremsat af justitsministeren (Bjørn Westh) den 8. november 1995 Vedtaget ved tredjebehandling den 12. december 1995 Lov nr. 1080 af 20/12/1995 § 1 I lov nr. 285 af 29. april 1992 om Den Europæiske  

 Menneskerettighedskonvention foretages følgende ændring:
 1. I § 1, stk. 1, nr. 1, indsættes efter litra d:
 »e) Protokol nr. 9 af 6. november 1990 til Konventionen til  

 Beskyttelse af Menneskerettigheder og Grundlæggende Frihedsrettigheder.
 f) Protokol nr. 10 af 25. marts 1992 til Konventionen til Beskyttelse af  

 Menneskerettigheder og Grundlæggende Frihedsrettigheder.
g) Protokol nr. 11 af 11. maj 1994 til Konventionen til Beskyttelse af  

 Menneskerettigheder og Grundlæggende Frihedsrettigheder, der omstrukturerer  

 det kontrolsystem, som konventionen har etableret.« § 2 Stk. 1 . Justitsministeren fastsætter tidspunktet for lovens  

 ikrafttræden og kan sætte § 1, stk. 1, nr. 1, litra e, f og g, i lov om Den  

 Europæiske Menneskerettighedskonvention som affattet ved § 1, nr. 1, i kraft  

 enkeltvis.
 Stk. 2 . Ved ikraftsættelsen af § 1, stk. 1, nr. 1, litra g, i lov  

 om Den Europæiske Menneskerettighedskonvention som affattet ved § 1, nr. 1,  

 kan Justitsministeren ophæve § 1, stk. 1, nr. 1, litra a og e, i lov om Den  

 Europæiske Menneskerettighedskonvention som affattet ved denne lov.
 Stk. 3 . Ved ikraftsættelse efter stk. 2 kan justitsministeren  

 ændre litreringen i § 1, stk. 1, nr. 1, i lov om Den Europæiske  

 Menneskerettighedskonvention som affattet ved denne lov.
 Stk. 4 . Ved ikraftsættelse efter stk. 1-3 fastsætter  

 justitsministeren indholdet af bilagene til lov om Den Europæiske  

 Menneskerettighedskonvention.
Oprindeligt fremsat forslag § 1 I lov nr. 285 af 29. april 1992 om Den Europæiske  

 Menneskerettighedskonvention foretages følgende ændring:
 1. I § 1, stk. 1, nr. 1, indsættes efter litra d:
 »e) Protokol nr. 9 af 6. november 1990 til Konventionen til  

 Beskyttelse af Menneskerettigheder og Grundlæggende Frihedsrettigheder.
 f) Protokol nr. 10 af 25. marts 1992 til Konventionen til Beskyttelse af  

 Menneskerettigheder og Grundlæggende Frihedsrettigheder.
g) Protokol nr. 11 af 11. maj 1994 til Konventionen til Beskyttelse af  

 Menneskerettigheder og Grundlæggende Frihedsrettigheder, der omstrukturerer  

 det kontrolsystem, som konventionen har etableret.« § 2 Stk. 1 . Justitsministeren fastsætter tidspunktet for lovens  

 ikrafttræden og kan sætte § 1, stk. 1, nr. 1, litra e, litra f og litra g, i  

 lov om Den Europæiske Menneskerettighedskonvention, som affattet ved § 1, nr.  

 1, i kraft enkeltvis.
 Stk. 2 . Ved ikraftsættelsen af § 1, stk. 1, nr. 1, litra g, i lov  

 om Den Europæiske Menneskerettighedskonvention, som affattet ved § 1, nr. 1,  

 kan Justitsministeren ophæve § 1, stk. 1, nr. 1, litra a og litra e, i lov om  

 Den Europæiske Menneskerettighedskonvention som affattet ved denne lov.
 Stk. 3 . Ved ikraftsættelse efter stk. 2 kan Justitsministeren  

 ændre litreringen i § 1, stk. 1, nr. 1, i lov om Den Europæiske  

 Menneskerettighedskonvention, som affattet ved denne lov.
 Stk. 4 . Ved ikraftsættelse efter stk. 1-3 fastsætter  

 Justitsministeren indholdet af bilagene til lov om Den Europæiske  

 Menneskerettighedskonvention.
Bemærkninger til lovforslaget Almindelige bemærkninger 1. Indledning I 1992 blev Den Europæiske Menneskerettighedskonvention med 8 tilhørende  

 tillægsprotokoller inkorporeret i dansk ret og dermed gjort til en del af den  

 danske lovgivning.
 Lovforslaget har til formål at gennemføre tillægsprotokol nr. 9, 10 og 11  

 til Menneskerettighedskonventionen i dansk ret.
 Med vedtagelsen af lovforslaget giver Folketinget tillige sit samtykke  

 efter grundlovens § 19 til, at Danmark ratificerer de tre tillægsprotokoller.
2. Gældende ret 2.1. Den europæiske Menneskerettighedskommission Den europæiske Menneskerettighedskommission består af 1 medlem fra hver af  

 de kontraherende stater, jf.
Menneskerettighedskonventionens art. 20. Der er  

 pr. den 5. oktober 1995 30 medlemmer i Kommissionen.
 Den europæiske Menneskerettighedskommissions medlemmer vælges af  

 Ministerkomiteen efter indstilling fra Den parlamentariske Forsamling.  

 Kommissionens medlemmer vælges for en periode af 6 år med adgang til genvalg,  

 jf. art. 22, stk. 1. Medlemmerne er i deres virksomhed uafhængige af  

 staternes regeringer og af Europarådet, jf. art. 23.
 Kommissionen har bl.a. kompetence til at behandle klager fra  

 enkeltpersoner over medlemsstaternes konventionsbrud, såfremt den stat, der  

 er klaget over, har anerkendt Kommissionens kompetence til at modtage klager  

 fra enkeltpersoner, jf. art. 25. Dette er tilfældet for Danmarks vedkommende.
Kommissionen kan tillige behandle klager fra en medlemsstat over påståede  

 brud på konventionen foretaget af en anden medlemsstat, jf. art. 24, og efter  

 2. tillægsprotokol kan Kommissionen afgive rådgivende udtalelser.
Sådanne  

 sager er imidlertid sjældent forekommende.
 Klage over en medlemsstats konventionsbrud til Kommissionen kan indbringes  

 af enhver uanset statsborgerskab (forudsat at den pågældende stat har  

 ratificeret konventionen og - som Danmark - anerkendt den individuelle  

 klageret til Kommissionen). Den individuelle klager skal kunne godtgøre at  

 være offer for en konkret krænkelse af de i konventionen og tilhørende  

 tillægsprotokoller beskyttede rettigheder, jf. art. 25.
 Kommissionen afgør, om klagen skal antages til behandling.
 Det er en betingelse for Kommissionens behandling af en klage, at de  

 nationale retsmidler er udtømt, og at klagen er indgivet inden 6 måneder fra  

 den dato, den endelige nationale afgørelse blev truffet, jf. art. 26.
 Kommissionen foretager ved vurderingen af, om en klage skal antages til  

 behandling, tillige en realitetsvurdering af sagen, idet Kommissionen blandt  

 andet kan afvise sager, der er åbenbart grundløse, jf. art. 27.
 Langt hovedparten af de indgivne klager bliver afvist, typisk fordi klagen  

 ikke angår beskyttede rettigheder, eller fordi der åbenlyst ikke foreligger  

 en krænkelse.
Efter at en klage er optaget til realitetsbehandling, foretager  

 Kommissionen en gennemgang af sagen.
I forbindelse hermed får klager og den  

 indklagede stat adgang til nærmere at redegøre for deres synspunkter, jf.  

 art. 28.
Parterne kan under denne proces indgå et forlig.
Efter konventionen er  

 Kommissionens opgave netop at formidle et sådant forlig, jf. art. 28. Er  

 forliget acceptabelt, udarbejder Kommissionen en rapport til  

 offentliggørelse, hvori man indskrænker sig til kort at referere sagens  

 kendsgerninger og den løsning, der er opnået, jf. art. 28.
I andre tilfælde udarbejder Kommissionen en rapport med en beskrivelse af  

 sagens faktum.
I rapporten redegør Kommissionen endvidere for, om den finder,  

 at der foreligger en krænkelse af konventionen.
Rapporten oversendes til  

 Ministerkomiteen samt vedkommende stat.
Derimod sendes rapporten ikke til  

 klager eller dennes repræsentant.
Kommissionen kan ved oversendelsen stille  

 sådanne forslag, som den finder passende, f.eks. om betaling af erstatning  

 for en krænkelse, jf. art. 31.
Hvis ikke Kommissionen eller staten (eller andre stater) indbringer sagen  

 for Domstolen inden for en frist på 3 måneder, afgør Ministerkomiteen med to  

 tredjedeles flertal, om der foreligger en krænkelse af konventionens  

 rettigheder.
Såfremt Ministerkomiteen finder, at der foreligger en krænkelse  

 af konventionen, skal Ministerkomiteen fastsætte en frist, inden for hvilken  

 den pågældende stat skal træffe de eventuelle forholdsregler - f.eks.  

 betaling af erstatning eller (sjældnere) ændring af retstilstanden - som  

 Ministerkomiteens afgørelse indebærer, jf. art. 32.
2.2. Den europæiske Menneskerettighedsdomstol Den europæiske Menneskerettighedsdomstol består af et antal medlemmer  

 svarende til antallet af medlemmer af Europarådet, jf. art. 38. Der er pr.  

 den 5. oktober 1995 32 dommere i Domstolen.
Medlemmerne af Domstolen vælges af Den parlamentariske Forsamling for 9 år  

 med adgang til genvalg.
Dommerne er i deres virksomhed uafhængige af  

 staternes regeringer og af Europarådet, jf. art. 39 og 40.
Domstolen har kompetence til at behandle en sag, såfremt den stat, der er  

 klaget over - som f.eks.
Danmark - har anerkendt Domstolens kompetence, jf.  

 art. 45, 46 og 48.
 Hidtil har det alene været Kommissionen, den stat, hvis statsborger  

 angives at være krænket (eller mod hvem klagen er rejst) eller den stat, der  

 har indgivet en statsklage, der har kunnet indbringe en sag for Domstolen,  

 jf. art. 48. Klager selv har således ikke i medfør af det oprindelige  

 konventionssystem haft mulighed for at indbringe sagen for Domstolen.
Enhver sag skal behandles af mindst 9 dommere.
Det medlemsland, der er  

 klaget over, skal altid være repræsenteret i dommerpanelet, jf. art. 43.
Domstolens afgørelser er endelige, og de skal ledsages af grunde.
Enhver  

 dommer er berettiget til at afgive særskilt votum (dissens), hvis afgørelsen  

 helt eller delvis ikke er udtryk for denne dommers opfattelse, jf. art. 51 og  

 52.
Medlemsstaterne er folkeretligt forpligtede til at rette sig efter  

 Domstolens afgørelse.
Domstolen kan om nødvendigt tilkende den forurettede en  

 passende erstatning, jf. art 50 og 53.
 Domstolens afgørelse sendes til Ministerkomiteen, der overvåger dommens  

 fuldbyrdelse, jf. art. 54.
2.3. Indhentelse af Folketingets samtykke I medfør af § 2 i lov om Den Europæiske Menneskerettighedskonvention kan  

 regeringen indgå overenskomster om ændring af bestemmelserne om  

 konventionsorganernes sammensætning og virkemåde.
I de specielle bemærkninger til lovens § 2, jf.
Folketingstidende 1991/92,  

 tillæg A, sp. 5474, er anført følgende:
 »Mens selve Menneskerettighedskonventionen og protokol nr. 1 er  

 indgået efter indhentelse af Rigsdagens samtykke, er alle senere protokoller  

 tiltrådt, uden at regeringen har skønnet det nødvendigt at indhente et  

 samtykke fra Folketinget efter grundlovens § 19.
Når konventionskomplekset i sin helhed inkorporeres, vil ændringer i en  

 hvilken som helst bestemmelse nødvendiggøre en lovændring.
Der kan forudses  

 en del ændringer i de kommende år.
Som nævnt under bemærkningerne til § 1 har  

 medlemsstaterne undertegnet en 9. protokol, der vil gøre det muligt for den  

 enkelte borger at indbringe klager for Menneskerettighedsdomstolen, efter at  

 Menneskerettighedskommissionen har afgivet en rapport om klagen.
Endvidere  

 foregår der for øjeblikket drøftelser om en 10. protokol om, at det flertal,  

 der kræves i Ministerkomiteen for at konstatere en krænkelse på grundlag af  

 en rapport fra Menneskerettighedskommissionen, skal nedsættes fra 2/3 til  

 simpelt flertal.
Justitsministeriet finder - i overensstemmelse med udvalget - at det vil  

 være uhensigtsmæssigt, om ændringer i form af procedureregler og lignende  

 altid skulle nødvendiggøre en formel lovændring, og det foreslås, at  

 regeringen bemyndiges til at tiltræde sådanne protokoller.
Kundgørelser skal  

 ske således, at protokollerne fremtræder som nye bilag til loven, og det vil  

 derfor være naturligt, at de indarbejdes i form af en ny lovbekendtgørelse.
Denne bemyndigelse udelukker ikke, at regeringen beslutter at indhente  

 Folketingets samtykke til ratifikation af proceduremæssige protokoller, der  

 skønnes at indebære forpligtelser af større betydning.
Man kan f.eks. ikke  

 udelukke, at en eventuel reform af kontrolsystemet med en sammensmeltning af  

 Domstol og Kommission udformes således, at der kan være grund til at  

 forelægge sagen for Folketinget.« Som det fremgår af bemærkningerne til inkorporeringslovens § 2 er formålet  

 med denne bestemmelse bl.a. at muliggøre dansk ratifikation af ændringer i  

 procedureregler og lignende uden forelæggelse for Folketinget.
Det  

 forudsættes imidlertid, at ændringerne ikke indebærer forpligtelser af større  

 betydning.
Det forhold, at enkeltpersoner ved 9. tillægsprotokol indrømmes en  

 egentlig søgsmålsadgang mod staten ved en international domstol, kunne tale  

 for, at ændringerne rækker ud over det, der kan karakteriseres som  

 »konventionsorganernes sammensætning og virkemåde«, således som  

 dette nærmere er præciseret i lovens bemærkninger.
Den individuelle  

 søgsmålsadgang for Domstolen må desuden anses for en principiel nyskabelse  

 inden for folkeretten.
 Hertil kommer, at en søgsmålsadgang, der er uafhængig af Kommissionens  

 konklusion i artikel 31-rapporten og uafhængig af, om Kommissionen måtte  

 ønske en afgørelse ved Domstolen, ændrer den hidtidige overvågningsmekanisme.  

 Der henvises i det hele til gennemgangen af tillægsprotokollen under pkt.  

 3.1.
 Reformovervejelserne vedrørende en sammenlægning af Kommissionen og  

 Domstolen er mundet ud i 11. tillægsprotokol af 11. maj 1994. Protokollens  

 indhold er gennemgået nedenfor under pkt. 3.3. Justitsministeriet er af den  

 opfattelse, at ratifikation af den 11. tillægsprotokol alene vil kunne ske  

 med Folketingets samtykke i overensstemmelse med det anførte i sidste afsnit  

 i de ovenfor citerede lovbemærkninger.
 Justitsministeriet har på denne baggrund fundet det rigtigst at indhente  

 Folketingets samtykke til ratifikation også af den 9. og 10. tillægsprotokol.  

 Som nævnt under pkt. 1 giver Folketinget således med vedtagelsen af  

 lovforslaget tillige sit samtykke til, at Danmark ratificerer de tre  

 tillægsprotokoller.
3. Tillægsprotokoller, Danmark endnu ikke har ratificeret Den 9. tillægsprotokol er gengivet i bilag 2, den 10. tillægsprotokol er  

 gengivet i bilag 3, og den 11. tillægsprotokol er gengivet i bilag 4.  

 Tillægsprotokollerne er gengivet i dansk oversættelse.
Oversættelsen er alene  

 vejledende og ikke den autentiske tekst, idet de bindende og autentiske  

 tekster er de engelske og franske.
Justitsministeriet har imidlertid fundet, at det ville føre for vidt at  

 medtage også de engelske og franske tekster som bilag til lovforslaget.
De  

 officielle engelske og franske tekster til de enkelte tillægsprotokoller vil  

 blive kundgjort i Lovtidende C efter ratifikationen og forinden loven træder  

 i kraft for så vidt angår den pågældende tillægsprotokol.
3.1. 9. tillægsprotokol Ved den 9. tillægsprotokol ændres konventionen således, at ikke blot  

 staterne og Kommissionen kan indbringe en sag for  

 Menneskerettighedsdomstolen, men også enkeltpersoner, ikke-statslige  

 organisationer eller grupper af enkeltpersoner, der har klaget til  

 Kommissionen, og Domstolen gøres kompetent til at behandle sådanne sager, jf.  

 tillægsprotokollens art. 3, 4 og 5.
Sager, der indbringes for Domstolen af enkeltpersoner, organisationer  

 eller grupper af enkeltpersoner, skal først forelægges for et udvalg  

 bestående af 3 af Domstolens medlemmer.
Blandt de 3 skal der være en dommer  

 fra den indklagede stat, eller hvis den pågældende stat ingen dommer har, da  

 en person valgt af den pågældende stat.
Denne person har status som dommer.  

 Hvis klagen vedrører mere end en stat, skal antallet af medlemmer i  

 dommerudvalget udvides tilsvarende.
Såfremt sagen ikke rejser et alvorligt  

 spørgsmål vedrørende fortolkning eller anvendelse af konventionen, og heller  

 ikke af andre grunde bør forelægges Domstolen til overvejelse, kan det nævnte  

 dommerudvalg med enstemmighed beslutte, at sagen ikke forelægges for  

 Domstolen.
I så fald træffer Ministerkomiteen på sædvanlig måde afgørelse om,  

 hvorvidt der er sket overtrædelse af konventionen, jf. tillægsprotokollens  

 art. 5.
Den 9. tillægsprotol indebærer endvidere en ændring af Den Europæiske  

 Menneskerettighedskonvention, således at Kommissionens rapport ikke blot  

 oversendes til Ministerkomiteen og til de implicerede stater, men også til en  

 eventuel individuel klager.
Rapporten må fortsat ikke offentliggøres af  

 vedkommende stat eller individuelle klager, jf. tillægsprotokollens art. 2.
 Tillægsprotokollen er trådt i kraft, men gælder ikke for Danmark, da den  

 endnu ikke er ratificeret af Danmark.
3.2. 10. tillægsprotokol Den 10. tillægsprotokol ændrer konventionen, således at Ministerkomiteens  

 afgørelse af, om der foreligger en krænkelse af konventionen, skal ske med  

 almindeligt flertal og ikke som hidtil med to tredjedeles flertal, jf.  

 tillægsprotokollens art. 1.
Den 10. tillægsprotokol er endnu ikke trådt i kraft.
Dette sker på  

 førstedagen i den måned, der følger efter udløbet af et tidsrum på tre  

 måneder efter den dato, hvor alle konventionens parter har udtrykt deres  

 samtykke til at blive bundet af protokollen i overensstemmelse med reglerne  

 herom, jf. tillægsprotokollens art. 3.
3.3. 11. tillægsprotokol Gennem årene er antallet af klagesager øget, og antallet af medlemsstater  

 i Europarådet er ligeledes stigende.
Dette har medført et påtrængende behov  

 for at omstrukturere det kontrolsystem, der er etableret med konventionen.  

 Denne omstrukturering sker med den 11. tillægsprotokol.
Protokollen indfører en ny domstol, som erstatter Kommissionen og den  

 nuværende Domstol.
Ministerkommiteen skal fremover overvåge dommenes  

 fuldbyrdelse, men ikke tage stilling til, om der foreligger en krænkelse af  

 konventionens rettigheder, jf. art. 19 og 46 i konventionen som affattet ved  

 tillægprotokollens art. 1.
 Domstolen får jurisdiktion for så vidt angår fortolkningen og anvendelsen  

 af konventionen både vedrørende sager mellem stater og individuelle klager.  

 Endvidere vil Domstolen kunne give rådgivende udtalelser efter anmodning fra  

 Ministerkommiteen, jf. de nye art. 31 og 47 i konventionen.
Domstolen, der bliver permanent, vil bestå af et antal dommere svarende  

 til antallet af konventionslande, valgt af Den parlamentariske Forsamling på  

 grundlag af en liste over tre kandidater, der er opstillet af hver  

 kontraherende part.
Domstolens medlemmer vil blive valgt for en periode af 6  

 år med mulighed for genvalg, jf. de nye art. 19, 20 og 23.
Domstolen organiseres ved afgørelsen af sager i komiteer, kamre og et  

 Storkammer.
Dommeren fra det land, som sagen angår, vil altid deltage både i  

 kammeret og i Storkammeret.
Organisatoriske anliggender vil blive behandlet i  

 plenum, jf. de nye art. 26 og 27.
Komiteer skal bestå af tre dommere, kamre af syv dommere og Storkammeret  

 af sytten dommere.
Komiteer vil blive nedsat af kamrene for en bestemt  

 periode.
Komiteerne får kun kompetence til at afvise klager eller at slette  

 dem fra listen over verserende sager, jf. den nye art. 28. Kamre vil blive  

 nedsat af Domstolen for en bestemt periode.
Domstolen vil udnævne de syv  

 dommere, som skal sidde i et kammer, jf. den nye art. 26. Kamrene skal træffe  

 beslutning om, hvorvidt klager kan antages til behandling, og afsiger dom i  

 sagerne, medmindre de afgiver deres jurisdiktion til Storkammeret, jf.  

 nærmere nedenfor.
Storkammeret på sytten medlemmer træffer afgørelse vedrørende klager, hvor  

 et kammer har afgivet sin jurisdiktion, samt i tilfælde, hvor en dom afsagt  

 af et kammer henvises til Storkammeret.
Storkammeret behandler endvidere  

 anmodninger om rådgivende udtalelser, jf. den nye art. 31.
Domstolens præsident, vicepræsidenter, præsidenterne for kamrene og  

 dommeren fra den stat, sagen angår, deltager i Storkammeret.
De øvrige  

 dommere vil blive udvalgt af Domstolen på en måde, der specificeres i  

 reglementet, jf. den nye art. 27.
 Domstolen kan modtage klager fra enhver person, ikke-statslig organisation  

 eller gruppe af enkeltpersoner, som hævder at være offer for en krænkelse af  

 konventionen af et af konventionslandene, jf. den nye art. 34.
 Endvidere kan Domstolen modtage klager fra en kontraherende stat over  

 ethvert påstået brud på konventionen foretaget af en anden stat, jf. den nye  

 art. 33. Sagen behandles i et kammer.
Den nye domstols justitssekretær tager kontakt til klager med det formål  

 at afklare det nødvendige, før en klage registreres.
Den individuelle klage  

 vil normalt blive undersøgt af en komite.
Komiteen vil med enstemmighed kunne  

 beslutte at afvise en klage eller slette den fra listen over verserende  

 sager, hvis en sådan beslutning kan træffes uden yderligere undersøgelse.  

 Hvis dette ikke er tilfældet, vil sagen blive henvist til et kammer, som  

 undersøger, om sagen skal udtages til behandling og eventuelt foretager en  

 realitetsbehandling, jf. de nye art. 28, 29 og 38.
 Kriterierne for, om sagen kan antages til behandling, forbliver uændrede,  

 jf. den nye art. 35.
 Domstolen kan mægle forlig, jf. den nye art. 38.
 Såvel individuelle som mellemstatslige klager vil som nævnt blive  

 realitetsbehandlet af et kammer og, undtagelsesvis, af Storkammeret.
I særligt alvorlige sager vil et kammer være berettiget til på ethvert  

 tidspunkt - af egen drift - at henskyde sagen til Storkammeret, sålænge det  

 endnu ikke har afsagt dom, medmindre en af sagens parter protesterer.
Har et  

 kammer afsagt dom, kan kun parterne anmode om, at sagen henvises til  

 Storkammeret til fornyet behandling.
Storkammeret vil efter anmodning fra en  

 part samt i undtagelsestilfælde kunne genoptage undersøgelsen af sagen, hvis  

 sagen rejser væsentlige spørgsmål om fortolkning eller anvendelse af  

 konventionen eller dens protokoller, eller hvis sagen drejer sig om et emne  

 af generel vigtighed.
Formålet er at sikre kvaliteten af og sammenhængen i  

 Domstolens retspraksis.
Et udvalg på fem under Storkammeret bestemmer,  

 hvorvidt en sag skal behandles påny, jf. de nye art. 30 og 43.
Protokollens regler muliggør også tredjeparts deltagelse i behandlingen af  

 en sag for Domstolen.
Bl.a. kan en stat, hvis statsborger har indgivet klage  

 mod en anden stat, deltage i behandlingen af denne klage, jf. den nye art.  

 36.
 Domstolen afgør spørgsmålet om effektiv oprejsning, jf. den nye art. 41.
Storkammerets dom er endelig.
Et kammers dom bliver endelig, hvis sagen  

 ikke henvises til Storkammeret.
Endelige domme fra Domstolen er bindende, jf.  

 de nye art. 42, 44 og 46.
 Ministerkomiteen vil, som nu, føre kontrol med dommes fuldbyrdelse, jf.  

 den nye art. 46.
 En sag kan afsluttes ved en forligsmæssig løsning mellem parterne på  

 ethvert tidspunkt under sagens behandling for Domstolen, jf. de nye art. 38  

 og 39.
 Normalt vil proceduren således have følgende elementer:
- indgivelse af en klage - foreløbig kontakt med Domstolen - registrering af klagen - tildeling af klagen til et kammer - undersøgelse i en komite på tre medlemmer, der eventuelt afviser eller  

 sletter klagen fra listen over verserende klager - underretning om klagen til staten - indgivelse af bemærkninger og konstatering af fakta - procedure - kammerets afgørelse af, om klagen kan antages til behandling - forligsforhandlinger - kammerets dom I særlige sager kan en klage henvises til Storkammeret.
 Den 11. tillægsprotokol træder i kraft på førstedagen i den måned, der  

 følger efter udløbet af et tidsrum på et år efter den dato, hvor alle  

 konventionens parter, har udtrykt deres samtykke til at blive bundet af  

 protokollen i overensstemmelse med bestemmelserne herom, jf.  

 tillægsprotokollens art. 4.
4. Lovforslagets økonomiske og administrative konsekvenser og  

 EU-retlige aspekter Den 9. og 11. tillægsprotokol giver individuelle borgere mulighed for at  

 indbringe sager for Menneskerettighedsdomstolen.
Denne ændring vil muligt  

 kunne medføre en vis forøgelse af antallet af klagesager ved Domstolen.  

 Forslaget skønnes dog ikke at have økonomiske eller administrative  

 konsekvenser af væsentlig betydning for det offentlige.
 Forslaget ses ikke at have EU-retlige aspekter.
Bemærkninger til lovforslagets enkelte bestemmelser I bilag 1 til lovforslaget er de foreslåede bestemmelser sammenholdt med  

 de gældende regler.
Til § 1 Den foreslåede bestemmelse tilsigter at inkorporere følgende protokoller i  

 dansk ret: Protokol nr. 9 af 6. november 1990 til Konventionen til  

 Beskyttelse af Menneskerettigheder og Grundlæggende Frihedsrettigheder,  

 protokol nr. 10 af 25. marts 1992 til Konventionen til Beskyttelse af  

 Menneskerettigheder og Grundlæggende Frihedsrettigheder og protokol nr. 11 af  

 11. maj 1994 til Konventionen til Beskyttelse af Menneskerettigheder og  

 Grundlæggende Frihedsrettigheder, der omstrukturerer det kontrolsystem, som  

 konventionen har etableret.
Det må forudses, at tillægsprotokollerne træder i kraft efter hinanden, i  

 nummerorden.
Det kan dog ikke udelukkes, at den 10. tillægsprotokol  

 »overhales« af den 11. tillægsprotokol, således at den 10.  

 tillægsprotokol eventuelt slet ikke kommer til at træde i kraft.
Når den 11.  

 tillægsprotokol træder i kraft, erstatter denne den 2. tillægsprotokol og  

 ophæver den 9. tillægsprotokol.
Den 2. og den 9. tillægsprotokol vil herefter  

 ikke længere være del af dansk ret.
 Disse forhold medfører en række lovtekniske vanskeligheder, som er søgt  

 løst ved den foreslåede overgangsbestemmelse, jf. bemærkningerne til § 2.
 Da 9., 10. og 11. tillægsprotokol endnu ikke er ratificeret, har det ikke  

 været muligt at henvise til deres optagelse i Lovtidende C, således som dette  

 er sket for så vidt angår de øvrige tillægsprotokoller i § 1 i lov om Den  

 Europæiske Menneskerettighedskonvention.
Efter Menneskerettighedskonventionens art. 31, stk. 2, som affattet ved  

 art. 2 i 9. tillægsprotokol, oversendes Kommissionens rapport til  

 Ministerkomiteen, vedkommende stater og, hvis den angår en klage, der er  

 indbragt i henhold til art. 25, tillige til klageren.
De pågældende stater og  

 klageren har ikke tilladelse til at offentliggøre den.
Ved inkorporeringen af  

 den 9. tillægsprotokol bliver klagerens pligt til ikke at offentliggøre  

 rapporten en del af dansk ret.
Justitsministeriet har imidlertid ikke fundet  

 det nødvendig at foreslå denne pligt for klageren sanktioneret med straf.  

 Pligten til ikke at offentliggøre rapporten, som for statens vedkommende  

 allerede følger af konventionen, er således en procedureregel, som ikke  

 sanktioneres efter national ret, men som parterne må iagttage over for  

 Kommissionen.
På tilsvarende måde foreslås der ikke knyttet nogen national  

 sanktionsbestemmelse til bestemmelsen om fortrolighed i konventionens art.  

 38, stk. 2, som affattet ved art. 1 i 11. tillægsprotokol.
Efter denne  

 bestemmelse er forligsproceduren i henhold til art. 38, stk. 1, fortrolig.
Til § 2 Af hensyn til ratifikationsproceduren, og da det endnu ikke vides, hvornår  

 10. og 11. tillægsprotokol træder i kraft, foreslås det, at tidspunktet for  

 lovens ikrafttræden fastsættes af justitsministeren, og at justitsministeren  

 kan træffe bestemmelse om, at 9., 10. og 11. tillægsprotokol sættes i kraft  

 enkeltvis.
Den 9. tillægsprotokol vil blive sat i kraft hurtigst muligt efter  

 lovforslagets vedtagelse.
 Eftersom 11. tillægsprotokol erstatter 2. tillægsprotokol og ophæver 9.  

 tillægsprotokol, foreslås det i stk. 2 , at justitsministeren  

 bemyndiges til at ophæve inkorporeringen af 2. og 9. tillægsprotokol i  

 forbindelse med inkorporeringen af 11. tillægsprotokol.
Inkorporeringen af 2. og 9. tillægsprotokol må således forudses ophævet,  

 og det kan ikke med sikkerhed vides, om 10. tillægsprotokol vil blive  

 inkorporeret.
Derfor foreslås justitsministeren i stk. 3 - af  

 lovtekniske årsager - tillige bemyndiget til at ændre litreringen i § 1, stk.  

 1, nr. 1, i lov om Den Europæiske Menneskerettighedskonvention.
Herved kan  

 det undgås, at der opstår »huller« i litreringen.
Efter bemyndigelsesbestemmelsen i det foreslåede stk. 4 fastsætter  

 justitsministeren i forbindelse med ikraftsættelse af loven indholdet af  

 bilagene til lov om Den Europæiske Menneskerettighedskonvention.  

 Bemyndigelsen vil bl.a. blive udnyttet til at ændre konventionsteksten i  

 bilag 1 til lov om Den Europæiske Menneskerettighedskonvention, således at  

 den afspejler de ændringer, der følger af de ikrafttrådte yderligere  

 tillægsprotokoller.
Den 11. tillægsprotokol ændrer foruden konventionen  

 tillige den 4., 6. og 7. tillægsprotokol.
I forbindelse med 11.  

 tillægsprotokols ikrafttræden vil bemyndigelsesbestemmelsen blive udnyttet  

 til at føre bilagene med disse tillægsprotokoller ajour.
Endvidere vil  

 bemyndigelsen blive udnyttet til at ophæve bilagene med 2. tillægsprotokol,  

 der erstattes af den 11. tillægsprotokol og med 9. tillægsprotokol, der  

 ophæves ved den 11. tillægsprotokol.
Efter § 1, stk. 2, i lov om Den Europæiske Menneskerettighedskonvention er  

 en dansk oversættelse af de konventionstekster, der er nævnt i stk. 1,  

 optaget i dansk oversættelse som bilag til loven.
Den 3., 5. og 8.  

 tillægsprotokol, der vedrører proceduren, er dog ikke optrykt som  

 selvstændige bilag til lov om Den Europæiske Menneskerettighedskonvention, da  

 de er indarbejdet i den konsoliderede konventionstekst, der er optaget som  

 bilag, jf.
Folketingstidende 1991-1992, tillæg A, sp. 5473.
 11. tillægsprotokol omtaler ikke 3., 5. og 8. tillægsprotokol, mens det  

 som nævnt udtrykkeligt fremgår, at den erstatter den hidtidige tekst i  

 konventionen samt protokol nr. 2 og ophæver protokol nr. 9. Ved  

 ikraftsættelsen af den 11. tillægsprotokol, der ændrer de processuelle  

 bestemmelser i konventionen, vil 3., 5. og 8. tillægsprotokol derfor, da de  

 ikke udtrykkeligt er ophævede, i overensstemmelse med § 1, stk. 2, i lov om  

 Den Europæiske Menneskerettighedskonvention, blive optaget som bilag til  

 loven i medfør af den foreslåede bemyndigelsesbestemmelse.
Spørgsmålet om ratifikation af 9., 10. og 11. tillægsprotokol har ikke  

 været forelagt for det grønlandske og det færøske hjemmestyre.
Sådan  

 forelæggelse vil ske umiddelbart efter lovforslagets vedtagelse.  

 Ratifikationen af tillægsprotokollerne vil derfor ske med territorialt  

 forbehold for Grønland og Færøerne.
Bilag 1 I dette bilag er (med mindre  

 skrift) indsat den gældende formulering af de bestemmelser, der berøres af lovforslaget  § 1 I lov nr. 285 af 29. april 1992 om Den Europæiske  

 Menneskerettighedskonvention foretages følgende ændring:
 1. I § 1, stk. 1, nr. 1 , indsættes efter litra d:
 »e) Protokol nr. 9 af 6. november 1990 til Konventionen til  

 Beskyttelse af Menneskerettigheder og Grundlæggende Frihedsrettigheder.
 f) Protokol nr. 10 af 25. marts 1992 til Konventionen til Beskyttelse af  

 Menneskerettigheder og Grundlæggende Frihedsrettigheder.
g) Protokol nr. 11 af 11. maj 1994 til Konventionen til Beskyttelse af  

 Menneskerettigheder og Grundllæggende Frihedsrettigheder, der omstrukturerer  

 det kontrolsystem, som konventionen har etableret.« § 1. Følgende bestemmelser gælder her i landet:
 1) Konvention af 4. november 1950 til Beskyttelse af Menneskerettigheder  

 og Grundlæggende Frihedsrettigheder, jf. bekendtgørelse nr. 20 af 11. juni  

 1953, Lovtidende C, hvis procedureregler er ændret ved følgende protokoller:
 a) Protokol nr. 2 af 6. maj 1963 til Europarådets Konvention til  

 Beskyttelse af Menneskerettigheder og Grundlæggende Frihedsrettigheder, ved  

 hvilken Menneskerettighedsdomstolen tillægges kompetence til at fremkomme med  

 rådgivende udtalelser, jf. bekendtgørelse nr. 67 af 23. november 1964,  

 Lovtidende C.
 b) Protokol nr. 3 af 6. maj 1963 til Europa-rådets Konvention til  

 Beskyttelse af Menneskerettigheder og Grundlæggende Frihedsrettigheder, ved  

 hvilken konventionens artikel 29, 30 og 34 ændres, jf. bekendtgørelse nr. 67  

 af 23. november 1964, Lovtidende C.
 c) Protokol nr. 5 af 20. januar 1966 til Den Europæiske Konvention til  

 Beskyttelse af Menneskerettigheder og Grundlæggende Frihedsrettigheder om  

 ændringer i konventionens artikel 22 og 40, jf. bekendtgørelse nr. 35 af 22.  

 marts 1972, Lovtidende C.
 d) Protokol nr. 8 af 19. marts 1985 til Den Europæiske Konvention til  

 Beskyttelse af Menneskerettigheder og Grundlæggende Frihedsrettigheder, jf.  

 bekendtgørelse nr. 33 af 15. marts 1990, Lovtidende C.
 2) Tillægsprotokol af 20. marts 1952 til Konventionen til Beskyttelse af  

 Menneskerettigheder og Grundlæggende Frihedsrettigheder, jf. bekendtgørelse  

 nr. 20 af 11. juni 1953, Lovtidende C.
 3) Protokol nr. 4 af 16. september 1963 til Konventionen til Beskyttelse  

 af Menneskerettigheder og Grundlæggende Frihedsrettigheder, jf.  

 bekendtgørelse nr. 17 af 17. februar 1965, Lovtidende C.
 4) Tillægsprotokol nr. 6 af 28. april 1983 til Den Europæiske Konvention  

 til Beskyttelse af Menneskerettigheder og Grundlæggende Frihedsrettigheder,  

 jf. bekendtgørelse nr. 72 af 20. september 1985, Lovtidende C.
 5) Tillægsprotokol nr. 7 af 22. november 1984 til Den Europæiske  

 Konvention til Beskyttelse af Menneskerettigheder og Grundlæggende  

 Frihedsrettigheder, jf. bekendtgørelse nr. 41 af 7. april 1989, Lovtidende C.
 Stk. 2 . En dansk oversættelse af de konventionstekster, der er  

 nævnt i stk. 1, er medtaget som bilag til loven.
Bilag 2 Protokol nr. 9 til Konventionen til Beskyttelse af Menneskerettigheder og  

 Grundlæggende Frihedsrettigheder Europarådets medlemsstater, der har undertegnet denne protokol til  

 konventionen til beskyttelse af menneskerettigheder og grundlæggende  

 frihedsrettigheder, undertegnet i Rom den 4. november 1950 (i det følgende  

 omtalt som »konventionen«), og som er besluttede på yderligere at forbedre proceduren under konventionen, er blevet enige om følgende:
Artikel 1 For de parter i Konventionen, som er bundet af denne protokol, ændres  

 konventionen som bestemt i artikel 2 til 5.
Artikel 2 Konventionens artikel 31, stk. 2, skal lyde som følger:
»2. Rapporten skal oversendes til Ministerkomiteen.
Rapporten skal  

 også oversendes til vedkommende stater, og hvis den angår en klage, der er  

 indbragt i henhold til artikel 25, tillige til klageren.
De pågældende stater  

 og klageren har ikke tilladelse til at offentliggøre den.« Artikel 3 Konventionens artikel 44 skal lyde som følger:
»Kun de høje kontraherende parter, Kommissionen og personer,  

 ikke-statslige organisationer eller grupper af enkeltpersoner, der har  

 indbragt en klage i henhold til artikel 25, er berettigede til at indbringe  

 en sag for Domstolen.« Artikel 4 Konventionens artikel 45 skal lyde som følger:
»Domstolens kompetence udstrækker sig til alle sager vedrørende  

 fortolkningen og anvendelsen af denne konvention, som indbringes for den i  

 medfør af artikel 48.« Artikel 5 Konventionens artikel 48 skal lyde som følger:
 »1. Følgende kan indbringe en sag for Domstolen, forudsat at  

 vedkommende høje kontraherende part, hvis der kun er een, eller vedkommende  

 høje kontraherende parter, hvis der er flere end een, er underkastet  

 Domstolens bindende kompetence eller, hvis dette ikke er tilfældet, med  

 samtykke af vedkommende høje kontraherende part, hvis der kun er een, eller  

 af vedkommende høje kontraherende parter, hvis der er flere end een:
a.
Kommissionen.
 b. en høj kontraherende part, hvis statsborger angives at være offer.
 c. en høj kontraherende part, som har indbragt sagen for Kommissionen.
 d. en høj kontraherende part, mod hvem klagen er indbragt.
 e. den person, ikke-statslige organisation eller gruppe af enkeltpersoner,  

 der har indbragt klagen for Kommissionen.
2. Hvis en sag alene er indbragt for Domstolen i medfør af stykke 1. e,  

 skal den først forelægges et udvalg, der består af 3 medlemmer af Domstolen.  

 Som ex officio medlem af udvalget skal sidde den dommer, som er valgt for den  

 høje kontraherende part, mod hvem klagen er indbragt, eller, hvis der ikke er  

 en sådan dommer, en person, som vælges af vedkommende høje kontraherende  

 part, som skal sidde i egenskab af dommer.
Hvis klagen er indbragt mod flere  

 end een høj kontraherende part, udvides udvalget tilsvarende.
Hvis sagen ikke rejser noget væsentligt spørgsmål om fortolkningen eller  

 anvendelsen af konventionen, og ikke af nogen anden grund kan gøre krav på  

 Domstolens overvejelse, kan udvalget med enstemmighed beslutte, at den ikke  

 skal behandles af Domstolen.
I så fald beslutter Ministerkomiteen, i  

 overensstemmelse med bestemmelserne i artikel 32, om der er sket en  

 overtrædelse af konventionen.« Artikel 6 1 Denne protokol er åben for undertegnelse af de af Europarådets  

 medlemsstater, der har undertegnet konventionen; de kan udtrykke deres  

 samtykke til at være bundet ved a) undertegnelse uden forbehold med hensyn til ratifikation, accept eller  

 godkendelse eller b) undertegnelse med forbehold af ratifikation, accept eller godkendelse,  

 efterfulgt af ratifikation, accept eller godkendelse.
 2 Ratifikations-, accept- eller godkendelsesinstrumenterne skal deponeres  

 hos Europarådets generalsekretær.
Artikel 7 1. Denne protokol træder i kraft på førstedagen i den måned, der følger  

 efter udløbet af et tidsrum på tre måneder efter den dato, hvor ti  

 medlemsstater af Europarådet har givet udtryk for deres samtykke til at blive  

 bundet af protokollen i overensstemmelse med bestemmelserne i artikel 6.
 2. Med hensyn til enhver medlemsstat, som senere giver udtryk for deres  

 samtykke til at blive bundet af protokollen, træder den i kraft på  

 førstedagen i den måned, der følger efter udløbet af et tidsrum på tre  

 måneder efter datoen for undertegnelse eller for deponering af  

 ratifikations-, accept- eller godkendelsesinstrumentet.
Artikel 8 Europarådets generalsekretær skal underrette alle Europarådets  

 medlemsstater om:
a) enhver undertegnelse; b) deponeringen af ethvert ratifikations-, accept- eller  

 godkendelsesinstrument; c) enhver dato for ikrafttræden af nærværende protokol i overensstemmelse  

 med artikel 7 og d) enhver anden handling, meddelelse eller erklæring i forbindelse med  

 denne protokol.
 Til bekræftelse heraf har undertegnede, der er behørigt befuldmægtigede  

 dertil, underskrevet denne protokol.
Udfærdiget i Rom, den 6. november 1990 på engelsk og fransk, idet begge  

 tekster skal have samme gyldighed, i et eksemplar, som skal deponeres i  

 Europarådets arkiver.
Europarådets generalsekretær skal fremsende bekræftede  

 eksemplarer til hver af Europarådets medlemsstater.
Bilag 3 Protokol nr. 10 til Konventionen til Beskyttelse af Menneskerettigheder og  

 Grundlæggende Frihedsrettigheder Europarådets medlemsstater, der har undertegnet denne protokol til  

 konventionen til beskyttelse af menneskerettigheder og grundlæggende  

 frihedsrettigheder, undertegnet i Rom den 4. november 1950 (i det følgende  

 omtalt som »konventionen«), og som i betragtning af, at det er ønskeligt at ændre artikel 32 i konventionen  

 med henblik på nedsættelsen af det flertal med to tredjedele, der er nævnt i  

 denne artikel, er blevet enige om følgende:
Artikel 1 Ordene »to tredjedeles« skal slettes af stykke 1 i artikel 32 i  

 konventionen.
Artikel 2 1. Denne protokol er åben for undertegnelse af de af Europarådets  

 medlemsstater, der har undertegnet konventionen; de kan udtrykke deres  

 samtykke til at være bundet ved a) undertegnelse uden forbehold med hensyn til ratifikation, accept eller  

 godkendelse eller b) undertegnelse med forbehold af ratifikation, accept eller godkendelse,  

 efterfulgt af ratifikation, accept eller godkendelse.
 2. Ratifikations-, accept- eller godkendelsesinstrumenter skal deponeres  

 hos Europarådets generalsekretær.
Artikel 3 Denne protokol træder i kraft på førstedagen i den måned, der følger efter  

 udløbet af et tidsrum på tre måneder efter den dato, hvor alle konventionens  

 parter, har udtrykt deres samtykke til at blive bundet af protokollen i  

 overensstemmelse med bestemmelserne i artikel 2.
Artikel 4 Europarådets generalsekretær skal underrette Europarådets medlemsstater  

 om:
a) enhver undertegnelse; b) deponeringen af ethvert ratifikations-, accept- eller  

 godkendelsesinstrument; c) datoen for nærværende protokols ikrafttræden i overensstemmelse med  

 artikel 3; d) enhver anden handling, notifikation eller meddelelse i forbindelse med  

 nærværende protokol.
 Til bekræftelse heraf har undertegnede, der er behørigt befuldmægtigede  

 dertil, underskrevet denne protokol.
Udfærdiget i Strasbourg den 25. marts 1992 på engelsk og fransk, idet  

 begge tekster skal have samme gyldighed, i et eksemplar, som skal deponeres i  

 Europarådets arkiver.
Europarådets generalsekretær skal fremsende bekræftede  

 eksemplarer til hver af Europarådets medlemsstater.
Bilag 4 Protokol nr. 11 til Konventionen til Beskyttelse af Menneskerettigheder og  

 grundlæggende Frihedsrettigheder, der omstrukturerer det kontrolsystem, som  

 konventionen har etableret Europarådets medlemsstater, der har undertegnet denne protokol til  

 konventionen til beskyttelse af menneskerettigheder og grundlæggende  

 frihedsrettigheder, undertegnet i Rom den 4. november 1950 (i det følgende  

 omtalt som »konventionen«, og som i betragtning af det påtrængende behov for at omstrukturere det  

 kontrolsystem, der er i henhold til konventionen med henblik på at opretholde  

 og forbedre dens effektivitet til beskyttelse af menneskerettigheder og  

 grundlæggende frihedsrettigheder, hovedsageligt under hensyntagen til det  

 stigende antal klager og det voksende antal medlemmer i Europarådet, under hensyn til, at det derfor er ønskeligt at ændre visse bestemmelser i  

 konventionen med henblik på at erstatte den nuværende europæiske  

 Menneskerettighedskommission og -Domstol med en ny, permanent domstol, under henvisning til resolution nr. 1, der blev vedtaget på Den europæiske  

 Ministerkonference om Menneskerettigheder, der blev afholdt i Wien den 19. og  

 20. marts 1985, under henvisning til rekommendation 1194 (1992), der blev vedtaget af  

 Europarådets Parlamentariske Forsamling den 6. oktober 1992, under henvisning til den beslutning, der i Wien-erklæringen af 9. oktober  

 1994 blev taget af Europarådets medlemsstaters stats- og regeringschefer med  

 henblik på en reform af konventionens kontrolsystem, er blevet enige om følgende:
Artikel 1 Den eksisterende tekst i konventionens afsnit II til IV (artikel 19 til  

 56) og protokol nr. 2, som giver Den europæiske Menneskerettighedsdomstol  

 kompetence til at afgive rådgivende udtalelser, erstattes af følgende afsnit  

 II i konventionen (artiklerne 19 til 51):
»Afsnit II - Den europæiske Menneskerettighedsdomstol Artikel 19 - Oprettelse af Domstolen For at sikre opfyldelsen af de forpligtelser, de høje kontraherende parter  

 har påtaget sig ved denne konvention og de dertil knyttede protokoller, skal  

 der oprettes en Menneskerettighedsdomstol i det følgende benævnt  

 »Domstolen«.
Den skal fungere på permanent basis.
Artikel 20 - Dommernes antal Domstolen skal bestå af et antal dommere, der svarer til antallet af de  

 høje kontraherende parter.
Artikel 21 - Kriterier for valg til dommer 1 Dommerne skal nyde den højeste moralske anseelse og må enten besidde de  

 kvalifikationer, der kræves for udnævnelse til høje juridiske embeder, eller  

 være retskyndige af anerkendt sagkundskab.
 2 Dommerne har sæde i Domstolen som individuelle personer.
3 Under deres embedsperiode må dommerne ikke påtage sig noget hverv, som  

 er uforeneligt med deres uafhængighed og upartiskhed eller med kravene til et  

 fuldtidsembede.
Alle spørgsmål, der udspringer af anvendelsen af denne  

 bestemmelse, afgøres af Domstolen.
Artikel 22 - Valg af dommere 1 Dommerne vælges af Den parlamentariske Forsamling med hensyn til hver af  

 de høje kontraherende parter ved flertal på grundlag af en liste over tre  

 kandidater, der er opstillet af den høje kontraherende part.
 2 Samme fremgangsmåde følges ved supplering af Domstolen ved tiltrædelse  

 af nye høje kontraherende parter og ved besættelse af pladser, der måtte  

 blive ledige.
Artikel 23 - Embedsperiode 1 Dommerne vælges for et tidsrum af 6 år.
De kan genvælges.
For halvdelen  

 af de dommere, der vælges ved første valg, ophører embedsperioden dog efter 3  

 år.
 2 De dommere, hvis embedsperiode ophører efter udløbet af  

 begyndelsesperioden på 3 år, vælges ved lodtrækning, der foretages af  

 Europarådets generalsekretær umiddelbart efter, at de er blevet valgt.
 3 For i videst muligt omfang at sikre, at embedsperioden for halvdelen af  

 dommerne fornys hvert tredje år, kan Den parlamentariske Forsamling før et  

 forestående valg bestemme, at embedsperioden for en eller flere af dommerne,  

 som skal vælges, skal være en anden end 6 år, dog ikke over 9 og ikke under 3  

 år.
 4 Når det drejer sig om embedsperioden for mere end en dommer, og Den  

 parlamentariske Forsamling anvender bestemmelsen i foregående stykke, skal  

 Europarådets generalsekretær umiddelbart efter valget fordele de enkelte  

 embedsperioder ved lodtrækning.
 5 En dommer, der vælges i stedet for en dommer, hvis embedsperiode ikke er  

 udløbet, skal beklæde embedet for den resterende del af forgængerens  

 embedsperiode.
 6 Dommernes embedsperioder udløber, når de fylder 70 år.
7 Dommerne skal beklæde embedet, indtil andre er valgt i deres sted.
De  

 skal imidlertid fortsætte med at behandle sager, som de allerede har  

 påbegyndt.
Artikel 24 - Afskedigelse En dommer kan ikke afskediges fra sit embede, medmindre de øvrige dommere  

 med et flertal på to tredjedele beslutter, at han ikke mere opfylder de  

 krævede betingelser.
Artikel 25 - Justitskontor og juridiske sekretærer Domstolen har et justitskontor, hvis funktioner og organisation bestemmes  

 i Domstolens regler.
Domstolen bistås af juridiske sekretærer.
Artikel 26 - Domstolen i plenum Domstolen i plenum a) vælger sin præsident og en eller to vicepræsidenter for et tidsrum af 3  

 år.
De kan genvælges; b) opretter kamre, der fungerer for en bestemt periode; c) vælger præsidenterne for Domstolens kamre.
Disse kan genvælges; d) vedtager Domstolens regler; og e) vælger en justitssekretær og en eller flere vicejustitssekretærer.
Artikel 27 - Komiteer, kamre og Storkammeret 1 Ved behandling af sager, der forelægges Domstolen, nedsætter Domstolen  

 sig i komiteer på 3 dommere, i kamre på 7 dommere, og i et Storkammer på 17  

 dommere.
Domstolens kamre nedsætter komiteer, der fungerer for en bestemt  

 periode.
 2 Der skal som ex officio medlem af kammeret og Storkammeret sidde den  

 dommer, der er valgt for den stat, der er part i sagen, og hvis der ikke er  

 en sådan dommer, eller han er ude af stand til at sidde som medlem, vælger  

 vedkommende stat en person, der fungerer som dommer.
3 Storkammeret omfatter også Domstolens præsident, vicepræsidenter,  

 præsidenterne for kamrene og andre dommere, der er valgt ifølge Domstolens  

 regler.
Når en sag appelleres til Storkammeret i medfør af artikel 43, kan  

 ingen dommer fra det kammer, der afsagde dommen, have sæde i Storkammeret,  

 med undtagelse af præsidenten for kammeret og den dommer, der har haft sæde  

 for den stat, der er part i sagen.
Artikel 28 - Komiteers afvisning af klager En komite kan ved enstemmighed beslutte at afvise en klage eller slette en  

 klage fra listen over anmeldte klager, som er indbragt i medfør af artikel  

 34, hvis en sådan beslutning kan træffes uden yderligere behandling.
En sådan  

 beslutning er endelig.
Artikel 29 - Kamres beslutninger om klagers antagelse til behandling  

 og stillingtagen til klagens grundlag 1 Hvis der ikke tages beslutning i medfør af artikel 28, tager et kammer  

 beslutning om, hvorvidt individuelle klager, der indbringes i henhold til  

 artikel 34, skal antages til behandling og tager stilling til klagens  

 grundlag.
 2 Et kammer tager beslutning om, hvorvidt mellemstatslige klager, der  

 indbringes i henhold til artikel 33, skal antages til behandling, og tager  

 stilling til klagens grundlag.
 3 Beslutningen om sagens antagelse til behandling tages separat, medmindre  

 Domstolen i særlige tilfælde træffer anden beslutning.
Artikel 30 - Afgivelse af jurisdiktion til Storkammeret Hvis der i en sag, der verserer i et kammer, opstår et væsentligt  

 spørgsmål, der berører fortolkningen af konventionen eller de dertil knyttede  

 protokoller, eller hvis løsningen af et spørgsmål i kammeret kan få et  

 resultat, der er uforeneligt med en dom, der tidligere er afsagt af  

 Domstolen, kan kammeret på ethvert tidspunkt, før den afsiger sin dom, afgive  

 sin jurisdiktion til Storkammeret, medmindre en af sagens parter rejser  

 indsigelse herimod.
Artikel 31 - Storkammerets beføjelser Storkammeret a) afgør klager, der indgives enten i medfør af artikel 33 eller artikel  

 34, når et kammer har afgivet sin jurisdiktion i medfør af artikel 30, eller  

 hvis sagen er blevet henvist til det i medfør af artikel 43, og b) behandler anmodninger om rådgivende udtalelser, der er forelagt i  

 medfør af artikel 47.
Artikel 32 - Domstolens kompetence 1 Domstolens kompetence udstrækker sig til alle sager vedrørende  

 fortolkningen og anvendelsen af denne konvention og de dertil knyttede  

 protokoller, som indbringes for den i medfør af artikel 33, 34 og 47.
 2 Domstolen afgør selv tvistigheder med hensyn til sin kompetence.
Artikel 33 - Mellemstatslige sager Enhver af de høje kontraherende parter kan indbringe ethvert påstået brud  

 på konventionens og de dertil knyttede protokollers bestemmelser foretaget af  

 en anden høj kontraherende part.
Artikel 34 - Individuelle klager Domstolen kan modtage klager fra enhver person, enhver ikke-statslig  

 organisation eller gruppe af enkeltpersoner, der hævder at være blevet  

 krænket af en af de høje kontraherende parter i de rettigheder, der er  

 anerkendt ved denne konvention eller de dertil knyttede protokoller.
De høje  

 kontraherende parter forpligter sig til ikke på nogen måde at lægge  

 hindringer i vejen for den effektive udøvelse af denne ret.
Artikel 35 - Kriterier for antagelse til behandling i realiteten 1 Domstolen må kun optage sagen til behandling, når alle nationale  

 retsmidler er blevet udtømt i overensstemmelse med de af folkeretten  

 almindeligt anerkendte regler, og inden for et tidsrum af 6 måneder fra den  

 dato, den endelige afgørelse blev truffet.
2 Domstolen må ikke behandle nogen individuel klage efter artikel 34, som a) er anonym, eller b) i det væsentlige er identisk med en sag, der allerede er blevet  

 undersøgt af Domstolen eller allerede har været underkastet anden form for  

 international undersøgelse eller afgørelse, og som ikke indeholder nye  

 oplysninger af betydning.
 3 Domstolen skal afvise en klage, der forelægges den i henhold til artikel  

 34, når den anser den for uforenelig med bestemmelserne i nærværende  

 konvention eller de dertil knyttede protokoller, for åbenbart ugrundet eller  

 for at være misbrug af klageadgangen.
4 Domstolen skal afvise enhver klage, som den anser for uforenelig med  

 denne artikel.
Den kan gøre dette på ethvert trin i proceduren.
Artikel 36 - Tredjeparts intervention 1 I alle sager, der er forelagt et kammer eller Storkammeret, har en høj  

 kontraherende part, som har en af sine statsborgere som klager, ret til at  

 afgive skriftlige bemærkninger og til at deltage i høringer.
 2 Domstolens præsident kan, af hensyn til en retfærdig rettergang,  

 opfordre enhver høj kontraherende part, som ikke er part i sagen, eller  

 enhver impliceret person, som ikke er klageren, til at afgive skriftlige  

 bemærkninger eller til at deltage i høringer.
Artikel 37 - Sletning af klager fra listen 1 Domstolen kan på ethvert tidspunkt i sagsbehandlingen beslutte at slette  

 en klage af sagslisten, såfremt det på baggrund af omstændighederne findes,  

 at a) klageren ikke har til hensigt at forfølge sin klage, eller b) sagen er blevet løst, eller c) det i øvrigt efter Domstolens opfattelse ikke længere er begrundet at  

 fortsætte behandlingen af klagen.
 Domstolen skal dog fortsætte behandlingen af en klage, hvis respekten for  

 menneskerettighederne som defineret i konventionen og de dertil knyttede  

 protokoller tilsiger det.
 2 Domstolen kan beslutte at genoptage en klage på sin sagsliste, hvis den  

 mener, at omstændighederne berettiger en sådan fremgangsmåde.
Artikel 38 - Behandling af sagen og proceduren ved forlig 1 Hvis Domstolen antager en sag til realitetsbehandling, skal den a) fortsætte behandlingen af klagen sammen med parternes repræsentanter og  

 om nødvendigt foranstalte en undersøgelse, til hvis effektive gennemførelse  

 vedkommende stater skal stille alle nødvendige midler til rådighed, b) stille sig til rådighed for vedkommende parter med det formål at opnå  

 et forlig på grundlag af respekt for menneskerettighederne som defineret i  

 konventionen og de dertil knyttede protokoller.
 2 Proceduren i henhold til stykke 1.b er fortrolig.
Artikel 39 - Opnåelse af forlig Hvis der opnås et forlig, skal Domstolen slette sagen af sin sagsliste ved  

 en afgørelse, som indskrænker sig til en kort konstatering af  

 kendsgerningerne og den løsning, der er opnået.
Artikel 40 - Offentlige høringer og adgang til dokumenter 1 Høringer er offentlige, medmindre Domstolen i særlige tilfælde bestemmer  

 andet.
 2 Dokumenter, der deponeres hos justitssekretæren, skal være tilgængelige  

 for offentligheden, medmindre Domstolens præsident træffer anden beslutning.
Artikel 41 - Passende erstatning Hvis Domstolen finder, at der er sket en krænkelse af konventionen eller  

 de dertil knyttede protokoller, og hvis vedkommende høje kontraherende parts  

 interne ret kun tillader delvis skadesløsholdelse, skal Domstolen om  

 nødvendigt tilkende den forurettede part passende erstatning.
Artikel 42 - Domme afsagt af kamre Domme afsagt af kamre bliver endelige i overensstemmelse med  

 bestemmelserne i artikel 44, stk. 2.
Artikel 43 - Henvisning til Storkammeret 1 Indenfor en periode på 3 måneder fra datoen for den dom, der er afsagt  

 af et kammer, kan enhver part i sagen undtagelsesvis anmode om, at sagen  

 henvises til Storkammeret.
 2 Et udvalg på 5 af Storkammerets dommere skal godkende anmodningen, hvis  

 sagen rejser et væsentligt spørgsmål, der berører fortolkningen eller  

 anvendelsen af konventionen eller de dertil knyttede protokoller, eller et  

 væsentligt emne af generel vigtighed.
 3 Hvis udvalget godkender anmodningen, skal Storkammeret afgøre sagen ved  

 afsigelse af en dom.
Artikel 44 - Endelige domme 1 En dom afsagt af Storkammeret er endelig.
2 En dom afsagt af et kammer bliver endelig a) hvis parterne erklærer, at de ikke vil anmode om, at sagen henvises til  

 Storkammeret, eller b) 3 måneder efter datoen for dommen, hvis der ikke er anmodet om  

 henvisning af sagen til Storkammeret, eller c) hvis Storkammerets udvalg afviser anmodningen om henvisning i henhold  

 til artikel 43.
 3 Den endelige dom skal offentliggøres.
Artikel 45 - Begrundelser for domme og afgørelser 1 Både domme og afgørelser, om hvorvidt klager kan antages til behandling  

 eller ej, skal ledsages af grunde.
 2 Hvis en dom helt eller delvis ikke giver udtryk for dommernes enstemmige  

 mening, er enhver dommer berettiget til at afgive særskilt votum.
Artikel 46 - Dommes bindende kraft og fuldbyrdelse 1 De høje kontraherende parter forpligter sig til at rette sig efter  

 Domstolens endelige afgørelse i enhver sag, som de er parter i.
 2 Domstolens endelige afgørelse oversendes til Ministerkomiteen, der skal  

 overvåge dens fuldbyrdelse.
Artikel 47 - Rådgivende udtalelser 1 På Ministerkomiteens anmodning kan Domstolen afgive rådgivende  

 udtalelser om juridiske spørgsmål vedrørende fortolkningen af konventionen og  

 de til denne knyttede protokoller.
 2 Sådanne udtalelser kan ikke vedrøre noget spørgsmål om indholdet eller  

 rækkevidden af de rettigheder og friheder, som fastsættes i konventionens  

 afsnit I og i de til konventionen knyttede protokoller, og heller ikke andre  

 spørgsmål, som Domstolen eller Ministerkomiteen måtte skulle tage stilling  

 til som følge af et i henhold til konventionen iværksat retsskridt.
 3 Ministerkomiteens beslutning om at anmode Domstolen om en rådgivende  

 udtalelse kræver et flertal af de repræsentanter, som har ret til at sidde i  

 komiteen.
Artikel 48 - Domstolens rådgivende kompetence Domstolen afgør, om en anmodning fra Ministerkomiteen om en rådgivende  

 udtalelse falder ind under dens kompetence, således som denne er fastlagt i  

 artikel 47.
Artikel 49 - Begrundelse for rådgivende udtalelser 1 Domstolens rådgivende udtalelser skal ledsages af grunde.
 2 Såfremt den rådgivende udtalelse helt eller delvis ikke giver udtryk for  

 dommernes enstemmige mening, er enhver af dommerne berettiget til at afgive  

 særskilt votum.
 3 Domstolens rådgivende udtalelser oversendes til Ministerkomiteen.
Artikel 50 - Domstolens udgifter Udgifterne til Domstolen udredes af Europarådet.
Artikel 51 - Dommernes privilegier og immuniteter Dommerne har under udøvelsen af deres hverv ret til de privilegier og  

 immuniteter, der omhandles i artikel 40 i Europarådets statut og i de  

 overenskomster, der er indgået i henhold hertil.' Artikel 2 1 Konventionens afsnit V bliver til konventionens afsnit III.  

 Konventionens artikel 57 bliver til konventionens artikel 52. Konventionens  

 artikel 58 og 59 ophæves, og konventionens artikel 60 til 66 bliver til  

 henholdsvis konventionens artikel 53 til 59.
2 Konventionens afsnit I har overskriften »Rettigheder og  

 friheder«, og konventionens nye afsnit III har overskriften  

 »Forskellige bestemmelser«.
Konventionens artikel 1 til 18 og de  

 nye artikler 52 til 59 forsynes med de i tillægget til denne protokol anførte  

 overskrifter.
3 I den nye artikel 56 indsættes i stk. 1 ordene », under forbehold  

 af denne artikels stk. 4« efter ordet »skal«.
I stk. 4  

 erstattes ordene »Kommissionens kompetence til at modtage klager«  

 og »i overensstemmelse med artikel 25 i denne konvention« med  

 henholdsvis ordene »Domstolens kompetence til at modtage klager« og  

 »som fastsat i konventionens artikel 34«.
I den nye artikel 58,  

 stk. 4, erstattes ordene »artikel 63« med ordene »artikel  

 56«.
 4 Den til konventionen knyttede protokol ændres som følger:
a) Artiklerne forsynes med de i tillægget til nærværende protokol anførte  

 overskrifter, og b) I artikel 4, sidste sætning, erstattes ordene »artikel 63«  

 med ordene »artikel 56«.
 5 Protokol nr. 4 ændres som følger:
 a) Artiklerne forsynes med de i tillægget til nærværende protokol anførte  

 overskrifter.
 b) I artikel 5, stk. 3, erstattes ordene »artikel 63« med ordene  

 »artikel 56«, og der tilføjes et nyt stykke 5, som lyder:
»Enhver stat, der har afgivet en erklæring i overensstemmelse med  

 denne artikels stk. 1 eller 2, kan når som helst derefter på et eller flere  

 af de områders vegne, som erklæringen omfatter, erklære, at den anerkender  

 Domstolens kompetence til at modtage klager fra personer, ikke-statslige  

 organisationer eller grupper af enkeltpersoner som fastsat i konventionens  

 artikel 34 vedrørende alle eller nogen af artiklerne 1 til 4 i denne  

 protokol.«, og c) Stk. 2 i art. 6 ophæves.
 6 Protokol nr. 6 ændres som følger:
a) Artiklerne forsynes med de i tillægget til nærværende protokol anførte  

 overskrifter, og b) I artikel 4 erstattes ordene »artikel 64« med ordene  

 »artikel 57«.
 7 Protokol nr. 7 ændres som følger:
a) Artiklerne forsynes med de i tillægget til nærværende protokol anførte  

 overskrifter, og b) I artikel 6, stk. 4, erstattes ordene »artikel 63« med ordene  

 »artikel 56«, og der tilføjes et nyt stykke 6, som lyder:
»Enhver stat, der har afgivet en erklæring i overensstemmelse med  

 denne artikels stk. 1 eller 2, kan når som helst derefter på et eller flere  

 af de områders vegne, som erklæringen omfatter, erklære, at den anerkender  

 Domstolens kompetence til at modtage klager fra personer, ikke-statslige  

 organisationer eller grupper af enkeltpersoner som fastsat i konventionens  

 artikel 34 vedrørende artiklerne 1 til 5 i denne protokol.«, og c) Stk. 2 i artikel 7 ophæves.
 8 Protokol nr. 9 ophæves.
Artikel 3 1 Denne protokol er åben for undertegnelse af de af Europarådets  

 medlemsstater, der har undertegnet konventionen; de kan udtrykke deres  

 samtykke til at være bundet ved a) undertegnelse uden forbehold med hensyn til ratifikation, accept eller  

 godkendelse, eller b) undertegnelse med forbehold af ratifikation, accept eller godkendelse,  

 efterfulgt af ratifikation, accept eller godkendelse.
 2 Ratifikations-, accept- eller godkendelsesinstrumenterne skal deponeres  

 hos Europarådets generalsekretær.
Artikel 4 Denne protokol træder i kraft på førstedagen i den måned, der følger efter  

 udløbet af et tidsrum på et år efter den dato, hvor alle konventionens parter  

 har udtrykt deres samtykke til at blive bundet af protokollen i  

 overensstemmelse med bestemmelserne i artikel 3. Valg af nye dommere kan  

 finde sted, og alle andre nødvendige skridt kan tages til nedsættelse af den  

 nye Domstol i overensstemmelse med bestemmelserne i denne protokol fra den  

 dato, hvor alle konventionens parter har udtrykt deres samtykke til at blive  

 bundet af protokollen.
Artikel 5 1 Uden præjudice for bestemmelserne i stk. 3 og 4 neden for udløber  

 embedsperioderne for dommerne, medlemmerne af Kommissionen, justitssekretæren  

 og vicejustitssekretærerne på den dato, hvor denne protokol træder i kraft.
 2 Klager, der verserer for Kommissionen, og som ikke er blevet antaget til  

 behandling på den dato, hvor denne protokol træder i kraft, skal behandles af  

 Domstolen i overensstemmelse med denne protokols bestemmelser.
3 Klager, der er blevet antaget til behandling på den dato, hvor denne  

 protokol træder i kraft, skal fortsat behandles af Kommissionens medlemmer  

 indenfor et tidsrum af et år derefter.
Alle klager, hvis behandling ikke er  

 afsluttet indenfor det nævnte tidsrum, skal overgives til Domstolen, som  

 derefter behandler dem som sager, der er blevet antaget til behandling i  

 overensstemmelse med denne protokols bestemmelser.
4 Hvad angår klager, hvor Kommissionen, efter at denne protokol er trådt i  

 kraft, har udarbejdet en rapport i overensstemmelse med konventionens  

 tidligere artikel 31, overgives denne rapport til sagens parter, som ikke har  

 tilladelse til at offentliggøre den.
I overensstemmelse med de bestemmelser,  

 der var gældende før denne protokol trådte i kraft, kan en sag henvises til  

 Domstolen.
Udvalget under Storkammeret bestemmer, om et af kamrene eller  

 Storkammeret skal træffe afgørelse i sagen.
Hvis sagen afgøres af et kammer,  

 er kammerets afgørelse endelig.
Sager, der ikke henvises til Domstolen, skal  

 behandles af Ministerkomiteen, som fungerer i overensstemmelse med  

 bestemmelserne i den tidligere artikel 32 i konventionen.
 5 Sager, der verserer for Domstolen, og som ikke er blevet afgjort på den  

 dato, hvor denne protokol træder i kraft, skal overgives til Domstolens  

 Storkammer, som behandler dem i overensstemmelse med bestemmelserne i denne  

 protokol.
 6 Sager, der verserer for Ministerkomiteen, og som ikke er blevet afgjort  

 i henhold til konventionens tidligere artikel 32 på den dato, hvor denne  

 protokol træder i kraft, skal færdigbehandles af Ministerkomiteen, der  

 fungerer i overensstemmelse med nævnte artikel.
Artikel 6 Hvis en høj kontraherende part har udstedt en erklæring om, at den  

 anerkender Kommissionens kompetence eller Domstolens jurisdiktion i henhold  

 til konventionens tidligere artikel 25 eller 46 med hensyn til sager, der  

 opstår eller er baseret på kendsgerninger, der er opstået, efter en sådan  

 erklæring, bevarer denne begrænsning sin gyldighed for Domstolens  

 jurisdiktion under denne protokol.
Artikel 7 Europarådets generalsekretær skal underrette alle Europarådets  

 medlemsstater om:
a) enhver undertegnelse; b) deponeringen af ethvert ratifikations-, accept- eller  

 godkendelsesinstrument; c) datoen for ikrafttræden af nærværende protokol eller af nogen af dens  

 bestemmelser i overensstemmelse med artikel 4, og d) enhver anden handling, notifikation eller meddelelse i forbindelse med  

 denne protokol.
 Til bekræftelse heraf har undertegnede, der er behørigt befuldmægtigede  

 dertil, underskrevet denne protokol.
Udfærdiget i Strasbourg den 11. maj 1994 på engelsk og fransk, idet begge  

 tekster skal have samme gyldighed, i et enkelt eksemplar, som skal deponeres  

 i Europarådets arkiver.
Europarådets generalsekretær skal fremsende  

 bekræftede eksemplarer til hver af Europarådets medlemsstater.
Tillæg *) Der er allerede sat overskrifter over de nye artikler 19 til 51 i  

 konventionen i medfør af nærværende protokol.
