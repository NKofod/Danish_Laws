Betænkning afgivet af  

 Uddannelsesudvalget den 28. november 2002 Betænkning over Forslag til lov om ændring af lov om  

 landbrugsuddannelser (Ændringer af uddannelsens struktur) [af  

 undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 6. november 2002 og var til  

 1. behandling den 19. november 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 15. november 2002 sendte  

 undervisningsministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser, dels en fælles henvendelse fra  

 Landboforeningerne, Danmarks Landboungdom, Dansk Familielandbrug og  

 Foreningen for danske Landbrugsskoler og dels en henvendelse fra  

 Uddannelsesudvalget for Landbrug.
Undervisningsministeren har over for  

 udvalget kommenteret henvendelserne skriftligt til udvalget.
Deputationer Endvidere har en deputation fra Landboforeningerne,  

 Danmarks Landboungdom, Dansk Familielandbrug og Foreningen for danske  

 Landbrugsskoler mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 2 spørgsmål til  

 undervisningsministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
 Socialdemokratiet er en stor tilhænger af at  

 forsøge at skabe et fleksibelt uddannelsessystem, som tager  

 højde for, at alle elever har forskellige forudsætninger.  

 Socialdemokratiet ønsker at skabe et uddannelsessystem, som samtidig  

 med at være det bedste for eleverne minimerer risikoen for frafald.  

 På denne baggrund kan Socialdemokratiet som udgangspunkt tilslutte sig  

 tanken om en fleksibel landbrugsuddannelse.
 Socialdemokratiet har dog nogle væsentlige  

 betænkeligheder i forhold til lovforslaget.
Dette lovforslag sigter mod at gøre uddannelsen som  

 faglært landmand mere fleksibel, men tager ikke højde for, at  

 der eksisterer et alternativ til denne.
Dette er uddannelsen til  

 jordbrugsassistent, som hører under lov om erhvervsuddannelser.
De to  

 uddannelser har parallelle uddannelsesmål og giver de samme  

 kompetencer.
 Uddannelsen til jordbrugsassistent er ofte blevet  

 fremhævet som en uddannelse, der sigter mod de  

 uddannelsessøgende, som ikke har et forudgående kendskab til  

 landbrugserhvervet, mens landmandsuddannelsen er for de mere afklarede.
Med den lovændring, der er lagt op til med  

 lovforslaget, ændrer man landmandsuddannelsen, så  

 indgangsforløbet til denne bliver mere fleksibelt og giver bedre plads  

 til de studerende, der ikke har et forudgående kendskab til  

 landbrugserhvervet.
Denne ændring medfører således, at  

 landmandsuddannelsen stort set bliver identisk med  

 jordbrugsassistentuddannelsen   og med sigte på præcis den samme  

 målgruppe.
 Socialdemokratiet er på denne baggrund af den  

 opfattelse, at man i stedet for at skabe to stort set ens uddannelser hellere  

 skulle forsøge at integrere de to.
 Socialdemokratiet mener på denne baggrund, at det er  

 oplagt at benytte lejligheden til at søge at etablere én  

 stærk og sammenhængende uddannelse.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Karina Sørensen (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Nicolai Wammen (S)  

 Lene Jensen (S)  Thomas Adelskov (S)  

  Aage Frandsen (SF)  

  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 71 Bilagsnr.
Titel 1 Tidsplan for udvalgets behandling af lovforslaget 2 Høringssvar samt høringsnotat, fra undervisningsministeren 3 Henvendelse af 19/11-02 fra Uddannelsesudvalget for Landbrug 4 Spm. 1 om kommentar til henvendelse af 19/11-02 fra Uddannelsesudvalget  

 for Landbrug, til undervisningsministeren 5 Henvendelse af 25/11-02 fra Landboforeningerne m.fl.
