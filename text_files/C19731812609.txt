 Ved KD-meddelelse 1970-63 blev det meddelt, at vederlag for virksomhed som  

 udøvende kunstner, musiker, artist, sportsmand eller lignende er A-indkomst.
En restaurant nægtede at anerkende dette, hvorfor der ikke blev trukket  

 A-skat i honorarerne til de i restauranten optrædende kunstnere.
Ved den  

 derpå følgende fogedsag blev skattemyndighedernes opfattelse godtaget ved  

 kendelse af Århus by- og herredsrets fogedafdeling den 15. september 1971 og  

 ved dom af Vestre Landsret den 14. juli 1972, men underkendt af højesteret  

 ved dom af 23. januar 1973.
 Højesteret fastslår, at honorarer til 2 kunstnere for solistoptræden  

 henholdsvis 1 dag (2 x 20 minutter) og 5 dage (3 x 20 minutter pr. dag) ikke  

 er A-indkomst, idet der ikke her foreligger et sådant egentligt  

 tjenesteforhold, som kildeskattelovens § 43, stk. 1, tager sigte på.
Herefter vil honorarer for solistoptræden falde uden for  

 A-indkomstbegrebet, når der er tale om en enkelt optræden eller om optræden  

 over en kortere periode.
Det må antages, at også honorarer til ensembler, der  

 skal give enkeltstående koncerter, vil falde uden for A-indkomstbegrebet.
Er  

 der derimod tale om et løbende engagement eller i øvrigt om optræden over et  

 længere tidsrum, må det antages, at honoraret fortsat er A-indkomst.
Dette  

 vil i almindelighed gælde f.eks. honoraret til en hyggepianist eller til et  

 danseorkester i en restaurant eller til artister, der antages til optræden i  

 cirkus eller et tivoli.
Det anførte gælder for så vel danske som udenlandske  

 solister og ensembler m.v.
 Da der endnu ikke er taget stilling til, om højesteretsdommen bør medføre  

 en ændring af de gældende regler, bør der i almindelighed ikke på grundlag af  

 højesteretsdommen ske afmeldelse i registret over indeholdelsespligtige, idet  

 dette kan medføre, at de pågældende foreninger og lignende igen skal tilmelde  

 sig senere på året.
Tilbageholdelser, der er sket i tiden fra 1. januar 1970 til højesterets  

 afgørelse af 23. januar 1973 skal i almindelighed ikke ændres.
Såfremt  

 indeholdelsespligtige eller udenlandske kunstnere m.v. anmoder om  

 tilbagebetaling under henvisning til højesterets dom, må sagerne herom indtil  

 videre indsendes til kildeskattedirektoratet med så fyldestgørene oplysninger  

 som muligt om størrelsen af de pågældende skatte- og indkomstbeløb og om den  

 nærmere karakter og varigheden af det pågældende engagement.
Såfremt den  

 indeholdelsespligtige ved indbetalingen af A-skatten har taget forbehold om  

 eventuel tilbagebetaling, eller såfremt det i engagementskontrakten er  

 bestemt, at kunstneren skal have honoraret udbetalt fri for skat, bedes også  

 oplysning herom indsendt.
 Kommunerne bedes være opmærksomme på, at arrangørerne ikke må indsende  

 rettelsesredegørelser vedrørende de skete træk, idet sagerne om eventuel  

 tilbagebetaling som nævnt må forelægges kileskattedirektoratet.
