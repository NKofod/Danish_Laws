Bekendtgørelse om udbetaling fra den  

 Særlige  

 Pensionsopsparing I medfør af § 17 h, stk. 4, og § 17 i, stk. 1,  

 i lov om Arbejdsmarkedets Tillægspension, jf. lovbekendtgørelse  

 nr. 689 af 20. august 2002, fastsættes:
Kapitel 1 Udbetaling ved alder § 1. Indestående beløb i den  

 Særlige Pensionsopsparing kan udbetales til kontohaver, fra kontohaver  

 er fyldt 65 år.
 Stk. 2. Beløb på mindst 120.000 kr. udbetales  

 forud i månedlige rater over 10 år fra den 1. i måneden,  

 efter at kontohaver er fyldt 65 år.
Stk. 3. Beløb på mindre end 120.000 kr., men  

 mindst 15.000 kr., udbetales forud i årlige rater over 10 år fra  

 den 1. i måneden, efter at kontohaver er fyldt 65 år.  

 Første udbetaling dækker den resterende del af det  

 kalenderår, hvori 65-års-dagen falder.
De følgende  

 årlige udbetalinger samt første udbetaling til kontohavere, der  

 fylder 65 år i december måned, sker i slutningen af januar  

 måned efter tilskrivning af årets afkast, jf. § 6,  

 stk. 1.
 Stk. 4. Beløb, der er mindre end 15.000 kr., udbetales  

 som et engangsbeløb snarest muligt, efter at kontohaver er fyldt 65  

 år.
Stk. 5. Det er størrelsen af kontoens  

 indestående, der afgør, om udbetalingen skal ske efter  

 stk. 2, stk. 3 eller stk. 4. Størrelsen af kontoens  

 indestående opgøres som summen af pensionsopsparing, der er  

 godskrevet pensionsopsparerens konto på det tidspunkt, hvor den  

 første udbetaling finder sted, samt afkast efter § 6,  

 stk. 1, der var tilskrevet kontoen indtil 1. januar i det år, hvor  

 kontohaver fyldte 65 år.
For personer, der inden 1. juli 1999 er fyldt  

 60 år, medregnes til summen efter 2. pkt. dog afkast efter § 6,  

 stk. 1, der var tilskrevet kontoen indtil 1. januar i det år, hvor  

 kontohaver fyldte 67 år.
 § 2. Hvis en kontohaver ikke har anmodet om  

 at få udsat en udbetaling efter § 1, stk. 2, eller § 1,  

 stk. 3, jf. § 3, og hvis udbetalingen på grund af kontohavers  

 forhold først kan påbegyndes, efter at kontohaver er fyldt 70  

 år, vil udbetalingen ske efter reglerne i § 1, således at  

 den første udbetaling udgør antallet af de rater, der kunne  

 være udbetalt, siden kontohaver fyldte 65 år, med afkast efter  

 § 7, stk. 1, indtil udbetalingstidspunktet.
 Stk. 2. En kontohaver, der ikke har anmodet om at få  

 udsat en udbetaling efter § 1, stk. 2, eller § 1, stk. 3,  

 jf. § 3, og hvor udbetalingen påbegyndes, efter at kontohaver er  

 fyldt 65 år, men inden kontohaver er fyldt 70 år, kan få  

 udbetalt sin pensionsopsparing enten efter reglerne i § 1, således  

 at den første udbetaling udgør antallet af de rater, der kunne  

 være udbetalt, siden kontohaver fyldte 65 år, med afkast efter  

 § 7, stk. 1, indtil udbetalingstidspunktet, eller kontohaver kan  

 efter reglerne i § 3 vælge at udsætte udbetalingen.
§ 3. Udbetalinger efter § 1, stk. 2-4,  

 kan, inden udbetalingen er foretaget henholdsvis påbegyndt,  

 udsættes på kontohavers anmodning til et senere tidspunkt.  

 Udsættelsen kan ske til en hvilken som helst 1. i en måned, efter  

 at kontohaver er fyldt 65 år.
Udsættelsen kan dog ikke ske til et  

 senere tidspunkt end den 1. i måneden, efter at kontohaver er fyldt 70  

 år.
Stk. 2. Hvis kontohaveren fortryder det tidspunkt,  

 udbetalingen er udsat til, kan kontohaveren, så længe  

 udbetalingen endnu ikke er foretaget henholdsvis påbegyndt, ændre  

 tidspunktet for udbetaling.
Der kan ikke ske udbetaling for den tid, der er  

 gået.
 Stk. 3. En udbetaling efter § 1, stk. 3, som  

 kontohaver har anmodet om at få udsat til en 1. januar, udbetales i  

 slutningen af januar måned efter tilskrivning af afkast, jf. § 7,  

 stk. 1.
 Stk. 4. Udbetalinger efter § 1, stk. 2 og  

 stk. 3, som kontohaver har anmodet om at få udsat, udbetales over  

 10 år fra den 1. i den måned, udbetalingen er udsat til.
 § 4. Når der godskrives  

 pensionsopsparing på en konto, efter at udbetaling er foretaget  

 henholdsvis påbegyndt, reguleres kontoen, og beløb, som  

 tilkommer kontohaver, udbetales snarest muligt efter godskrivningen.
 Stk. 2. Finder udbetalingen sted i rater efter § 1,  

 stk. 2, § 1, stk. 3 eller § 3, medfører den  

 efterfølgende godskrivning på kontoen, dels at raternes  

 størrelse snarest muligt reguleres, dels at beløb for den  

 periode, hvor udbetaling allerede har fundet sted, udbetales til kontohaver.  

 Godskrivninger, der finder sted i november og december måned,  

 medfører dog, at det først er i slutningen af januar  

 måned det efterfølgende år, at raterne reguleres, og at  

 der udbetales for den periode, hvor udbetaling allerede har fundet sted.
 Stk. 3. Hvis den oprindelige udbetaling var et  

 engangsbeløb efter § 1, stk. 4, vil en efterfølgende  

 godskrivning også blive udbetalt som engangsbeløb, medmindre  

 størrelsen af den efterfølgende godskrivning, uden afkast efter  

 § 6, stk. 1, i sig selv er over beløbsgrænsen for  

 engangsudbetaling, jf. § 1, stk. 4.
Kapitel 2 Udbetaling ved død § 5. Indestående beløb på  

 kontoen udbetales som et engangsbeløb ved kontohavers død til  

 dennes dødsbo.
Det indestående beløb udgøres af  

 pensionsopsparing, der er godskrevet pensionsopsparerens konto ved  

 dødsfaldet, samt afkast efter § 7, stk. 1.
 Stk. 2. Pensionsopsparing af de i ATP-lovens § 2 a,  

 stk. 1-7, nævnte ydelser, der vedrører det  

 kalenderår, hvori dødsfaldet fandt sted, udbetales til  

 dødsboet efter juni måned i kalenderåret efter  

 dødsfaldet uden afkast efter § 6, stk. 1, og uden  

 udbetalingsrente efter § 6, stk. 2. Denne pensionsopsparing kan den  

 Særlige Pensionsopsparing dog udbetale til dødsboet umiddelbart  

 efter dødsfaldet, hvis dødsboet anmoder herom og fremsender  

 dokumentation for størrelsen af det opkrævede beløb.
 Stk. 3. Pensionsopsparing, der godskrives afdødes konto  

 efter dødsfaldet, herunder godskrivning af den pensionsopsparing, der  

 er opkrævet i kalenderåret før dødsfaldet,  

 udbetales til dødsboet, snarest efter at godskrivningen har fundet  

 sted med afkast efter § 6, stk. 1, og med udbetalingsrente efter  

 § 6, stk. 2.
 Stk. 4. Udbetalinger efter stk. 1-3, som før  

 tilskrivning af afkast, jf. § 6, stk. 1, og udbetalingsrente, jf.  

 § 6, stk. 2, udgør under 75 kr., udbetales kun efter  

 anmodning fra dødsboet.
Kapitel 3 Fælles udbetalingsregler § 6. Årets resultat i form af afkast,  

 positivt eller negativt, tilskrives den enkelte konto hvert år i januar  

 måned i forhold til kontoens andel af den samlede formue opgjort pr.  

 31. december, jf.
ATP-lovens § 17 h, stk. 3. Den pensionsopsparing,  

 som er nævnt i § 5, stk. 2, tilskrives dog ikke afkast.
Stk. 2. Det beløb, der udbetales, tillægges  

 udbetalingsrente fra årets begyndelse og til udbetalingstidspunktet,  

 jf.
ATP-lovens § 17 h, stk. 5. Den pensionsopsparing, som er  

 nævnt i § 5, stk. 2, tillægges dog ikke  

 udbetalingsrente.
 § 7. Udbetaling sker ved overførsel til  

 konto i pengeinstitut eller på check til den berettigede.
 Stk. 2. Udbetalinger i januar måned sker sidst i januar  

 måned efter tilskrivning af årets afkast, jf. § 7,  

 stk. 1.
§ 8. Hvis en kontohaver i forbindelse med skifte i  

 anledning af separation eller skilsmisse har fået godskrevet sin konto  

 med et beløb fra den tidligere ægtefælles konto i den  

 Særlige Pensionsopsparing, betragtes denne godskrivning som en del af  

 førstnævnte kontohavers eget indestående i den  

 Særlige Pensionsopsparing.
Den kontohaver, fra hvis konto der er  

 overført et beløb, får formindsket indestående  

 på sin konto i den Særlige Pensionsopsparing med det  

 overførte beløb.
 § 9. Såfremt det forud for udbetalingen  

 efter § 1, jf. § 3, konstateres, at en ændring af en skattemæssig  

 årsopgørelse for kontohaveren vedrørende  

 indkomstårene 1998 henholdsvis 2001 er ved at blive gennemført,  

 kan de statslige told- og skattemyndigheder beslutte, at udbetalingen  

 sættes i bero i indtil 3 måneder efter kontohaveren er fyldt 67  

 år.
Kapitel 4 Ikrafttræden m.v.
§ 10. Bekendtgørelsen træder i kraft  

 den 15. november 2002 og finder anvendelse ved udbetaling til kontohavere,  

 der efter 31. oktober 2002 er berettiget til udbetaling efter § 1, samt  

 ved udbetaling efter § 6 i forbindelse med dødsfald efter denne  

 dato.
Bekendtgørelse nr. 1040 af 24. november 2000 ophæves.
Stk. 2. For personer, der inden den 1. juli 1999 er fyldt 60  

 år, kan udbetaling efter § 1 tidligst ske, når kontohaver er  

 fyldt 67 år.
En eventuel udsættelse af udbetalingen, jf.  

 § 3, kan for disse personer tidligst ske fra den 1. i måneden,  

 efter at kontohaver er fyldt 67 år.
