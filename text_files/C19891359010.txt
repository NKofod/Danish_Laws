 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 Muslimske lande - fersk oksekød og produkter heraf.
 I anledning af, at danske oksekødvarer til Mellemøsten har vist positiv  

 reaktion ved laboratorieundersøgelse for indhold af svinekød, har  

 Landbrugsministeriet bestemt, at Veterinærdirektoratet skal iværksætte  

 kontrol med fremstilliingen og sammensætningen af sådanne varer.
Kontrollen skal omfatte alle varer, som i henhold til varebetegnelsen og  

 mærkningen ikke indeholder andet kød end oksekød, og som etiketteres med  

 henblik på eksport til visse muslimske lande.
De pågældende lande er anført i  

 bilag 1.
 Kontrollen skal bestå i:
 1. Tilsyn med fremstillingen.
 2. Kontrol med råvaren.
 3. Kontrol med færdigvaren.
 1. Tilsyn med fremstillingen.
 Tilsynet har til formål at sikre, dels at produktionsudstyret er rengjort,  

 før produktionen påbegyndes, således at der ikke på produktionslinien er  

 risiko for rester fra en forudgående produktion indeholdende svinekød, dels  

 at de anvendte råvarer alene indeholder oksekød, og at varen iøvrigt  

 fremstilles i overensstemmelse med recepten og den tilhørende etiket.
 Tilsynet skal omfatte produktion såvel af fersk kød i stykker som af  

 hakket kød (med eller uden tilsætninger) og varmebehandlede kødprodukter.
 Virksomheden skal senest arbejdsdagen forud for iværksættelse af sådan  

 produktion meddele embedsdyrlægen dette.
 Virksomheden skal sikre, at embedsdyrlægen er i besiddelse af et eksemplar  

 af den etiket, som agtes anvendt, og den tilhørende recept.
 Embedsdyrlægen skal påse, at produktionsudstyret er rengjort, at de  

 anvendte kødråvarer samt eventuelle hjælpestoffer af animalsk oprindelse  

 alene indeholder oksekød, og at varens sammensætning er i overensstemmelse  

 med recepten og etikettens ingreidiensfortegnelse.
 Til sikring af, at de anvendte råvarer og eventuelle hjælpestoffer af  

 animalsk oprindelse er fremstillet i overensstemmelse med reglerne i denne  

 cirkulæreskrivelse, skal embedsdyrlægen sikre sig, at hvert parti  

 oksekødråvarer og ovennævnte hjælpestoffer af den afsendende embedsdyrlæge er  

 ledsaget af veterinærcertifikat med følgende påtegning:
»Undertegnede embedsdyrlæge attesterer, at ovennævnte parti oksekød  

 er produceret i overensstemmelse med Veterinærdirektoratets  

 cirkulæreskrivelse af 20. oktober 1989 vedrørende produktion af fersk oksekød  

 og produkter heraf til muslimske lande.« Tilføjelsen skal forsynes med dato, embedsstempel og embedsdyrlægens  

 underskrift.
 2. Kontrol med råvarer.
 Udover den visuelle undersøgelse og bedømmelse af kødets art, som i  

 henhold til punkt 1. skal udføres i forbindelse med enhver produktion af  

 pågældende varer, skal embedsdyrlægen på anmodning fra Veterinærdirektoratet  

 i det enkelte tilfælde foretage artsbestemmelser efter ORBIT-metoden som  

 beskrevet i Veterinærdirektoratets cirkulæreskrivelse af 7. december 1987  

 (K.K. 2075-1985) vedrørende artsbestemmelse af udbenet kød til USA.  

 Undersøgelsesudstyret bestilles og betales som angivet i nævnte  

 cirkulæreskrivelse.
Til brug for Veterinærdirektoratets tilrettelæggelse af prøveudtagningen  

 vil samtlige virksomheder fra Veterinærdirektoratet med mellemrum modtage et  

 spørgeskema om den aktuelle og påtænkte produktion af de nævnte varer.
Dette  

 spørgeskema skal af virksomheden i samarbejde med embedsdyrlægen i udfyldt  

 stand fremsendes gennem vedkommende veterinærinspektør til  

 Veterinærdirektoratet.
 Ved produktion af fersk kød i stykker skal undersøgelsen foretages på  

 stykker, som udtages tilfældigt umiddelbart før pakning.
 Ved produktion af hakket kød (med eller uden tilsætninger) og  

 varmebehandlede kødprodukter foretages undersøgelsen på stykker af  

 tilstrækkelig størrelse (ca. 5x5x5 cm.), som udtages under eller efter  

 udpakningen af de til pågældende produktion bestemte råvarer.
 I forbindelse med prøvudtagningen gøres notat om identiteten af det  

 tilsvarende parti færdigvarer, men produktionen tillades gennemført uden  

 tilbageholdelse.
Resultatet af undersøgelsen opgøres på et eksemplar af formular K.K.  

 2075-1985, hvor »USA« udstreges og erstattes af  

 »Mellemøsten«.
Med hensyn til rapportering og mistænkelige  

 reaktioner forholdes som angivet i nævnte cirkulæreskrivelse af 7. december  

 1987.
 3. Kontrol med færdigvaren.
 I henhold til Landbrugsministeriets bekendtgørelse nr. 231 af 13. april  

 1989 om veterinære kontrolforanstaltninger ved udførsel af oksekød og  

 kødprodukter heraf til visse lande og efter aftale med Landbrugsministeriet  

 skal samtlige partier af færdigvarer bestående af hakket oksekød med eller  

 uden tilsætning, undersøges ved kemisk artsbestemmelse, forinden afsendelse  

 foretages til de lande, der er angivet i bilag 1.
 Som et parti regnes en dagsproduktion af pågældende vareart.
 Er et sådant parti fremstillet i en arbejdsgang (bestående af en hakning)  

 skal der af partiet udtages 1 prøve.
 Er partiet fremstillet i flere arbejdsgange (hakning) eller sker  

 fremstillingen ved en kontinuerlig proces, som ikke er opdelt i enkelte  

 hakninger, skal der af partiet udtages 2 prøver fra forskellige dele af  

 partiet.
 Prøverne, der hver skal bestå af en salgsenhed (færdigpakning), udtages af  

 veterinærkontrollen, som forsyner hver af prøverne med en mærkeseddel med  

 embedsstempel og prøvens nummer eller kode i embedsdyrlægens fortegnelse, og  

 som angiver prøvernes identitet på en følgeseddel (som vedlagte) for hvert  

 parti.
Prøverne indsendes som eksprespost til Veterinærdirektoratets  

 Laboratorium, Kongensgade 16, Ringsted.
Virksomheden skal i følgesedlen  

 angive, om svar ønskes hurtigst muligt eller inden 8 dage, idet hurtigt svar  

 medfører en merpris.
 Svar skal under alle omstændigheder meddeles embedsdyrlægen. Ønskes  

 hurtigt svar på telefax, skal virksomheden således viderebringe  

 telefax-svaret til embedsdyrlægen.
 Det pågældende parti holdes under beslag af veterinærkontrollen, indtil  

 tilfredsstillende undersøgelsesresultat foreligger.
 undersøgelserne træder i kraft straks, og prøver kan indsendes fra dags  

 dato.
 Det kan oplyses, at undersøgelsesfrekvensen forventes nedsat, når de  

 konstaterede porblemer med fund af positiv reaktion for svinekød efter  

 Veterinærdirektoratets vurdering er løst.
 4. Taksering.
 Analyseprisen for kemisk artsbestemmelse på Veterinærdirektoratets  

 Laboratorium, Ringsted er på baggrund af det tidligere undersøgelsesprogram  

 fastlagt som følger: Rutineanalyse uden tidspres: kr. 190,00 pr. prøve.
Ekspresanalyse af 1-2 prøver: kr. 2700,00 5. Tilbagekaldelse.
Veterinærdirektoratets  

 cirkulæreskrivelse af 11. april 1989 (K.K. 561-906/89) og cirkulæreskrivelse  

 af 17. april 1989 (K.K. 561-906/89) tilbagekaldes hermed.
 P.V.V.
Else Erikstrup Bilag 1 Bestemmelseslande for varer omfattet af særlig kontrol.
