 Den 15. januar 1993 undertegnedes i Yaounde en overenskomst mellem Danmark  

 og Cameroun om konsolidering af Camerouns statsgaranterede gæld til Danmark.  

 Overenskomsten er i overensstemmelse med de retningslinier for  

 restrukturering af Camerouns gæld(Agreed Minute on the Consolidation of the  

 Debt of the Republic of Cameroun), om hvilke der blev tilvejebragt enighed  

 under multilaterale forhandlinger, som fandt sted i Paris den 23. januar  

 1992.
 Aftalen - der er den anden moratorieaftale med Cameroun - dækker  

 konsolideringsperioden 1. januar 1992 til 30. september 1992, hvor Danmark  

 forpligter sig til at gældsomlægge 100% af hovedstolen og kontraktsrenter for  

 kommercielle kreditter og afdragene i nævnte periode på tre udviklingslån,  

 der daterer sig fra 1978, 1982 og 1984. Tilbagebetalingerne for afdragene på  

 lånene skal ske i 20 lige store halvårlige betalinger i årene 2002 til 2012,  

 og afdragene på de kommercielle kreditter skal ske i 14 lige store halvårlige  

 betalinger i årene 2000 til 2007.
Den i aftalen involverede gæld andrager for de kommercielle kreditter  

 knapt 138 mio.
DKK, og moratorierenten er aftalt til 10,25%, idet dog  

 bemærkes, at afdragene på udviklingslånene, der i alt andrager knapt 19 mio.  

 DKK, er rentefrie.
