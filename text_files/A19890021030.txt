 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Godkendelse af erhvervsskoler § 1.  Undervisnings- og forskningsministeren kan  

 godkende erhvervsskoler m.v., der giver undervisning inden for  

 erhvervsuddannelserne og tilgrænsende uddannelser.
 Stk. 2.  Skolerne skal følge de regler om  

 adgangsbetingelser, optagelsestal, uddannelseskrav til lærere,  

 undervisningsbestemmelser, eksamensordninger og andre forhold vedrørende  

 undervisningen ved de pågældende uddannelser, som fastsættes af  

 undervisnings- og forskningsministeren eller følger af anden lovgivning.
 § 2.  Undervisnings- og forskningsministeren kan efter  

 indstilling fra Erhvervsuddannelsesrådet godkende de i § 1 nævnte skoler,  

 såfremt skolen indgår som et hensigtsmæssigt led i en landsomfattende  

 planlægning til opfyldelse af konstaterede eller forventede behov for sådanne  

 skoler.
Stk. 2.  Undervisnings- og forskningsministeren kan  

 fastsætte vilkår for godkendelsen.
Skolerne skal være selvejende  

 institutioner, hvis vedtægter godkendes af undervisnings- og  

 forskningsministeren.
Undervisnings- og forskningsministeren kan fastsætte  

 regler om vedtægternes indhold.
Stk. 3.  En godkendelse kan tilbagekaldes, hvis der ikke  

 længere er behov for skolen.
En godkendelse kan endvidere tilbagekaldes, hvis  

 skolen ikke overholder fastsatte regler eller meddelte påbud.
 Stk. 4.  Ministeren kan modsætte sig nedlæggelse af en  

 skole, såfremt der efter ministerens skøn stadig er behov for skolen, og kan  

 fastsætte vilkårene for skolens videreførelse.
 § 3.  I tilfælde af skolens ophør skal skolens formue  

 anvendes til undervisnings- og uddannelsesformål efter undervisnings- og  

 forskningsministerens bestemmelse.
 § 4.  Undervisnings- og forskningsministeren fører  

 tilsyn med og vejleder skolerne og kan indhente oplysninger om uddannelserne,  

 eleverne, lærerne og institutionens drift i øvrigt til brug ved dette tilsyn.
Skolens bestyrelse § 5.  Skolen ledes af en bestyrelse.
Stk. 2.  Bestyrelsen skal normalt bestå af 6-12  

 medlemmer, hvoraf 1 medlem udpeges af amtsrådet og mindst 1 medlem af  

 kommunalbestyrelser.
Bestyrelsens øvrige medlemmer skal så vidt muligt  

 tilsammen dække skolens virkefelt.
Arbejdsgiver- og  

 arbejdstagerrepræsentanterne skal være ligeligt repræsenterede og have  

 tilknytning til det geografiske område og til det arbejdsmarked, som skolen  

 dækker.
 Stk. 3.  Skolens lærere og teknisk-administrative  

 personale repræsenteres i bestyrelsen uden stemmeret med hver 1 repræsentant.  

 Skolens elever repræsenteres i bestyrelsen uden stemmeret med 2  

 repræsentanter.
 Stk. 4.  Skolens leder, jf. § 11, er bestyrelsens  

 sekretær og deltager i bestyrelsens møder uden stemmeret.
 Stk. 5.  Bestyrelsens sammensætning og ændringer heri  

 skal meddeles undervisnings- og forskningsministeren.
 Stk. 6.  Undervisnings- og forskningsministeren kan  

 inden for særlige skoleområder godkende en anden sammensætning af bestyrelsen  

 end den i stk. 2 nævnte.
Bestyrelsens opgaver § 6.  Bestyrelsen har den overordnede ledelse af  

 skolen.
Efter indstilling fra lederen fastlægger bestyrelsen det årlige  

 program for skolens virksomhed og godkender budget og regnskab.
 § 7.  Bestyrelsen træffer efter indstilling fra  

 lederen beslutning om, hvilke godkendte erhvervsuddannelser og supplerende  

 kurser, jf. lov om erhvervsuddannelser, skolen vil tilbyde på sit program.
 Stk. 2.  Undervisnings- og forskningsministeren kan i  

 særlige tilfælde pålægge skolen at gennemføre bestemte erhvervsuddannelser.
 Stk. 3.  Undervisnings- og forskningsministerens  

 forudgående godkendelse skal indhentes, såfremt bestyrelsen ønsker at oprette  

 yderligere erhvervsuddannelser ved skolen.
 Stk. 4.  Undervisnings- og forskningsministerens  

 godkendelse af oprettelse af yderligere erhvervsuddannelser på  

 erhvervsskolerne sker samlet en gang årligt efter indstilling fra  

 Erhvervsuddannelsesrådet på baggrund af en landsomfattende opgørelse af det  

 forudgående års udbud og efterspørgsel samt forventede fremtidige behov, jf.  

 § 67 i lov om erhvervsuddannelser.
Stk. 5.  Skolen kan dog uanset reglerne i stk. 3 og 4  

 udbyde en enkelt erhvervsuddannelse på sit program, som endnu ikke er  

 godkendt ved skolen.
Godkendelse efter stk. 4 skal ske senest efter 2 år.
 § 8.  Bestyrelsen skal virke for, at skolen optager  

 andre uddannelsesaktiviteter end dem, der er nævnt i § 7, således at  

 uddannelsessøgende og virksomheder i skolens område i videst muligt omfang  

 sikres adgang til grund-, efter- og videreuddannelse inden for  

 erhvervsskolernes faglige område.
 Stk. 2.  Undervisnings- og forskningsministerens  

 forudgående godkendelse skal indhentes, såfremt de i stk. 1 nævnte  

 uddannelser er tilskudsberettigede.
 Stk. 3.  Bestyrelsen træffer efter indstilling fra  

 lederen beslutning om iværksættelse af øvrige uddannelsesaktiviteter mod  

 indtægtsdækning, jf. § 17.
 § 9.  Bestyrelsen ansætter og afskediger lederen og  

 godkender efter indstilling fra lederen ansættelse og afskedigelse af skolens  

 øvrige personale.
 Stk. 2.  Bestyrelsen kan fastsætte nærmere  

 retningslinier for lederens virksomhed og kan bemyndige lederen til at udøve  

 de beføjelser, der er tillagt bestyrelsen.
 Stk. 3.  Bestyrelsen ansætter og afskediger skolens  

 revisor.
Bestyrelsens ansvar § 10.  Bestyrelsen er over for undervisnings- og  

 forskningsministeren ansvarlig for skolens drift, herunder for forvaltningen  

 af de statslige tilskud.
Stk. 2.  Hvis bestyrelsen ikke efterkommer påbud fra  

 undervisnings- og forskningsministeren om berigtigelse af nærmere angivne  

 forhold, kan undervisnings- og forskningsministeren beslutte, Skolens leder § 11.  Skolens daglige ledelse varetages af en leder,  

 der påser, Stk. 2.  Lederen afgiver til bestyrelsen forslag til  

 program for skolens virksomhed i det kommende år.
Tilskud § 12.  Undervisnings- og forskningsministeren yder et  

 årligt fastsat rammetilskud til skoler, der er godkendt efter § 1, til  

 dækning af fællesudgifter, dvs. udgifter til Stk. 2.  Undervisnings- og forskningsministeren kan yde  

 afdragsfrie lån til opførelse, til- og ombygning eller køb af bygninger med  

 indtil 5/6 af bygningens opførelsesværdi eller købesum.
Til mindre til- og  

 ombygninger kan lånet andrage indtil 100 pct. af udgifterne.
Tilskud kan ydes  

 til indretning af lejede lokaler.
Reglerne finder tilsvarende anvendelse på  

 de i § 13 omhandlede skolehjem.
 Stk. 3.  Undervisnings- og forskningsministeren kan  

 endvidere yde lån til forskellige skoleformål, herunder til køb af apparatur.
Stk. 4.  Undervisnings- og forskningsministeren kan yde  

 lån eller tilskud til skoler, der efter undervisnings- og  

 forskningsministerens skøn er kommet i en særlig vanskelig økonomisk  

 situation.
Lånet eller tilskuddet er betinget af, at skolen omlægger sin  

 aktivitet med henblik på forbedring af skolens økonomi.
 Stk. 5.  Undervisnings- og forskningsministeren kan  

 efter forhandling med finansministeren fastsætte nærmere regler om vilkår for  

 ydelse og afvikling af lån samt om ydelse af tilskud i henhold til stk. 2, 3  

 og 4.
§ 13.  Undervisnings- og forskningsministeren kan yde  

 tilskud til skolehjem, såfremt skolehjemmet Stk. 2.  Undervisnings- og forskningsministeren  

 fastsætter regler om optagelse af elever og om elevernes betaling for kost og  

 logi på skolehjem, herunder betaling fra andre end elever i  

 erhvervsuddannelser.
 § 14.  Skoler, der er godkendt efter § 1, kan efter  

 regler fastsat af undervisnings- og forskningsministeren opnå rammetilskud  

 til de direkte undervisningsudgifter for de i § 1 nævnte uddannelser,  

 medmindre der ydes tilskud til disse udgifter efter de pågældende  

 uddannelseslove.
 Stk. 2.  Tilskud til undervisningsudgifter efter stk. 1  

 er betinget af, at der efter undervisnings- og forskningsministerens skøn er  

 tilstrækkeligt behov for vedkommende uddannelse ved skolen.
 § 15.  Skolerne skal følge de af finansministeren  

 fastsatte eller aftalte bestemmelser om løn- og ansættelsesvilkår for det ved  

 skolen ansatte personale.
 Stk. 2.  Bestemmelserne i § 10, stk. 1, og §§ 19-25 i  

 lov om tjenestemænd i staten, folkeskolen og folkekirken finder anvendelse på  

 det personale ved skolerne, der er ansat på vilkår svarende til  

 tjenestemandsvilkår. § 21, stk. 4, i tjenestemandsloven gælder for medlemmer  

 af skolernes bestyrelser.
 § 16.  Undervisnings- og forskningsministeren  

 fastsætter regler om deltagerbetaling ved tilskudsberettigede  

 enkeltfagskurser, deltidsuddannelser og visse lignende heltidsuddannelser.
 § 17.  Undervisnings- og forskningsministeren kan  

 fastsætte regler om størrelsen af og fremgangsmåden ved betaling for  

 undervisning og andre aktiviteter, der ikke er tilskudsberettigede efter  

 denne lov.
 § 18.  Undervisnings- og forskningsministeren kan helt  

 eller delvis yde tilskud til udviklings- og forsøgsvirksomhed samt til  

 iværksættelse af nye uddannelser ved de i § 1 nævnte skoler.
§ 19.  Skolen disponerer frit ved anvendelsen af  

 statslige tilskud til de tilskudsberettigede uddannelser og til  

 fællesudgifter under eet.
Det er en betingelse, at skolerne opfylder de  

 bestemmelser, der gælder for de enkelte uddannelser og for skolehjem, og  

 underviser det antal årselever inden for de enkelte uddannelsesgrupper, som  

 tilskuddene er betinget af.
Skolerne kan opspare tilskud til anvendelse i  

 følgende finansår til skole- og undervisningsvirksomhed.
 Stk. 2.  Undervisnings- og forskningsministeren kan ved  

 fastlæggelsen af tilskudssatser til uddannelserne og skolehjem samt tilskud  

 til fællesudgifter fraregne forventet elevbetaling, gebyrer samt indtægter  

 ved driften.
 § 20.  Undervisnings- og forskningsministeren  

 fastsætter efter forhandling med finansministeren nærmere regler om  

 udbetaling af tilskud til skolerne.
 Stk. 2.  Undervisnings- og forskningsministeren kan  

 tilbageholde tilskud eller lade tilskud bortfalde, eventuelt kræve tilskud  

 tilbagebetalt, såfremt vilkår for ydelse af tilskud ikke overholdes.
 § 21.  Undervisnings-og forskningsministeren har ret  

 til at indkalde alle oplysninger om uddannelserne, eleverne, lærerne,  

 udstyret og om institutionens drift i øvrigt til brug for fastlæggelse af  

 tilskuddene.
 Stk. 2.  Undervisnings- og forskningsministeren kan  

 bestemme, at skolerne skal anvende fælles administrative systemer.
Regnskab og revision § 22.  Skolens regnskabsføring skal være i  

 overensstemmelse med regler fastsat af undervisnings- og  

 forskningsministeren.
§ 23.  Skolens regnskabsår er finansåret.
Ved  

 regnskabsårets afslutning udarbejdes et årsregnskab omfattende driftsregnskab  

 og status.
Regnskabet skal underskrives af bestyrelsen samt af lederen.
 Stk. 2.  Årsregnskabet skal attesteres af en  

 statsautoriseret eller registreret revisor.
 Stk. 3.  Undervisnings- og forskningsministeren  

 fastsætter nærmere regler om opstilling af regnskaberne.
 Stk. 4.  Rigsrevisor kan til brug for gennemgangen af  

 skolens regnskaber indhente oplysninger direkte fra bestyrelsen.
Befordring § 24.  Amtskommunerne yder tilskud til befordring  

 mellem bopæl og skole samt mellem bopæl og virksomhed for elever under 1. del  

 af godkendte erhvervsuddannelser og i orienterende og supplerende kurser.
Det  

 er en betingelse, at eleverne ikke modtager løn under uddannelsen.  

 Undervisnings- og forskningsministeren fastsætter nærmere regler om  

 tilskuddet.
Stk. 2.  Undervisnings- og forskningsministeren  

 fastsætter efter indstilling fra Erhvervsuddannelsesrådet regler om, i  

 hvilket omfang der af staten kan ydes tilskud til befordring mellem hjem og  

 skolehjem og mellem flere undervisningsafdelinger på samme dag for elever  

 under 1. del af godkendte erhvervsuddannelser og i orienterende og  

 supplerende kurser.
Undervisnings- og forskningsministeren fastsætter nærmere  

 regler om administrationen af ordningen.
Stk. 3.  Staten kan inden for et beløb fastsat på de  

 årlige finanslove yde tilskud til nedbringelse af særlig store  

 befordringsudgifter i forbindelse med skoleophold for andre elever på  

 godkendte erhvervsuddannelser end de i stk. 1 nævnte.
Undervisnings- og  

 forskningsministeren fastsætter nærmere regler om administrationen af  

 ordningen og kan herunder bestemme, at afgørelser om tilskud træffes af  

 skolerne, og at afgørelserne ikke kan påklages.
Forskellige bestemmelser § 25.  Beslutning om suspension, iværksættelse af  

 tjenstlig undersøgelse, udpegning af forhørsleder, ikendelse af  

 disciplinærstraf og injuriesøgsmål træffes af undervisnings- og  

 forskningsministeren efter indhentet udtalelse fra skolen.
§ 26.  For andre skoler end erhvervsskoler,  

 institutioner og virksomheder, der i medfør af § 18, stk. 2, i lov om  

 erhvervsuddannelser er godkendt til at meddele bestemte erhvervsuddannelser,  

 finder reglerne i § 13 og §§ 20-23 anvendelse.
Undervisnings- og  

 forskningsministeren kan bestemme, at § 12 finder helt eller delvis  

 anvendelse.
Stk. 2.  Undervisnings- og forskningsministeren kan  

 godkende, at andre skoler end erhvervsskoler, institutioner og virksomheder,  

 der ikke opfylder betingelserne i kapitel 1 og 2, meddeler tilgrænsende  

 erhvervsrettet uddannelse.
For disse skoler m.v. finder reglerne i § 13, § 16  

 og §§ 20-23 anvendelse.
Undervisnings- og forskningsministeren kan bestemme,  

 at §§ 12 og 14 finder helt eller delvis anvendelse.
Godkendelsen kan  

 tilbagekaldes.
§ 27.  Undervisnings- og forskningsministeren kan  

 tillade, at en privat skole, institution eller virksomhed, der ikke opfylder  

 betingelserne i kapitel 1 og 2, meddeler undervisning inden for tilgrænsende  

 erhvervsrettede uddannelser.
Der ydes ikke tilskud til disse uddannelser.
 § 28.  Efter nærmere regler fastsat af undervisnings-  

 og forskningsministeren kan klager over en skoles afgørelser indbringes for  

 ministeren.
 § 29.  Der nedsættes elevråd på alle erhvervsskoler,  

 der er godkendt i henhold til § 1. Undervisnings- og forskningsministeren  

 fastsætter efter indstilling fra Erhvervsuddannelsesrådet regler om valg af  

 elevråd og disses virksomhed.
Ikrafttrædelses- og overgangsbestemmelser § 30.  Loven træder i kraft 1. januar 1991.
 Stk. 2.  § 5 har virkning fra den 1. juli 1990, og  

 vedtægterne skal være bragt i overensstemmelse med denne lov senest 1. januar  

 1991.
 Stk. 3.  Uanset bestemmelsen i § 5, stk. 2, kan  

 bestyrelsen for handelsskoler, hvis vedtægter er godkendt før 1. juli 1988,  

 beslutte, at reglerne i vedtægterne om bestyrelsens sammensætning fortsat  

 skal have virkning.
 Stk. 4.  Lov om godkendelse af handelsskoler, tekniske  

 skoler og tilskud m.v. til disse skoler, jf. lovbekendtgørelse nr. 178 af 2.  

 april 1987, som ændret ved § 10 i lov nr. 351 af 1. juli 1988, lov om  

 undervisningen på de godkendte handelsskoler, jf. lovbekendtgørelse nr. 974  

 af 19. december 1986, og lov om tekniske skoler, teknika og teknologiske  

 institutter, jf. lovbekendtgørelse nr. 38 af 22. januar 1987, ophæves.
 Stk. 5.  Regler, der er udstedt i medfør af tidligere  

 love, forbliver indtil videre i kraft.
 § 31.  Undervisnings- og forskningsministeren kan  

 fastsætte regler om fuldførelsen af undervisning, der er påbegyndt før lovens  

 ikrafttræden.
 § 32.  Der ydes rammetilskud til de direkte  

 undervisningsudgifter i henhold til § 14 til afslutning af undervisning af  

 elever på lærlinge-, efg- og grundlæggende teknikeruddannelser, der er  

 påbegyndt før ikrafttrædelsen af lov om erhvervsuddannelser.
§ 33.  Udstyr og inventar m.v., der ved anskaffelsen  

 har været finansieret over bevillingerne til bygge- og anlægsudgifter og  

 driftsudgifter, overgår til skolernes ejendom.
Skolerne er herefter  

 forpligtede til at sikre videreførelsen af en forsvarlig standard af udstyr  

 og inventar m.v. ved uddannelserne inden for de årlige driftstilskud og lån,  

 der ydes til formålet.
 § 34.  Loven gælder ikke for Færøerne og Grønland.
Givet på Christiansborg Slot, den 5.  

 april 1989 Under Vor Kongelige Hånd og Segl I Dronningens Navn:
