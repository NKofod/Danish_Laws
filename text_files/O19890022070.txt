Resumé A klagede over, at Undervisningsministeriet ikke fandt anledning  

 til at kritisere, at en skole - hvor A var ansat - havde modregnet 12.759,48  

 kr. i hans løn.
Beløbet vedrørte et særligt tillæg, der fejlagtigt var blevet  

 udbetalt over en 9-måneders periode.
 Til støtte for kravet om tilbagebetaling havde skolen gjort  

 gældende, at A burde have haft kendskab til, at han ikke havde været  

 berettiget  

 til tillægget.
 Ombudsmanden fandt, at der - udover en vurdering af A's  

 subjektive forhold - skulle foretages en mere almen, objektivt præget  

 vurdering  

 af, hvem der var nærmest til at bære risikoen for den skete fejludbetaling.
 Efter en angivelse af, hvilke kriterier der kunne indgå i denne  

 vurdering, henstillede ombudsmanden til Undervisningsministeriet, at sagen  

 blev undergivet en fornyet overvejelse. (J. nr. 1989-204-70).
 Tilbagebetaling af for meget udbetalt løn (condictio indebiti).
A klagede over, at Undervisningsministeriet  

 ikke fandt anledning til at kritisere, at en købmandsskole havde tilbageholdt  

 12.759,48 kr. i hans løn.
Beløbet vedrørte for meget udbetalt  

 "tilsagns-tillæg"  

 for en 9 måneders periode.
 Det fremgik af sagen, at A i  

 1973 blev ansat som translatør ved en købmandsskole.
 Under A's ansættelse modtog  

 han efter det oplyste "et tilsagnstillæg" til hans ordinære løn,  

 som et ekstra vederlag for i givet fald at påtage sig overarbejde.
Det fremgik af  

 Undervisningsministeriets meddelelse nr.
I-414 af 12. maj 1986, at retten til  

 dette særlige tillæg bortfaldt for lærere, der ved det 60. år opnåede  

 aldersreduktion  

 i pligtigt timetal.
Pr. 1. januar 1988 fik A  

 aldersreduktion.
Han var på dette tidspunkt over 65 år gammel.
Uanset dette  

 modtog  

 A i perioden fra den 1. januar 1988 og til og med den 31. september 1988 det  

 nævnte tilsagnstillæg - i alt 12.759,48 kr.
 Da købmandsskolen blev klar  

 over fejltagelsen modregnede skolen beløbet i A's lønudbetaling for oktober  

 1988.
 A protesterede over for  

 skolen, idet han gjorde gældende, at han havde modtaget beløbet i god tro.
 Købmandsskolen besvarede hans  

 henvendelse og anførte bl.a. følgende:
"...du (har) selv pligt  

 til at undersøge konsekvenserne af at modtage aldersreduktion.
Den  

 "gode tro" kan derfor ikke bruges som undskyldning." Der fulgte herefter en  

 korrespondance mellem A og købmandsskolen, hvor også A's fagforening var  

 indblandet.
 Handelsskolen fastholdt sin  

 modregning.
 A klagede i januar 1989 til  

 mig.
 Da sagen ikke havde været  

 forelagt Undervisningsministeriet, blev A's henvendelse oversendt til  

 ministeriet  

 til videre foranstaltning.
 Til brug for Undervisningsministeriets  

 behandling af sagen udtalte købmandsskolen bl.a.:
 "...
Vi har begået en fejl ved  

 fortsat at udbetale (A) tilsagnstillæg.
En forklaring, men ikke en  

 undskyldning  

 herfor er, at vort lønsystem (SCL) pr. automatik udbetaler tilsagnstillæg  

 indtil det modtager kode for det modsatte.
Efter at have gransket  

 skolens personalevejledning og rådspurgt Undervisningsministeriet har vi  

 besluttet, at der skulle finde tilbagebetaling sted.
Vi måtte gå ud fra, at  

 (A) må være klar over, at han ikke både kunne få fuld løn for reduceret  

 timetal og samtidig oppebære honorar for tilsagn om i givet fald at tage  

 overtimer.
..." Undervisningsministeriet  

 afviste herefter at kritisere den foretagne modregning, idet ministeriet  

 bl.a. anførte:
 "...
 Det fremgår af de af  

 ministeriet, som I-414 den 17. maj 1986 udsendte regler, at  

 "tilsagnstillæg"  

 bortfalder for lærere, der ved det 60. år opnår aldersreduktion." Det  

 fremgår endvidere af det til skolerne udsendte, at reglen strækker sig  

 tilbage  

 til midten af året 1977.
 På denne bagrund finder  

 ministeriet ikke anledning til at kritisere, at skolen har foretaget  

 modregning,  

 idet man dog skal udtale, at modregningen burde have været delt op i mindre  

 portioner.
..." A klagede på ny til mig og  

 henviste til sin tidligere henvendelse, hvori han bl.a. anførte:
"Når jeg som lønmodtager  

 får udbetalt min løn, må det også være min gode ret at stole på, at  

 lønningsbogholderiet,  

 hvis specialopgave det må være at besidde alle relevante oplysninger om min  

 aflønning, har foretaget en korrekt udbetaling, så jeg frit kan disponere i  

 overensstemmelse dermed og ikke være tvungen til hver måned at lægge et  

 beløb tilside til tilbagebetaling af eventuelle forkert udbetalte lønninger.  

 Jeg kan derfor kun have været i god tro, og den blev jeg yderligere bestyrket  

 i ved, at det varede ca. 9 måneder, inden det blev konstateret.
At der er  

 begået en fejl i dette tilfælde blev først åbenbart for mig, da jeg den 4.  

 oktober  

 1988 fik bilag VI.
..." Af Undervisningsministeriets  

 udtalelse til brug for sagen fremgik bl.a.:
"Undervisningsministeriet  

 har ...... til klageren gjort opmærksom på, at reglen faktisk strækker sig  

 tilbage til midten af året 1977. Reglen må endvidere anses for almindelig  

 kendt og forståelig uden at forudsætte særlig lønteknisk indsigt.
Af denne  

 grund finder ministeriet ikke, at klageren kan anses for at have været i  

 begrundet god tro, da han urigtigt oppebar tilsagnstillægget, som er et  

 ekstra vederlag for i givet fald at påtage sig overtimer, samtidig med  

 aldersreduktionen, som skal være en reel arbejdstidsnedsættelse med bevarelse  

 af normal løn." Undervisningsministeriets  

 udtalelse var bilagt en erklæring fra købmandsskolen, hvoraf fremgik:
 "...
 Skolen har begået en fejl ved  

 ikke straks at trække tilsagnstillægget fra (A's) løn, da han gik på  

 aldersreduktion.  

 Dette forhold har vi beklaget overfor (A), og vi har tilbudt ham, at den for  

 meget udbetalte løn kunne afdrages efter eget forslag.
 ....
 Diskussionen om (A's)  

 "gode tro" har vi vurderet til at være irrelevant, da vi mener, at  

 den ansatte som et minimum må være klar over gældende regler omkring sin egen  

 ansættelse.
..." I A's afsluttende bemærkninger  

 til sagen pointerede han, at han opnåede aldersreduktion midt i et skoleår  

 (den 1. januar 1988), og at han i forbindelse hermed skulle afgive 2 klasser  

 til andre lærere.
Skolen var således efter A's opfattelse fuldt bekendt med,  

 at der skete ændringer i hans ansættelsesforhold.
 I et brev til A udtalte jeg  

 følgende:
 "Jeg har forstået Deres  

 henvendelse således, at De i og for sig er enig i, at De ikke var berettiget  

 til at oppebære det nævnte tillæg efter, at De den 1. januar 1988 fik  

 aldersreduktion  

 i Deres pligtige ugentlige timetal.
 Til min bedømmelse foreligger  

 således alene spørgsmålet om, hvorvidt skolen - med Undervisningsministeriets  

 accept - kunne kræve det fejlagtigt udbetalte beløb tilbagebetalt.
 Spørgsmålet om arbejdsgiverens  

 ret til at kræve tilbagebetaling af for meget udbetalt løn er ikke reguleret  

 i lovgivningen.
 Udgangspunktet for  

 bedømmelsen af sagen er således obligationsrettens almindelige regler om  

 tilbagesøgning (condictio indebiti). Reglerne anvendes med visse  

 tillempninger  

 for offentligt ansatte bl.a. som følge af, at aflønningsforholdene er  

 undergivet  

 en nøje regulering i aftaler, cirkulærer m.v.
Det er, så vidt jeg forstår,  

 ikke til støtte for det fremsatte krav om tilbagebetaling gjort gældende, at  

 De  

 har modtaget beløbet mod bedre vidende.
Det er derimod købmandsskolens og  

 Undervisningsministeriets opfattelse, at De burde have haft kendskab til de  

 gældende regler, hvorefter det nævnte tillæg bortfaldt, når De på grund af  

 alder gik ned i timetal.
 Hvorvidt en "burde-viden"  

 kan begrunde tilbagebetaling må selvsagt i nogen grad komme an på, om  

 uagtsomheden  

 hos den pågældende (Dem) kan betegnes som mere eller mindre grov.
 Jeg finder ikke på det  

 foreliggende grundlag anledning til at tage stilling til skolen og  

 Undervisningsministeriets  

 opfattelse af Deres subjektive forhold.
Efter min mening følger det  

 af retstilstanden på området, at der - i tillæg til vurderingen af den  

 pågældendes rent subjektive forhold - skal foretages en mere almen, objektivt  

 præget vurdering af, hvem der er nærmest til at bære risikoen for den skete  

 fejludbetaling.
Jeg henviser bl.a. til den sag, der er omtalt i Folketingets  

 Ombudsmands beretning 1981, s. 82 ff.
I det foreliggende tilfælde  

 bør der ved denne vurdering, efter min opfattelse, bl.a. indgå den tid (ca. 9  

 måneder) der gik, før skolen blev opmærksom på fejlen.
Endvidere må der  

 henses  

 til beløbets størrelse set i forhold til Deres samlede månedlige  

 lønudbetaling.  

 Det bør i den forbindelse også vurderes, om der fra skolens side generelt  

 eller  

 særligt i forbindelse med overgangen til aldersreduktion, burde være  

 orienteret nærmere om de lønmæssige konsekvenser.
Se i den forbindelse  

 Ugeskrift for Retsvæsen 1989, s. 45 H og Ugeskrift for Retsvæsen 1989, s. 935  

 VL.
