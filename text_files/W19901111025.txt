En 17-årig kvinde dræbte med knivstik sit netop fødte barn.
Manglende  

 erindring om drabet.
Psykisk afvigelse som omhandlet i straffelovens § 69.  

 Allerede iværksat hjælpeforanstaltninger efter bistandsloven.
Tiltalefrafald  

 meddelt.(* 2) En 17-årig kvinde var sigtet for overtrædelse af straffelovens § 238 ved en morgen i det amts-ungdomskollektiv, hvor hun  

 boede, med knivstik i brystet at have dræbt sit netop fødte barn.
Sigtede,  

 hendes familie og personalet på kollektivet havde ikke været klar over, at  

 hendes mavesmerter skyldtes graviditet.
Da hun den pågældende morgen gik på  

 toilettet, født hun barnet og blev rådvild og panikslagen.
Hun havde ingen  

 erindring om drabshandlingen.
Ifølge en mentalundersøgelse var sigtede  

 psykisk afvigende med udtalt umodenhed, senpubertetspræget adfærd og  

 affektlabilitet.
Hun måtte anses for omfattet af straffelovens § 69. Sigtede  

 havde i 2 år været undergivet hjælpeforanstaltninger efter bistandsloven, og  

 kun foranstaltninger af samme indhold kunne komme på tale.
Tiltalefrafald for  

 overtrædelse af straffelovens § 238 blev meddelt på baggrund af  

 mentalerklæringen, sammenholdt med den ringe recidivrisiko.
Trods sigtedes  

 manglende erindring kunne det efter det i sagen oplyste lægges til grund, at  

 stiklæsionerne forsætligt var påført barnet af sigtede.
(* 1) Offentliggøres i Anklagemyndighedens Års beretning 1990.
