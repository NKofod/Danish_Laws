Skriftlig fremsættelse (3. oktober  

 2000) Finansministeren (Mogens Lykketoft) :
 Herved tillader jeg mig for Folketinget at  

 fremsætte:
 Forslag til finanslov for finansåret 2001.
(Lovforslag nr.
L 1).
Lovforslaget  

 er en uændret fremsættelse af det i august måned fremsatte  

 finanslovsforslag (L 249), jf.
Folketingets forhandlinger s. 8230 i  

 tillæg A.
Lovforslaget blev 1. behandlet den 7. september 2000, jf.  

 Folketingets forhandlinger s. 9641.
 Finanslovforslaget består af et hovedbind og to  

 anmærkningsbind.
Hovedbindet består af finanslovforslagets tekst,  

 anmærkninger til fælles-paragraffer samt en redegørelse  

 for budgettekniske retningslinier for dets udformning.
Der indgår  

 desuden forskellige hjælpemidler i form af bl.a. ordforklaringer,  

 opslagsvejledning og stikordsregister.
 De to anmærkningsbind indeholder detaljerede  

 oplysninger om de enkelte konti i hovedbindet, herunder de  

 budgetteringsforudsætninger der er anvendt.
I tilknytning til finanslovforslaget udgives en  

 budgetoversigt, der indeholder en redegørelse for finanslovforslagets  

 indhold og dets udgiftspolitiske retningslinier.
Endvidere udgives en pjece  

 med en kortfattet beskrivelse af hovedindholdet i forslaget samt en pjece om  

 hovedlinierne i forslaget på  de enkelte ministerområder.  

 Samtidig udgives i en særskilt publikation en  

 miljøkonsekvensvurdering af finanslovforslaget.
 Idet jeg tillader mig at henvise til dette materiale,  

 indbyder jeg hermed Folketingets partier til samarbejde om finanslovforslaget  

 for 2001.
