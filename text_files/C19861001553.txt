A.
Under forudsætning af, at fartsbetingelserne for optagelse i en  

 navigationsskoles skibsførerklasse er opfyldt, kan personer med  

 sætteskippereksamen optages i 2. skibsførerklasse mod at bestå  

 optagelsesprøve II i fysik og kemi og skibsførereksamen i matematik.
 Eksaminanden kan selv indstille sig til prøverne.
 Med hensyn til kravene - se nedenfor under B.
B.
Ligeledes under forudsætning af, at fartskravene for indtrædelse er  

 opfyldt, kan en skole optage en person med sætteskippereksamen i 1.  

 skibsførerklasse B uden at underkaste vedkommende optagelsesprøve I.
Skolen  

 skal råde over et lokale, hvor disse elever kan henvises til selvstændigt  

 arbejde med fagene matematik samt fysik og kemi i timer, hvor der undervises  

 i fag, som disse elever ikke skal aflægge prøve i til optagelsesprøve II.
Den  

 enkelte skole må skønne, om den anser det for muligt at give en rimelig  

 forsvarlig undervisning under hensyn til klassestørrelse m.m., og eleverne  

 skal gøres opmærksom på, at skolen ikke kan forventes at yde dem undervisning  

 ud over det timetal, der er normeret for de fag, hvori de skal aflægge prøve.
 Ved overgang til 2. skibsførerklasse skal de under A. nævnte prøver  

 bestås.
 Der henvises til rundskrivelse om optagelsesprøve II og rundskrivelse om  

 matematik til skibsførereksamen vedrørende pensum og prøveafholdelse i de  

 omhandlede fag.
 Rundskrivelse nr. 7/85 ophæves.
