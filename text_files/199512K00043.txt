Nr LSF 43 Forslag til Lov om ændring af ligningsloven og skattekontrolloven  

 (Bevarelse af fradragsretten for kurstab ved genomlægning) Fremsat af Kirsten Jacobsen (FP) Kim Behnke (FP) Jan Køpke Christensen  

 (FP) den 24. oktober 1995 Vedtaget ved tredjebehandling den 13. december 1995 Lov nr. 1096 af 20/12/1995 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995,  

 foretages følgende ændring:
 1. I § 6, stk. 2, indsættes efter 2. pkt. som nyt punktum:
»Udgør det til det nye lån knyttede årlige fradrag under 100 kr.,  

 bortfalder fradraget dog.« 2. I § 6, stk. 3, affattes 2. pkt. således:
»Nedsættelsen sker med virkning fra sidste forfaldne termin inden  

 indfrielsestidspunktet.« 3. I § 6, stk. 3, indsættes efter 2. pkt. som nye  

 punktummer:
»1. og 2. pkt. finder ikke anvendelse ved hel eller delvis  

 ekstraordinær indfrielse af det nye lån (omlægningslånet), jf. stk. 1, eller  

 ved hel eller delvis ekstraordinær indfrielse af lån, der gennem en eller  

 flere låneomlægninger fremtræder som erstatning for omlægningslånet, såfremt  

 indfrielsen sker ved optagelse af et realkreditlån med mindst samme løbetid  

 som restløbetiden på det lån, der indfries.
Stk. 1, 2. og 3. pkt., finder  

 tilsvarende anvendelse.
Det resterende kurstab på tidspunktet for den  

 ekstraordinære indfrielse fordeles over det nye låns samlede antal terminer  

 med lige store beløb pr. termin.
Ved det resterende kurstab på  

 indfrielsestidspunktet forstås saldoen på amortisationskontoen ved den første  

 omlægning, jf. stk. 2, sidste pkt., med fradrag af alle de kurstabsbeløb, der  

 kan henføres til forfaldne terminer på omlægningslånet eller senere lån, som  

 ligger før indfrielsen.
Stk. 2, 2. og 3. pkt., finder tilsvarende  

 anvendelse.« § 2 I skattekontrolloven, jf. lovbekendtgørelse nr. 498 af 21. juni 1995,  

 foretages følgende ændring:
 1. I § 8 P, stk. 2, nr. 12, 2. pkt., ændres »hvor  

 kontantlånet er indfriet« til: »hvor et lån, der giver ret til  

 kurstabsfradrag som nævnt i § 6 i ligningsloven, er indfriet«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1 og 3, har virkning for låneomlægninger, der  

 finder sted den 1. januar 1996 eller senere.
 Stk. 3. § 1, nr. 2, har virkning for ekstraordinære indfrielser,  

 der foretages den 1. januar 1996 eller senere.
 Stk. 4. § 2 har virkning fra og med indkomståret 1996.
Oprindeligt fremsat forslag § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 851 af 30. juni 1994, som senest ændret ved lov nr.  

 440 af 14. juni 1995, foretages følgende ændring:
 1. I § 6, stk. 3, indsættes efter 2. pkt. som nye  

 punktummer:
»1.-2. pkt. finder ikke anvendelse i tilfælde, hvor det nye lån, jf.  

 stk. 1, i forbindelse med en ekstraordinær indfrielse erstattes af et nyt  

 realkreditlån.
Dette gælder kun, såfremt dette lån optages i umiddelbar  

 forbindelse med indfrielsen og på samme vilkår som det realkreditlån, der  

 indfries.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger I forbindelse med gennemførelsen af regeringens skattereform i 1993 blev  

 der indført en fradragsordning for kurstab, der konstateres ved omlægning af  

 gamle højtforrentede kontantlån til nye lavere forrentede lån.
Ordningen blev  

 positivt modtaget af Fremskridtspartiet, der helt tilbage fra den første  

 boligpakke i 1989 har kæmpet for rimelige forhold for boligejerne.
For at kunne anvende fradragsordningen er det en betingelse, at det nye  

 lån optages inden den 1. januar 1996. Det fradragsberettigede kurstab  

 fordeles herefter over det nye låns samlede antal terminer.
Dette er for så  

 vidt fornuftigt nok.
Ordningen har dog i sin nuværende udformning den  

 virkning, at såfremt det nye realkreditlån indfries ekstraordinært, medfører  

 dette, at de fradragsberettigede beløb nedsættes forholdsmæssigt.
Er der tale  

 om en fuldstændig indfrielse af lånet, vil den oprindelige fradragsret helt  

 bortfalde.
Dette er ikke rimeligt og formentlig utilsigtet i de tilfælde,  

 hvor indfrielsen alene skyldes et ønske om at skifte realkreditinstitut, og  

 hvor det nye lån i øvrigt optages på samme vilkår som det indfriede lån, dvs.  

 med samme rentesats, afdragsprofil og med en løbetid svarende til  

 restløbetiden på det oprindelige lån.
Det foreslås derfor, at der åbnes mulighed for, at boligejerne i disse  

 situationer skal have mulighed for at skifte realkreditinstitut samtidig med,  

 at de bevarer deres fradragsret for det oprindelige kurstab.
Dette vil  

 medføre, at den stavnsbinding, der er indbygget i de gældende regler,  

 forsvinder, således at boligejerne bevarer retten til et frit  

 realkreditinstitutvalg.
Bemærkninger til lovforslagets enkelte bestemmelser Til § 1 Det foreslås, at der i tilfælde, hvor et realkreditlån omfattet af § 6,  

 stk. 1, indfries i forbindelse med en boligejers skifte af realkreditinstitut  

 og i umiddelbar forbindelse hermed erstattes af et nyt realkreditlån, skal  

 reglen i § 6, stk. 3, om, at fradragsbeløbet bortfalder ikke finde  

 anvendelse.
Det skal dog være en betingelse, at det nye lån optages på samme  

 vilkår som det indfriede lån, det vil sige med samme rentesats, afdragsprofil  

 og en løbetid svarende til restløbetiden på det indfriede lån.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
Efter 2. behandling den 8. december 1995 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995,  

 foretages følgende ændring:
 1. I § 6, stk. 2, indsættes efter 2. pkt. som nyt punktum:
»Udgør det til det nye lån knyttede årlige fradrag under 100 kr.,  

 bortfalder fradraget dog.« 2. I § 6, stk. 3, affattes 2. pkt. således:
»Nedsættelsen sker med virkning fra sidste forfaldne termin inden  

 indfrielsestidspunktet.« 3. I § 6, stk. 3, indsættes efter 2. pkt. som nye  

 punktummer:
»1. og 2. pkt. finder ikke anvendelse ved hel eller delvis  

 ekstraordinær indfrielse af det nye lån (omlægningslånet), jf. stk. 1, eller  

 ved hel eller delvis ekstraordinær indfrielse af lån, der gennem en eller  

 flere låneomlægninger fremtræder som erstatning for omlægningslånet, såfremt  

 indfrielsen sker ved optagelse af et realkreditlån med mindst samme løbetid  

 som restløbetiden på det lån, der indfries.
Stk. 1, 2. og 3. pkt., finder  

 tilsvarende anvendelse.
Det resterende kurstab på tidspunktet for den  

 ekstraordinære indfrielse fordeles over det nye låns samlede antal terminer  

 med lige store beløb pr. termin.
Ved det resterende kurstab på  

 indfrielsestidspunktet forstås saldoen på amortisationskontoen ved den første  

 omlægning, jf. stk. 2, sidste pkt., med fradrag af alle de kurstabsbeløb, der  

 kan henføres til forfaldne terminer på omlægningslånet eller senere lån, som  

 ligger før indfrielsen.
Stk. 2, 2. og 3. pkt., finder tilsvarende  

 anvendelse.« § 2 I skattekontrolloven, jf. lovbekendtgørelse nr. 498 af 21. juni 1995,  

 foretages følgende ændring:
 1. I § 8 P, stk. 2, nr. 12, 2. pkt., ændres »hvor  

 kontantlånet er indfriet« til: »hvor et lån, der giver ret til  

 kurstabsfradrag som nævnt i § 6 i ligningsloven, er indfriet«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1 og 3, har virkning for låneomlægninger, der  

 finder sted den 1. januar 1996 eller senere.
 Stk. 3. § 1, nr. 2, har virkning for ekstraordinære indfrielser,  

 der foretages den 1. januar 1996 eller senere.
 Stk. 4. § 2 har virkning fra og med indkomståret 1996.
