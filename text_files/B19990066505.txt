Bekendtgørelse om  

 sikkerhedsrådgivere for transport af farligt gods1) I medfør af § 2, stk. 3, i lov om godskørsel, jf.  

 lovbekendtgørelse nr. 473 af 16. juni 1999, og § 1, stk. 2,  

 i lov nr. 336 af 1. maj 1996 om jernbanesikkerhed m.v. og efter bemyndigelse  

 fra trafikministeren fastsættes:
Kapitel 1 Generelle bestemmelser § 1. Ved anvendelse af bestemmelserne i denne  

 bekendtgørelse skal følgende definitioner lægges til  

 grund:
 1)	ADR: Europæisk konvention om international transport af  

 farligt gods ad vej med bilag og supplementer.
 2)	RID: Reglement for international befordring af farligt gods  

 med jernbane, der findes som bilag I til bilag B til konventionen om  

 international jernbanebefordring (COTIF), med bilagene CIM og CIV.
 3)	Farligt gods: Stoffer og genstande, som ikke må  

 transporteres ad vej eller med jernbane, eller som kun må transporteres  

 på visse betingelser i henhold til de til enhver tid gældende  

 regler.
 4)	Virksomhed: Enhver fysisk eller juridisk person,  

 sammenslutning eller gruppe af personer, der arbejder med eller uden gevinst  

 for øje, samt ethvert organ, herunder offentlige myndigheder, som  

 transporterer eller afsender farligt gods med jernbane eller ad vej, eller  

 som med henblik på en sådan transport udfylder  

 transportdokumenter eller klassificerer, mærker, emballerer,  

 læsser eller aflæsser farligt gods.
 5)	Sikkerhedsrådgiver: Enhver person, der i virksomheden  

 skal udføre de opgaver og varetage de hverv, der er anført i  

 bilag 1 til denne bekendtgørelse, og som er indehaver af et gyldigt  

 bevis i henhold til §§ 8 og 9.
 6)	Hændelse: En begivenhed, der indtræder under  

 eller i forbindelse med transport af farligt gods på jernbane eller ad  

 vej, bortset fra uheld, når begivenheden vil kunne få indflydelse  

 på sikkerheden, der er forbundet med transportens gennemførelse,  

 eller begivenheden resulterer i skade på person, skade på  

 ejendom, skade på miljø eller brand, brækage, spild,  

 udsivning af væske eller stråling eller andet tegn på, at  

 godsets emballage er blevet beskadiget.
 7)	Uheld: En begivenhed, der indtræder under eller i  

 forbindelse med transport af farligt gods på jernbane eller ad vej,  

 når begivenheden resulterer i dødsfald, alvorlig skade på  

 person eller større skade på ejendom eller  

 miljø.
 § 2. Bekendtgørelsen finder anvendelse  

 for virksomheder omfattet af § 1, nr. 4, jf. dog § 3.
§ 3. Bekendtgørelsen omfatter  

 ikke 1)	virksomheder, der udelukkende transporterer, læsser,  

 aflæsser eller afsender farligt gods i overensstemmelse med  

 betingelserne i ADR-konventionens bilag A, randnr. 2201a, 2301a, 2401a,  

 2471a, 2501a, 2551a, 2601a, 2801a, 2901a eller i RID, randnr. 201a, 301a,  

 401a, 471a, 501a, 551a, 601a, 801a eller 901a, 2)	virksomheder, der udelukkende transporterer, læsser,  

 aflæsser eller afsender farligt gods i mængder, der pr.  

 enkelttransport ikke overstiger grænserne som angivet i  

 ADR-konventionens bilag B, randnr. 10 011, eller i RID, randnr. 17(c), 3)	virksomheder, der udelukkende transporterer, læsser,  

 aflæsser eller afsender maskineri eller udstyr, der ikke er nævnt  

 i ADR-konventionens bilag A og B eller i RID, og som i deres indre  

 konstruktion eller funktionselementer indeholder farligt gods, 4)	transport, herunder bjærgning, af forulykkede eller havarerede  

 køretøjer indeholdende farligt gods, når transporten  

 udføres af eller under tilsyn af beredskabstjenesterne, 5)	nødtransport med henblik på redning af menneskeliv  

 eller beskyttelse af miljøet, forudsat at alle foranstaltninger tages  

 for at sikre, at en sådan transport kan gennemføres  

 fuldstændig sikkert, og 6)	land- og skovbrugsvirksomhed eller lignende virksomhed, hvis  

 aktiviteter alene omfatter lejlighedsvis aflæsning af farligt  

 gods.
Kapitel 2 Sikkerhedsrådgiverens udpegelse og opgaver § 4. Virksomheden skal skriftligt udpege en eller  

 flere sikkerhedsrådgivere, og virksomheden er ansvarlig for, at  

 sikkerhedsrådgiveren opfylder de forpligtelser, der i henhold til denne  

 bekendtgørelse er pålagt rådgiveren.
 Stk. 2. Sikkerhedsrådgiverens opgaver skal tilpasses  

 virksomhedens aktiviteter og fastlægges skriftligt i henhold til bilag  

 1 til bekendtgørelsen.
 Stk. 3. Såfremt der i en virksomhed udpeges flere  

 sikkerhedsrådgivere, skal en af disse udpeges som koordinerende  

 rådgiver.
 § 5. Hvervet som sikkerhedsrådgiver kan  

 varetages af enhver i eller uden for virksomheden, når den  

 pågældende opfylder de i denne bekendtgørelse fastsatte  

 betingelser.
 Stk. 2. Sikkerhedsrådgiveren skal gives mulighed for og  

 reelt være i stand til at varetage sine opgaver i forbindelse med  

 hvervet.
 § 6. Virksomheden skal til Beredskabsstyrelsen  

 oplyse navn og personnummer på den eller de i virksomheden udpegede  

 sikkerhedsrådgiver(e).
 Stk. 2. Såfremt virksomhedens sikkerhedsrådgiver  

 er indehaver af et udenlandsk bevis, skal dette indsendes til  

 Beredskabsstyrelsen i bekræftet kopi.
 § 7. Såfremt der sker hændelser eller  

 uheld, skal sikkerhedsrådgiveren i den pågældende  

 virksomhed indhente alle relevante oplysninger og forestå udarbejdelsen  

 af en rapport til forelæggelse for virksomheden.
 Stk. 2. Sikkerhedsrådgiveren skal forestå  

 udarbejdelsen af en årsrapport til virksomheden om virksomhedens  

 aktiviteter i forbindelse med transport af farligt gods. Årsrapporten  

 skal endvidere indeholde oplysninger om sikkerhedsrådgiverens  

 aktiviteter i virksomheden i det forløbne år.
 Stk. 3. Virksomheden skal opbevare rapporterne i 5 år og  

 skal på anmodning stille rapporterne til rådighed for de  

 myndigheder, der i henhold til gældende lovgivning har bemyndigelse til  

 at foretage tilsyn, undersøgelser m.v. af hændelser eller  

 uheld.
Kapitel 3 Eksamination og bevis § 8. Sikkerhedsrådgiveren skal være  

 indehaver af et gyldigt bevis udfærdiget i overensstemmelse med bilag 3  

 til bekendtgørelsen, jf. dog § 11, stk. 2 og 3.
 Stk. 2. Beviset udstedes til personer, der ved en eksamen har  

 dokumenteret færdigheder inden for de emner, der er angivet i bilag 2  

 til denne bekendtgørelse.
 Stk. 3. Eksamenens omfang og indhold fastlægges i  

 overensstemmelse med bilag 4 til denne bekendtgørelse.
 Stk. 4. Bevis udstedt i en stat, der er medlem af Den  

 Europæiske Union, eller et land, der efter aftale med EF har  

 gennemført Rådets Direktiv 96/35/EF om udpegelse af og faglige  

 kvalifikationer for sikkerhedsrådgivere for transport med jernbane  

 eller ad vej eller indre vandveje af farligt gods, sidestilles med et i  

 Danmark i henhold til denne bekendtgørelse udstedt bevis med de  

 begrænsninger, der måtte følge af beviset.
 § 9. Gyldighedsperioden for beviset er 5  

 år.
Stk. 2. Bevisets gyldighed kan forlænges for en ny  

 5-årig periode, såfremt sikkerhedsrådgiveren inden for det  

 sidste år før bevisets udløbsdato har bestået en  

 repetitionseksamen.
Den nye gyldighedsperiode skal påføres  

 beviset og skal begynde ved bevisets udløbsdato.
 Stk. 3. Repetitionseksamenens omfang og indhold  

 fastlægges i overensstemmelse med bilag 4 til denne  

 bekendtgørelse.
 § 10. Administrationen af eksamensordningen,  

 herunder afholdelse af eksaminer og repetitionseksaminer samt udstedelse og  

 fornyelse af beviser, jf. §§ 8 og 9, varetages af Beredskabsstyrelsen og  

 Jernbanetilsynet i fællesskab.
Kapitel 4 Ikrafttræden og overgangsregler § 11. Bekendtgørelsen træder i kraft  

 den 1. september 1999, jf. dog stk. 2 og 3.
 Stk. 2. Virksomheden skal senest den 31. december 1999 have  

 udpeget en sikkerhedsrådgiver, der i henhold til bestemmelserne i denne  

 bekendtgørelse er indehaver af gyldigt bevis eller er tilmeldt den i §  

 8 omhandlede eksamen.
 Stk. 3. Senest den 1. januar 2001 skal den eller de i  

 virksomheden udpegede sikkerhedsrådgiver(e) være indehaver(e) af  

 gyldigt bevis i henhold til bestemmelserne i denne bekendtgørelse.
Færdselsstyrelsen, den 18. august  

 1999 Christian Duus /Jan Lindeskov Bilag 1 Liste over de opgaver, der påhviler  

 sikkerhedsrådgiveren ifølge § 4, stk. 2.
 Rådgiveren har navnlig til opgave:
1)	at føre tilsyn med, at reglerne for transport af farligt gods  

 overholdes, 2)	at rådgive virksomheden i forbindelse med transport af farligt  

 gods, og 3)	at forestå udarbejdelsen af en årsrapport til  

 virksomhedens ledelse eller eventuelt en lokal offentlig myndighed om sine og  

 virksomhedens aktiviteter i forbindelse med transport af farligt  

 gods.
 Rådgiverens opgaver omfatter derudover undersøgelser af  

 praksis og procedurer vedrørende virksomhedens aktiviteter i  

 forbindelse med transport af farligt gods, herunder navnlig:
4)	fremgangsmåder med henblik på overholdelse af reglerne  

 om identifikation af transporteret farligt gods, 5)	virksomhedens praksis med henblik på ved køb af  

 transportmidler at tilgodese særlige behov i forbindelse med  

 transporteret farligt gods, 6)	fremgangsmåden ved kontrol af det materiel, der anvendes til  

 transport af farligt gods eller til læsning eller aflæsning, 7)	det forhold, at det berørte personale i virksomheden har  

 modtaget en passende uddannelse, og at denne uddannelse bliver registreret i  

 vedkommende persons personaledata, 8)	indførelse af passende nødforanstaltninger ved  

 eventuelle uheld eller hændelser, der kan true sikkerheden under  

 transport, klassificering, mærkning, udfyldning af transportdokumenter,  

 emballering, læsning, aflæsning eller afsendelse af farligt  

 gods, 9)	anvendelse af analyser og om nødvendigt udarbejdelse af  

 rapporter vedrørende uheld, hændelser eller alvorlige  

 overtrædelser, der konstateres under transport, klassificering,  

 mærkning, udfyldning af transportdokumenter, emballering,  

 læsning, aflæsning eller afsendelse af farligt gods, 10)	indførelse af passende foranstaltninger for at undgå  

 gentagelse af uheld, hændelser eller alvorlige overtrædelser, 11)	hensyntagen til retsregler og særlige behov i forbindelse med  

 transport af farligt gods ved valg og anvendelse af underleverandører  

 eller andre parter, 12)	sikring af, at det personale, der er beskæftiget med  

 transport, klassificering, mærkning, udfyldning af transportdokumenter,  

 emballering, læsning, aflæsning eller afsendelse af farligt gods,  

 har fået nøje instrukser om, hvordan arbejdet skal  

 udføres, 13)	iværksættelse af initiativer, der skal skærpe  

 opmærksomheden omkring risici i forbindelse med transport,  

 klassificering, emballering, mærkning, udfyldning af  

 transportdokumenter, læsning, aflæsning eller afsendelse af  

 farligt gods, 14)	indførelse af kontrolprocedurer for at sikre, at der  

 på transportmidlerne findes de dokumenter og det sikkerhedsudstyr, der  

 skal ledsage transporterne, og at disse dokumenter og dette udstyr er i  

 overensstemmelse med reglerne, og 15)	indførelse af kontrolprocedurer for at sikre overholdelse af  

 reglerne for læsning og aflæsning.
--------- Bilag 2 Liste over de emner, der omhandles i § 8,  

 stk. 2.
 De kundskaber, der skal tages i betragtning ved udstedelse  

 af beviset, skal i det mindste omfatte følgende emner:
 Generelle forebyggelses- og sikkerhedsforanstaltninger:
1)	uheld med farligt gods, a)	kendskab til de forskellige konsekvenser, som et uheld med farligt  

 gods kan få, og b)	kendskab til de vigtigste uheldsårsager.
 Reglerne for den benyttede transportform i national lovgivning,  

 EF-normer, internationale konventioner og aftaler, særligt  

 vedrørende:
2)	klassificering af farligt gods, a)	fremgangsmåden for klassificering af opløsninger og  

 blandinger, b)	strukturen i stofopregningen, c)	klasser af farligt gods og principperne for klassificering  

 heraf, d)	de transporterede farlige stoffers og genstandes art, og e)	de fysiske/kemiske og toksikologiske egenskaber, 3)	generelle emballeringsvilkår, herunder vilkår for tanke  

 og tankcontainere, a)	emballagetyper samt kodificering og mærkning, b)	krav til emballagen og regler for prøvning af emballage,  

 og c)	emballagens tilstand og periodisk kontrol, 4)	farepåskrifter, -sedler og -tavler, a)	teksten på faresedlerne, b)	påsættelse og fjernelse af faresedler og faretavler,  

 og c)	mærkning og etikettering, 5)	angivelser i transportdokumentet, a)	oplysningerne i transportdokumentet, og b)	afsendererklæring, 6)	afsendelsesform, forsendelsesbegrænsninger, a)	vognladningsgods, b)	bulktransport, c)	bulktransport i store containere, d)	containertransport, og e)	transport i faste eller aftagelige tanke, 7)	personbefordring, 8)	forbuds- og forsigtighedsregler i forbindelse med  

 sammenlæsning, 9)	separation af stoffer, 10)	begrænsning af de transporterede mængder og fritagne  

 mængder, 11)	håndtering og stuvning, a)	læsning og aflæsning (fyldningsgrad), og b)	stuvning og separation, 12)	rengøring og/eller afgasning før læsning og  

 efter aflæsning, 13)	personale, a)	erhvervsuddannelse, 14)	dokumenter der skal ledsage transporten, a)	transportdokument, b)	skriftlige anvisninger (sikkerhedskort), c)	godkendelsesattest for køretøjet, d)	uddannelsesbevis for køretøjets fører, e)	kopi af særaftaler, og f)	andre dokumenter, 15)	skriftlige anvisninger (sikkerhedskort), a)	anvendelse af de skriftlige anvisninger (sikkerhedskort) og  

 chaufførens beskyttelsesudstyr, 16)	overvågningsforpligtelser, a)	parkering, 17)	regler og restriktioner vedrørende kørsel, 18)	forsætligt eller uforsætligt udslip af forurenende  

 stoffer, og 19)	krav til transportmateriellet.
---------- Bilag 3 Model for det i §§ 8 og 9 omhandlede bevis.
EF-uddannelsesbevis for sikkerhedsrådgivere for  

 transport af farligt gods Bevis nr:
 Kendemærke for den medlemsstat, der har udstedt beviset:
 Efternavn:
 Fornavn(e):
 Født den:
 Nationalitet:
 Indehaverens underskrift:
Gyldigt indtil         . (dato) til virksomheder, der transporterer eller  

 afsender farligt gods ad vej med jernbane ad indre vandveje eller som med henblik på en sådan transport udfylder  

 transportdokumenter eller klassificerer, mærker, emballerer,  

 læsser eller aflæsser farligt gods.
 Udstedt af:
 Dato:
 Underskrift:
 Fornyet indtil:
 Af:
 Dato:
 Underskrift:
----------- Bilag 4 Omfang og indhold af eksaminer og repetitionseksaminer, jf.  

 § 8, stk. 3, og § 9, stk. 3.
 Eksamenens afholdelse:
1)	Beredskabsstyrelsen og Jernbanetilsynet er ansvarlig  

 eksamensmyndighed.
Eksamensmyndigheden udfærdiger og formidler  

 eksamensspørgsmålene samt fastsætter de nærmere  

 bestemmelser om tidspunkt og sted for afholdelse af eksamenen.
 2)	Eksamenen er skriftlig og afholdes på dansk.
 Besvarelse af spørgeskema:
3)	Eksaminanderne skal besvare et spørgeskema.
Skemaet  

 består af mindst 20 åbne spørgsmål eller mindst 40  

 multiple choice spørgsmål eller en kombination heraf.
Ved  

 repetitionseksamenen består spørgeskemaet af mindst 15  

 åbne spørgsmål eller mindst 30 multiple choice  

 spørgsmål eller en kombination heraf.
 4)	Spørgsmålene skal som minimum omfatte emnerne i bilag 2  

 til denne bekendtgørelse.
 5)	Blandt disse emner skal der lægges særlig vægt  

 på:
a)	generelle forebyggelses- og sikkerhedsforanstaltninger, b)	klassificering af farligt gods, c)	almindelige betingelser for emballering, herunder krav til tanke,  

 tankcontainere, tankbiler, mv., d)	farepåskrifter, -sedler og -tavler, e)	angivelser i transportdokumentet, f)	håndtering og stuvning, g)	personalets faglige kvalifikationer, h)	transportdokumenter, i)	skriftlige anvisninger (sikkerhedskort), og j)	krav til transportmateriellet.
 6)	Ved repetitionseksamenen skal der endvidere lægges  

 særlig vægt på ændringer foretaget i gældende  

 regler i løbet af de forudgående 5 år.
 Undersøgelse af et konkret tilfælde:
 7)	Eksaminanden foretager en undersøgelse af et konkret  

 tilfælde indenfor det i bilag 1 nævnte opgaveområde.
 8)	Opgaven skal vise, at eksaminanden har de fornødne  

 kvalifikationer til at udføre en sikkerhedsrådgivers  

 arbejdsopgaver.
 Eksamenens varighed:
 9)	Varigheden af eksamenen og repetitionseksamenen fastlægges af  

 eksamensmyndigheden.
 Bedømmelse af eksamenen og repetitionseksamenen:
 10)	Eksamensmyndigheden retter spørgeskemaerne og  

 bedømmer den konkrete undersøgelse.
 11)	Spørgeskemaet og den konkrete undersøgelse  

 bedømmes med karakteren bestået eller ikke bestået.
 12)	For opnåelse af bevis skal både spørgeskema og  

 den konkrete undersøgelse være bestået.
 13)	For at opnå karakteren bestået kræves, at  

 eksaminanden har vist at have de nødvendige kvalifikationer til at  

 udføre en sikkerhedsrådgivers arbejdsopgaver.
----------- 1)  Bekendtgørelsen indeholder bestemmelser, der gennemfører  

 Rådets direktiv 96/35/EF, EF-Tidende 1996 L145, side 10.
