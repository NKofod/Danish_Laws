 I Medfør af § 50 i Lov Nr. 111 af 31. Marts 1926 om Tinglysning fastsætter  

 Justitsministeriet herved følgende Bestemmelser om Ordningen af  

 Tinglysningsvæsenet i de Retskredse i de sønderjydske Landsdele, i hvilke der  

 er ansat en særlig Tingbogdommer eller Tingbogfører.
 § 1.  I de Retskredse i de sønderjydske Landsdele, i  

 hvilke der findes en særlig Tingbogdommer eller Tingbogfører, fører denne  

 Tingbogen med en dertil hørende Dagbog, medens Dommeren fører Personbogen med  

 en dertil hørende Dagbog.
§ 2.  Hvis et Dokument, der ønskes tinglyst, stifter  

 Rettigheder baade i fast Ejendom og Løsøre (f.
Eks. tinglyst Skifteekstrakt,  

 Forpagtningskontrakt, der giver Udlejeren Pant i Forpagterens Løsøre), jfr. §  

 5, 1. Stk., 1. Pkt., i Anordning Nr. 298 af 26. November 1926 om Tinglysning,  

 indleveres Dokumentet paa Tingbogførerens (Tingbogdommerens) Kontor.
For saa vidt Dokumentet ikke vil være af afvise, indføres det med den  

 samlede Afgiftsberegning i Kontorets Dagbog og videresendes derefter samme  

 Dag med paategnet Oplysning om Anmeldelsesdatoen samt om Ejendommens  

 Aktbetegnelse til Dommerkontoret, der ligeledes indfører Dokumentet i  

 Dagbogen - dog uden Afgiftsberegning - og foretager fornøden Prøvelse af  

 Dokumentet, saaledes at dette senest 3 Dage efter Anmeldelsen til  

 Tingbogførerens (Tingbogdommerens) Dagbog kan være indført i Personbogen,  

 jfr.
Tinglysningslovens § 44, 2. Stk.
 Dokumentet tilbagesendes derpaa uden Ophold til Tingbogføreren  

 (Tingbogdommeren), og Prøvelsen af Dokumentet og dets endelige eller  

 foreløbige Indførelse i eller Afvisning fra Tingbogen skal derefter ske  

 snarest muligt og senest 10 Dage efter Anmeldelsen til Dagbogen, jfr.  

 Tinglysningslovens § 16, 4. Stk.
 § 3.  Ønskes en Ægtepagt, en Umyndiggørelse eller  

 Anordning af Lavværgemaal, der omfatter baade fast Ejendom og Løsøre,  

 tinglyst, jfr. § 5, 1. Stk., 2. Pkt., i Anordning Nr. 298 af 26. November  

 1926 om Tinglysning, indleveres Dokumentet paa Dommerkontoret.
For saa vidt Dokumentet ikke vil være at afvise, indføres det med den  

 samlede Afgiftsberegning i Kontorets Dagbog og senest 3 Dage efter  

 Anmeldelsen i Personbogen, jfr.
Tinglysningslovens § 44, 2. Stk.
Samme Dag,  

 Dokumentet er indført i Personbogen, videresendes det med paategnet Oplysning  

 om Anmeldelsesdatoen samt om, hvor Genparten opbevares, til Tingbogføreren  

 (Tingbogdommeren). Denne indfører ligeledes Dokumentet i Kontorets Dagbog -  

 men uden Afgiftsberegning - og ekspederer det senest 10 Dage efter, at  

 Anmeldelse til Dommerkontorets Dagbog har fundet Sted, jfr.  

 Tinglysningslovens § 16, 4. Stk.
 Naar Dokumenter er færdigt til Udlevering, tilbagesendes det til  

 Dommerkontoret, dog at det, saafremt de for Tinglysningen fastsatte Afgifter  

 er betalt, kan udleveres direkte til Anmelderen.
 § 4.  Denne Anordning i Kraft den 1. April 1927.
 Hvilket herved bringes til almindelig Kundskab.
 Justitsministeriet, den 3. Marts 1927.
 Svenning Rytter.
 /Bilfeldt.
