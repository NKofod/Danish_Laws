Ændringsforslag stillet den 2. marts 2022 uden for tillægsbetænkningen Ændringsforslag til 3. behandling af Forslag til lov om ændring af retsplejeloven og lov om elektroniske kommunikationsnet og -tjenester (Revision af reglerne om registrering og opbevaring af oplysninger om teletrafik (logning) m.v.) [af justitsministeren (Nick Hækkerup)]:
Til § 3 Af justitsministeren:
 1) Stk. 1 affattes således:
»Stk. 1. Justitsministeren fastsætter tidspunktet for lovens ikrafttræden.« [Ændring af ikrafttrædelsesbestemmelse] Bemærkninger Til nr. 1 Med ændringsforslag nr. 1 foreslås det at ændre § 3, stk. 1, i det fremsatte lovforslag, således at justitsministeren fastsætter tidspunktet for lovens ikrafttræden.
 Det forudsættes, at justitsministeren fastsætter tidspunktet for lovens ikrafttræden, således at loven træder i kraft på det tidspunkt på dagen, som Højesteret meddeler vil være tidspunktet for domsafsigelse i den verserende sag ved Højesteret om den gældende logningsbekendtgørelses (bekendtgørelse nr. 988 af 28. september 2006) gyldighed m.v., medmindre der ikke afsiges dom i sagen.
