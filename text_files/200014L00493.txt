Betænkning afgivet af Retsudvalget den  

 10. maj 2001 Betænkning over Forslag til lov om ændring af lov om  

 erstatningsansvar, lov om erstatning fra staten til ofre for forbrydelser og  

 lov om afgift af ansvarsforsikringer for motorkøretøjer m.v.
(Revision af regler om erstatning for personskade m.v. samt  

 nedsættelse af afgiften af                  ansvarsforsikringer for  

 motorkøretøjer m.v.) [af justitsministeren (Frank Jensen)] 1. Ændringsforslag Der er stillet 5 ændringsforslag til lovforslaget.  

 Justitsministeren har stillet ændringsforslag nr. 5. Dansk Folkepartis  

 medlem af udvalget har stillet ændringsforslag nr. 3 og 4, og  

 Enhedslistens medlem af udvalget har stillet ændringsforslag nr. 1 og  

 2.
2. Udvalgsarbejdet Lovforslaget blev fremsat den 10. januar 2001 og var til  

 1. behandling den 1. februar 2001. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 5 møder.  

 Endvidere har udvalget den 4. april 2001 afholdt et ekspertmøde om  

 lovforslaget.
Justitsministeriet har den 28. februar 2001 foretaget en  

 teknisk gennemgang af lovforslaget over for udvalget, hvor også  

 medlemmer af Socialudvalget deltog.
Sammenhæng med andre lov- og beslutningsforslag Lovforslaget skal ses i sammenhæng med lovforslag  

 nr.
L 150 om ændring af lov om sikring mod følger af  

 arbejdsskade og lov om erstatning til skadelidte værnepligtige m.fl.  

 Dette lovforslag er blevet behandlet i Socialudvalget.
Høring Et udkast til lovforslaget har inden fremsættelsen  

 været sendt i høring, og justitsministeren sendte den 20.  

 oktober 2000 dette udkast til udvalget, jf. alm. del   bilag 74. Den 29.  

 januar 2001 sendte justitsministeren de indkomne høringssvar samt et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Heine Bentsen, Hjørring, Bo von Eyben, København K, PTU, Anne-Lise Stolting-Hansen, Ballerup, og Ældre Sagen.
Deputationer Endvidere har cand.jur.
Heine Bentsen, Hjørring,  

 mundtligt over for udvalget redegjort for sin holdning til lovforslaget.
Spørgsmål Udvalget har stillet 35 spørgsmål til  

 justitsministeren til skriftlig besvarelse, som denne har besvaret samt 1  

 spørgsmål til socialministeren, som denne har besvaret.
3. Emner, udvalget særligt har behandlet Ikrafttræden Udvalget har i forbindelse med behandlingen af  

 lovforslaget overvejet forskellige muligheder for at fremrykke lovens  

 ikrafttrædelsestidspunkt, således at de nye regler kan finde  

 anvendelse tidligere end 1. juli 2002.
Lovforslaget indebærer en væsentlig generel  

 forhøjelse af erstatningsniveauet, og de skadelidte bør  

 få gavn af de nye regler så hurtigt som muligt.
Der er imidlertid  

 et væsentligt hensyn at tage til de berørte organisationer m.v.,  

 som skal administrere de nye regler, og som bør have tid til at  

 forberede sig ordentligt på anvendelsen af de ændrede  

 beregningsregler og nye procedurer samt gennemførelsen af den  

 generelle forhøjelse af erstatningsniveauet.
Udvalget lægger  

 også vægt på, at der bliver god tid for de berørte  

 til at indstille sig på den øgede betydning af, at de skadelidte  

 udnytter mulighederne for revalidering m.v.
 Bl.a. på baggrund af henvendelser fra Ældre  

 Sagen og Foreningen af Patient-, Trafik- og Ulykkesskadede har udvalget  

 også overvejet mulighederne for eventuelt at fremrykke  

 ikrafttrædelsestidspunktet for nogle dele af lovforslaget, herunder at  

 lade forhøjelsen af kapitaliseringsfaktoren fra 6 til 10 ske trinvis.  

 Det er imidlertid fremgået af justitsministerens besvarelser af  

 udvalgets spørgsmål, at en trinvis ikrafttræden i sig selv  

 vil medføre yderligere administrative problemer for de berørte  

 organisationer m.v.
 På denne baggrund er udvalget med undtagelse af  

 Dansk Folkepartis medlem nået til den konklusion, at de nye regler som  

 udgangspunkt bør træde i kraft samlet, og at  

 ikrafttrædelsestidspunktet for hele loven ikke bør  

 fremrykkes.
Til gengæld støtter hele udvalget den  

 fremrykning af ikrafttrædelsen, som justitsministeren har  

 foreslået, for så vidt angår forbedringerne for ofre for  

 forbrydelser.
De administrative konsekvenser m.v. af disse dele af  

 lovforslaget er mere begrænsede og berører i praksis alene  

 Nævnet vedrørende erstatning til ofre for forbrydelser.
Der  

 henvises til bemærkningerne til ændringsforslag nr. 5.
Godtgørelse for tort til efterladte ved dødsfald I forbindelse med udvalgsbehandlingen har  

 justitsministeren oversendt kommissoriet for den arbejdsgruppe, som er nedsat  

 til at belyse og overveje spørgsmålet om at indføre en  

 hjemmel i erstatningsansvarsloven til at tilkende godtgørelse for tort  

 til efterladte ved dødsfald.
Kommissoriet er optrykt som bilag 2 til  

 betænkningen.
 Med henvisning til denne arbejdsgruppe ønsker  

 udvalget med undtagelse af Dansk Folkepartis og Enhedslistens medlemmer ikke  

 at foregribe udredningsarbejdet og kan derfor ikke støtte Dansk  

 Folkepartis ændringsforslag.
4. Indstillinger og politiske bemærkninger Et flertal i udvalget (S, V, KF, SF, CD, RV og KRF)  

 indstiller lovforslaget til vedtagelse med det af justitsministerens  

 stillede ændringsforslag.
 Et mindretal i udvalget (DF) indstiller  

 lovforslaget til vedtagelse med de stillede ændringsforslag.
Dansk Folkeparti er skuffet over, at regeringen ikke med  

 dette lovforslag sikrer, at der kan gives godtgørelse for tort til  

 voldsofre, når et overgreb er sket under særdeles krænkende  

 eller ydmygende omstændigheder for offeret.
Det medfører, at  

 selv efter de groveste voldsforbrydelser kan offeret ikke regne med at  

 få tilkendt godtgørelse for tort.
Der skal foreligge flere  

 timers krænkelse, f.eks. mishandling, for at godtgørelse  

 tilkendes.
At mennesker kvæstes, f.eks. ved at der affyres skud  

 mod dem, er efter praksis ikke tilstrækkeligt.
Det skaber utryghed for  

 personer i flere erhverv, f.eks. plejepersonale og politifolk.
Dansk Folkeparti har stillet ændringsforslag, som  

 har til formål at rette op på denne tilstand.
Konkrete  

 omstændigheder som varigt mén og tab af erhvervsevne, f.eks.  

 efter vold, skal give offeret et retskrav på at få tilkendt  

 også en godtgørelse for tort.
Tort kan defineres som en  

 krænkelse af selv- og æresfølelsen.
Det er indlysende, at  

 den, der påføres invaliditet eller erhvervsevnetab af en vis  

 størrelse eller begge dele, også får krænket  

 selvfølelsen.
Der ydes efter den nugældende retspraksis ikke  

 godtgørelse for tort til offerets pårørende, selv om de  

 lider af sorg, psykisk chok eller lignende.
Derfor bør det  

  fastslås, at der efter dansk ret skal kunne tilkendes  

 pårørende til ofre en godtgørelse.
Dansk ret bringes  

 hermed på linje med erstatningsretten i andre lande.
Der skal ikke  

 kunne forekomme tilfælde, hvor eksempelvis en tortgodtgørelse  

 tilkendt en dansk statsborger af en fransk domstol, alligevel ikke kan  

 udbetales i Danmark på grund af danske regler.
Dansk Folkeparti vil sikre voldsofre og deres  

 nærmeste en øjeblikkelig og mærkbar indsats og  

 støtte fra samfundets side.
Den voldsramte og omgivelserne skal have  

 et klart indtryk af retfærdighed, af solidaritet fra det offentliges  

 side, og der skal være hurtige foranstaltninger, der kan yde en vis  

 kompensation for den smerte og tort, der er lidt.
De ordninger, der i dag er gældende, fører  

 ofte til, at offeret føler sig som kastebold mellem forskellige  

 offentlige instanser.
Muligheden for hurtigt at opnå psykolog- og  

 advokathjælp skal styrkes, og indsatsen skal i det hele taget  

 fremskyndes mest muligt.
Reglerne om erstatning til voldsofre bør forbedres  

 yderligere.
Sagernes behandling bør fremskyndes, og  

 erstatningsbeløbene skal være tidssvarende.
Det offentlige skal  

 i videst muligt omfang gøre regres mod voldsmanden.
 Der er forbedringer i lovforslaget i forhold til  

 gældende ret, men blandt andet er forhøjelserne af  

 erstatningerne ikke tilstrækkelige, når man sammenligner med  

 niveauet i en række af de lande, som Danmark normalt sammenlignes  

 med.
Det er vigtigt, at det danske samfund gør alt for  

 at lindre den smerte, der er forbundet med at blive offer for vold og  

 kriminalitet.
Danmark bør være i top, når det gælder  

 om at hjælpe ofrene og ikke forbryderne.
 Dansk Folkeparti havde gerne set en hurtigere  

 ikrafttræden af lovforslaget som helhed.
 Et andet mindretal i udvalget (EL) indstiller  

 lovforslaget til vedtagelse med de stillede ændringsforslag.  

 Hvis ændringsforslagene ikke vedtages ved 2. behandling, vil  

 mindretallet stemme for lovforslaget ved 3. behandling.
 Enhedslisten støtter det foreliggende lovforslag,  

 fordi der er tale om forbedringer på en række områder.  

 Enhedslisten er dog af den opfattelse, at forhøjelserne af  

 godtgørelserne ikke er tilstrækkelige, når man  

 sammenligner det danske niveau med niveauet i de øvrige EU-lande (jf.  

 bemærkningerne fra Bo von Eyben i forbindelse med betænkningen  

 fra Justitsministeriets arbejdsgruppe vedrørende revision af  

 erstatningsansvarsloven).
Enhedslisten mener, at den foreslåede  

 nedsættelse af aldersgrænsen for aftrapning af erstatning ved tab  

 af erhvervsevne til 30 år og 40 år ved  

 méngodtgørelse er uden saglig begrundelse.
Enhedslisten har  

 derfor stillet ændringsforslag om, at disse ændringer  

 udgår.
Enhedslisten er ikke overbevist om, at de nugældende  

 aftrapningsordninger er rimelige, men vil ikke acceptere, at store grupper,  

 der i dag ikke omfattes af nedtrapningen, inddrages i denne.
 Enhedslisten mener også, at det er vigtigt, at der  

 gives bedre mulighed for at give gratis psykologisk bistand i  

 tilstrækkeligt omfang til ofre.
 Der er således også efter en vedtagelse af  

 lovændringen brug for yderligere revision af loven.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Til § 1 Af	et mindretal (EL), tiltrådt af et mindretal  

(DF):
 1) Den i nr. 3 foreslåede affattelse af § 4,  

 stk. 2, affattes således:
»Stk. 2. Var skadelidte ved skadens indtræden fyldt 60  

 år, nedsættes den i henhold til stk. 1 beregnede  

 godtgørelse for mén med 5 pct. for hvert år, skadelidte  

 var ældre end 59 år ved skadens indtræden.  

 Godtgørelsen nedsættes dog ikke yderligere efter det fyldte 69.  

 år.« [Højere aldersgrænse for aftrapning af  

 erstatning] 2) Den i nr. 7 foreslåede affattelse af § 9  

 affattes således:
 »§ 9. Var skadelidte ved skadens indtræden fyldt 56  

 år, nedsættes erstatningen med 8,5 pct. for hvert år,  

 skadelidte var ældre end 55 år ved skadens indtræden.
Stk. 2. Må det antages, at skadelidte ville have  

 været erhvervsaktiv også efter det fyldte 67. år, kan stk.  

 1 fraviges helt eller delvis.« [Højere aldersgrænse for aftrapning af  

 erstatning] Af	et mindretal (DF), tiltrådt af et mindretal  

 (EL):
 3) Efter nr. 14 indsættes som nyt nummer:
» » Stk. 2. Medfører en retsstridig krænkelse,  

 at den forurettede påføres varigt mén på 5 pct.  

 eller derover eller tab af erhvervsevne på 15 pct. eller derover, har  

 den forurettede  krav på, at den for krænkelsen ansvarlige  

 tillige betaler forurettede en godtgørelse for tort.
 Stk. 3. Selv om der ikke ved en krænkelse er  

 påført den forurettede varigt mén og erhvervsevnetab som  

 anført i stk. 2, skal den for krænkelsen ansvarlige dog betale  

 den forurettede en godtgørelse, såfremt krænkelsen er  

 begået ved en forbrydelse, der har indebåret et særlig  

 groft angreb mod en andens person eller frihed.
 Stk. 4. Den, der er ansvarlig for en retsstridig  

 krænkelse af en anden, kan tilpligtes at betale den forurettede en  

 godtgørelse, selv om krænkelsen ikke er omfattet af stk. 2 og 3,  

 når den dog medfører en væsentlig forstyrrelse af den  

 forurettedes stilling og forhold.
 Stk. 5. Afgår den forurettede ved døden som  

 følge af en retsstridig krænkelse, kan der tilkendes  

 afdødes ægtefælle, samlever og børn  

 godtgørelse for tort.
 Stk. 6. Godtgørelsens størrelse  

 fastsættes efter et skøn over krænkelsens grovhed,  

 handlingens beskaffenhed og omstændighederne i øvrigt.
 Stk. 7. Ved fastsættelsen af godtgørelsen  

 kan det tillægges vægt, at krænkelsen er begået ved  

 en forbrydelse, der har indebåret en overtrædelse af bestemmelser  

 i straffelovens kapitel 23 eller 24.
Stk. 8. § 18, stk. 1-3, finder tilsvarende anvendelse  

 på godtgørelse efter stk. 1-7.«« [Udvidet adgang til godtgørelse for tort] 4) Nr. 15 og 16 udgår.
[Konsekvensrettelser] Af	justitsministeren, tiltrådt af udvalget:
Til § 4 5) Stk. 1 affattes således:
» [Fremrykket ikrafttræden for dele af loven] Bemærkninger Til nr. 1 og 2 Ændringsforslagene opretholder de nugældende  

 bestemmelser i erstatningsansvarslovens § 4, stk. 2, og § 9  om  

 aldersgrænser for aftrapning af erstatning ved tab af erhvervsevne og  

  ved méngodtgørelse.
Såfremt ændringsforslagene  

 vedtages, vil forslagsstillerne til 3. behandling stille eventuelle  

 yderligere ændringsforslag om konsekvensrettelser.
Til nr. 3 og 4 Efter gældende ret, dvs.
Højesterets og  

 landsretternes praksis, gives kun godtgørelse for tort til voldsofre,  

 når et overgreb er sket under særdeles krænkende eller  

 ydmygende omstændigheder for offeret.
Det medfører, at selv efter de groveste  

 voldsforbrydelser kan offeret ikke regne med at få tilkendt  

 godtgørelse for tort.
Der skal foreligge flere timers krænkelse,  

 f.eks. mishandling, for at godtgørelse tilkendes.
 At mennesker kvæstes, f.eks. ved at der affyres skud  

 mod dem, er efter praksis ikke tilstrækkeligt.
 At en person spyttes i øjet af en stiknarkoman, der  

 truer med aids-smitte, således at den forurettede går i 6  

 måneders uvished om smitte, er heller ikke tilstrækkeligt til at  

 få tilkendt tortgodtgørelse, uanset at den forurettede handler  

 som led i sit arbejde.
 Det skaber utryghed for personer i flere erhverv, f.eks.  

 plejepersonale og politifolk.
Ændringsforslagene skal rette op på denne  

 tilstand.
Konkrete omstændigheder som varigt mén og tab af  

 erhvervsevne, f.eks. efter vold, skal give offeret et retskrav på at  

 få tilkendt også en godtgørelse for tort.
Tort kan defineres som en krænkelse af selv- og  

 æresfølelsen.
Det er indlysende, at den, der  

 påføres invaliditet  eller erhvervsevnetab af en vis  

 størrelse eller begge dele, også får krænket  

 selvfølelsen.
 Ændringsforslagene er formuleret således, at  

 både fysisk og psykisk personskade skal medføre krav på  

 godtgørelse.
 Derudover er det præciseret, at overgreb, der  

 medfører en væsentlig forstyrrelse af den forurettedes liv, kan  

 medføre, at der tilkendes godtgørelse.
Der ydes efter den nugældende retspraksis ikke  

 godtgørelse for tort til offerets pårørende, selv om de  

 lider af sorg, psykisk chok eller lignende.
Derfor fastslås det, at der  

 efter dansk ret skal kunne tilkendes pårørende til ofre en  

 godtgørelse.
Dansk ret bringes hermed på linje med  

 erstatningsretten i andre lande.
Der skal ikke kunne forekomme  

 tilfælde, hvor eksempelvis en tortgodtgørelse tilkendt en dansk  

 statsborger af en fransk domstol, alligevel ikke kan udbetales i Danmark  

 på grund af danske regler.
 Ændringsforslag nr. 4 er en konsekvensrettelse.
Til nr. 5 De foreslåede ændringer af lov om erstatning  

 fra staten til ofre for forbrydelser (lovforslagets § 2) og den  

 foreslåede forhøjelse af tortgodtgørelsen til ofre for  

 sædelighedsforbrydelser (lovforslagets § 1, nr. 15) indebærer en  

 særlig forbedring af retsstillingen, særligt for ofre for  

 forbrydelser.
De administrative konsekvenser m.v. af disse dele af  

 lovforslaget er mere begrænsede og berører i praksis alene  

 Nævnet vedrørende erstatning til ofre for forbrydelser.
Det vil  

 derfor være muligt at fremrykke ikrafttrædelsen af disse dele af  

 lovforslaget, uden at der opstår de indkøringsproblemer m.v.,  

 som er blevet nærmere belyst under Retsudvalgets behandling af  

 lovforslaget.
 Det foreslås på denne baggrund at sætte  

 de særlige forbedringer for ofre for forbrydelser   det vil navnlig  

 sige bestemmelsen om, at sociale ydelser m.v. fremover ikke skal  

 fratrækkes i erstatninger fra staten, og bestemmelsen vedrørende  

 fordobling af tortgodtgørelsen til voldtægtsofre m.v.   i kraft  

 allerede fra den 1. januar 2002.
 Ændringsforslaget indebærer, at de  

 pågældende dele af lovforslaget finder anvendelse på  

 skader, der indtræffer efter den 1. januar 2002.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 143 Bilagsnr.
Titel 1 Høringsnotat samt høringssvar vedrørende  

 betænkning nr. 1383/2000, fra justitsministeren 2 Spm. 1 om udkast til lovbekendtgørelse, til justitsministeren Spm. 2 om forskel på erhvervsevne og arbejdsevne, til  

 justitsministeren Spm. 3 om helbredelsesudgifter, til justitsministeren Spm. 4 om nedtrapning i erstatninger for varigt mén, til  

 justitsministeren Spm. 5 om maksimumbeløb for erstatning for svie og smerte, til  

 justitsministeren Spm. 6 om præcisering af den personkreds, som får ret til et  

 overgangsbeløb ved dødsfald, til justitsministeren Spm. 7 om Arbejdsskadestyrelsens sagsbehandlingstider, hvor styrelsen skal  

 fastsætte méngrad og erhvervsevnetabsprocent, til  

 justitsministeren Spm. 8 om at sende lovforslaget til høring i  

 Socialrådgiverforeningen, til justitsministeren Spm. 9 om en statistik over varigheden af tvister med  

 forsikringsselskaber, til justitsministeren Spm. 10 om fradrag i erstatning til ofre, til justitsministeren Spm. 11 om, hvordan erstatningssummerne reguleres, til justitsministeren Spm. 12 om ikrafttrædelse tidligere end 1. juli 2002, til  

 justitsministeren Spm. 13 om tidligere ikrafttrædelse for den del af lovforslaget, der  

 vedrører erstatning til ofre for forbrydelser, til justitsministeren 3 Kommissorium for Justitsministeriets arbejdsgruppe om godtgørelse  

 til efterladte ved dødsfald, fra justitsministeren 4 Meddelelse om forslag til plan for udvalgets arbejde med lovforslaget 5 Henvendelse af 4/2-01 fra Anne-Lise Stolting-Hansen, Ballerup 6 Spm. 14 om kommentar til henvendelse af 4/2-01 fra Anne-Lise  

 Stolting-Hansen, Ballerup, til justitsministeren 7 Henvendelse af 1/2-01 fra Heine Bentsen, Hjørring 8 Spm. 15 om kommentar til henvendelse af 1/2-01 fra Heine Bentsen,  

 Hjørring, til justitsministeren 9 Meddelelse om teknisk gennemgang onsdag den 28/2-01 10 Henvendelse fra Joan-søstrene 11 Spm. 16 om kommentar til henvendelse af 14/2-01 fra Joan-søstrene  

 af 14/2-01, til justitsministeren 12 Meddelelse om tilmeldte medlemmer ved teknisk gennemgang onsdag den  

 28/2-01 13 Spm. 17 om méngrader og godtgørelsesniveau i Sverige, Norge  

 og Tyskland, til justitsministeren 14 Spm. 18 om skadelidtes mulighed for aktindsigt i Arbejdsskadestyrelsens  

 korrespondance med et forsikringsselskab, til justitsministeren Spm. 19 om sammenhængen mellem de foreslåede ændringer  

 af erstatningsansvarslovens §§ 2, 5, og 10, til justitsministeren Spm. 20 om oversigt over lovforslagets forhøjelse af erstatninger  

 til ofre for forbrydelser, til justitsministeren Spm. 21 om muligheden for udbetaling af beløb til skadelidte til  

 dækning af akutte behov opstået som følge af skaden, til  

 justitsministeren 15 Spm. 22 om erhvervsevnetab, til justitsministeren 16 Henvendelse af 12/3-01 fra Ældre Sagen 17 Spm. 23 om kommentar til henvendelse af 12/3-01 fra Ældre Sagen, til  

 justitsministeren 18 Udkast til program til ekspertmøde den 4/4-01 19 Svar på spm. 1 om udkast til lovbekendtgørelse, fra  

 justitsministeren Svar på spm. 2 om forskel på erhvervsevne og arbejdsevne, fra  

 justitsministeren Svar på spm. 3 om helbredelsesudgifter, fra justitsministeren Svar på spm. 4 om nedtrapning i erstatninger for varigt mén,  

 fra justitsministeren Svar på spm. 5 om maksimumbeløb for erstatning for svie og  

 smerte, fra justitsministeren Svar på spm. 6 om præcisering af den personkreds, som  

 får ret til et overgangsbeløb ved dødsfald, fra  

 justitsministeren Svar på spm. 7 om Arbejdsskadestyrelsens sagsbehandlingstider, hvor  

 styrelsen skal fastsætte méngrad og erhvervsevnetabsprocent, fra  

 justitsministeren Svar på spm. 8 om at sende lovforslaget til høring i  

 Socialrådgiverforeningen, fra justitsministeren Svar på spm. 9 om en statistik over varigheden af tvister med  

 forsikringsselskaber, fra justitsministeren Svar på spm. 10 om fradrag i erstatning til ofre, fra  

 justitsministeren Svar på spm. 11 om, hvordan erstatningssummerne reguleres, fra  

 justitsministeren Svar på spm. 12 om ikrafttrædelse tidligere end 1. juli 2002,  

 fra justitsministeren Svar på spm. 13 om tidligere ikrafttrædelse for den del af  

 lovforslaget, der vedrører erstatning til ofre for forbrydelser, fra  

 justitsministeren 20 Svar på spm. 14 om kommentar til henvendelse af 4/2-01 fra Anne-Lise  

 Stolting-Hansen, Ballerup, fra justitsministeren 21 Svar på spm. 16 om kommentar til henvendelse fra  

 Joan-søstrene af 14/2-01, fra justitsministeren 22 Spm. 24 om kommuners adgang til at modregne udbetalt pension i den del af  

 en erstatning, som er tilskrevne renter, til justitsministeren 23 Program for udvalgets ekspertmøde den 4/4-01 24 Foreløbigt svar på spm. 17 om méngrader og  

 godtgørelsesniveau i Sverige, Norge og Tyskland, fra justitsministeren 25 Svar på spm. 23 om kommentar til henvendelse af 12/3-01 fra  

 Ældre Sagen, fra justitsministeren 26 Svar på spm. 18 om skadelidtes mulighed for aktindsigt i  

 Arbejdsskadestyrelsens korrespondance med et forsikringsselskab, fra  

 justitsministeren Svar på spm. 19 om sammenhængen mellem de foreslåede  

 ændringer af erstatningsansvarslovens §§ 2, 5 og 10, fra  

 justitsministeren Svar på spm. 20 om oversigt over lovforslagets forhøjelse af  

 erstatninger til ofre for forbrydelser, fra justitsministeren Svar på spm. 21 om muligheden for udbetaling af beløb til  

 skadelidte til dækning af akutte behov opstået som følge  

 af skaden, fra justitsministeren 27 Svar på spm. 22 om erhvervsevnetab, fra justitsministeren 28 Svar på spm. 15 om kommentar til henvendelse af 1/2-01 fra Heine  

 Bentsen, Hjørring, fra justitsministeren 29 Materiale fra PTU omdelt på ekspertmødet den 4/4-01 30 Spm. 25 om kommentar til PTU's materiale omdelt på  

 ekspertmødet den 4/4-01, til justitsministeren 31 Spm. 26 om, hvordan kommunerne starter en revalideringssag for en  

 skadelidt, som de ellers ikke er i kontakt med i det sociale system, til  

 justitsministeren Spm. 27 om forlig i sager, hvor kommuner ikke vil lade en skadelidt  

 få revalideringsydelse under en videregående uddannelse, til  

 justitsministeren Spm. 28 om forskellig ikrafttrædelse for de enkelte bestemmelser,  

 til justitsministeren Spm. 29 om gradvis forhøjelse af kapitaliseringsfaktoreren, til  

 justitsministeren Spm. 30 om, at loven finder anvendelse på allerede verserende sager,  

 for så vidt angår erstatninger efter offererstatningsloven, til  

 justitsministeren Spm. 31, om reguleringen af erstatningsbeløb tager højde for  

 den almindelige lønudvikling, til justitsministeren Spm. 32 om skadelidtes mulighed for at indgå en aftale med et  

 forsikringsselskab, hvor aftalen går på tværs af kommunens  

 beslutning om revalidering, til justitsministeren Spm. 33 om mulighed for genoptagelse i tilfælde, hvor  

 forsikringstager har indgået et forlig med forsikringsselskabet, til  

 justitsministeren 32 Henvendelse af 17/4-01 fra professor, dr.jur.
Bo von Eyben 33 Spm. 34 om kommentar til henvendelse af 17/4-01 fra professor, dr.jur.  Bo  

 von Eyben, til justitsministeren 34 Henvendelse af 19/4-01 fra PTU 35 Spm. 35 om kommentar til henvendelse af 19/4-01 fra PTU, til  

 justitsministeren 36 Samrådsspm.
A om rehabilitering af mennesker, som har pådraget  

 sig en varig funktionsnedsættelse, til socialministeren 37 Svar på spm. 24 om kommuners adgang til at modregne udbetalt pension  

 i den del af en erstatning, som er tilskrevne renter, fra justitsministeren 38 Svar på spm. 26 om, hvordan kommunerne starter en revalideringssag  

 for en skadelidt, som de ellers ikke er i kontakt med i det sociale system,  

 til justitsministeren Svar på spm. 27 om forlig i sager, hvor kommuner ikke vil lade en  

 skadelidt få revalideringsydelse under en videregående  

 uddannelse, fra justitsministeren Svar på spm. 28 om forskellig ikrafttrædelse for de enkelte  

 bestemmelser, fra justitsministeren Svar på spm. 29 om gradvis forhøjelse af  

 kapitaliseringsfaktoreren, fra justitsministeren Svar på spm. 30 om, at loven finder anvendelse på allerede  

 verserende sager  for så vidt angår erstatninger efter  

 offererstatningsloven, fra justitsministeren Svar på spm. 31, om reguleringen af erstatningsbeløb tager  

 højde for den almindelige lønudvikling, fra justitsministeren Svar på spm. 32 om skadelidtes mulighed for at indgå en aftale  

 med et forsikringsselskab, hvor aftalen går på tværs af  

 kommunens beslutning om revalidering, fra justitsministeren Svar på spm. 33 om mulighed for genoptagelse i tilfælde, hvor  

 forsikringstager har indgået et forlig med forsikringsselskabet, fra  

 justitsministeren 39 Meddelelse om ny tidsplan 40 Spm. 36 om anmodning om talepapir fra samrådet den 26/4-01, til  

 socialministeren 41 Svar på spm. 25 om kommentar til PTU's materiale udleveret ved  

 ekspertmødet den 4/4-01, fra justitsministeren 42 Svar på spm. 34 om kommentar til henvendelse af 17/4-01 fra  

 professor, dr.jur.
Bo von Eyben, fra justitsministeren 43 Svar på spm. 17 om méngrader og godtgørelsesniveau i  

 Sverige, Norge og Tyskland, fra justitsministeren 44 Svar på spm. 35 om kommentar til henvendelse af 19/4-01 fra PTU, fra  

 justitsministeren 45 Svar på spm. 36 om anmodning om talepapir fra samrådet den  

 26/4-01, fra socialministeren 46 Meddelelse om ny tidsplan for færdigbehandlingen af lovforslaget 47 1. udkast til betænkning 48 Spm. 37 tilbagetaget 49 Ændringsforslag til 2. behandling, fra justitsministeren Bilag 2 Bilaget er optrykt efter ønske fra S, V, KF, SF,  

 CD, RV og KRF.
Kommissorium for Justitsministeriets arbejdsgruppe om  

 godtgørelse til efterladte ved dødsfald Den, der forvolder en andens død, skal efter de  

 gældende erstatningsregler betale erstatning for det økonomiske  

 tab, de efterladte lider som følge af dødsfaldet.
De efterladte  

 kan således efter reglerne i erstatningsansvarsloven kræve  

 erstatning for forsørgertab og for begravelsesudgifter.
Efter det  

 lovforslag om ændring af bl.a. erstatningsansvarsloven, som  

 justitsministeren for nylig har fremsat for Folketinget, vil de efterladte  

 desuden som noget nyt kunne kræve et overgangsbeløb på  

 108.000 kr.
Dette beløb er en standardiseret kompensation for de  

 forskellige mere eller mindre dokumenterbare udgifter, der som regel vil  

 være forbundet med en ægtefælles eller samlevers  

 død, f.eks. flytteudgifter, udgifter til bistand i hjemmet,  

 begravelsesudgifter m.v.
 Erstatningsansvarsloven indeholder derimod ikke hjemmel  

 til at tilkende de efterladte en tortlignende godtgørelse.
Justitsministeriet har besluttet at nedsætte en  

 arbejdsgruppe, der skal belyse og overveje spørgsmålet om at  

 indføre en hjemmel i erstatningsansvarsloven til at tilkende de  

 efterladte en sådan godtgørelse.
En regel herom vil fravige  

 lovens princip om, at efterladte ikke kan få godtgørelse for  

 ikke-økonomisk skade.
Arbejdsgruppen skal redegøre for de  

 hensyn, der kan tale for, og de hensyn, der kan tale imod at fravige dette  

 princip.
 Eventuel indførelse af en hjemmel til at tilkende  

 efterladte en tortlignende godtgørelse vil rejse bl.a. følgende  

 væsentlige spørgsmål, som arbejdsgruppen skal  

 overveje:
Der kan for det første rejses  

 spørgsmål om afgrænsningen af den personkreds, der kan  

 tilkendes en godtgørelse.
Bør der f.eks. alene kunne tilkendes  

 godtgørelse til afdødes ægtefælle/samlever og til  

 afdødes børn og/eller forældre, eller bør der  

 også være mulighed for at tilkende godtgørelse til andre  

 pårørende eller nærstående? Der kan endvidere rejses spørgsmål om, i  

 hvilket omfang der i øvrigt bør opstilles kriterier for,  

 hvornår der kan tilkendes en godtgørelse.
Bør det  

 eventuelt være en betingelse, at den efterladte konkret må  

 antages at have haft en særligt nær (følelsesmæssig)  

 tilknytning til den afdøde? Bør det være en betingelse,  

 at den skadevoldende handling har været af en vis grovere karakter  

 (f.eks., at dødsfaldet er forvoldt på en særligt  

 krænkende måde, eller at skadevolderen har handlet  

 forsætligt eller groft uagtsomt)? Bør det være en  

 betingelse, at omstændighederne ved den skadevoldende handling og/eller  

 dødsfaldet har været særligt psykisk belastende for den  

 efterladte (som f.eks., hvis den pågældende har været  

 øjenvidne)? I forbindelse hermed kan der endvidere rejses  

 spørgsmål om, hvorvidt andre løsninger i givet fald vil  

 være mere hensigtsmæssige, herunder f.eks. en  

 lovgivningsmæssig regulering af mulighederne for at tilkende efterladte  

 mv. erstatning for chokskader og ligende, som er forårsaget af  

 dødsfaldet.
Det bør endvidere overvejes, hvor store  

 godtgørelsesbeløb der i givet fald bør kunne tilkendes,  

 og om der bør opstilles nærmere kriterier for beregningen.
Det  

 bør indgå i disse overvejelser, at det ikke er muligt at  

 fastsætte en »pris« på følelsesmæssige  

 belastninger.
 Arbejdsgruppen skal inddrage relevante erfaringer fra  

 udlandet, navnlig erfaringerne fra Norge, Finland og Island, hvor man har  

 regler, som i forskelligt omfang giver mulighed for at tilkende tortlignende  

 godtgørelser til efterladte.
 I det omfang arbejdsgruppen finder, at der er grundlag for  

 lovgivning, skal arbejdsgruppen udarbejde forslag til lovregler.
