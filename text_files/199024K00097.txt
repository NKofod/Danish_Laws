Nr BTL 97 Betænkning over Forslag til lov om landbrugsuddannelser   

 Nr L 97 1990-91, 2. samling Afgivet af Uddannelsesudvalget Afgivet: 19910507 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
Endvidere har udvalget modtaget skriftlige og/eller mundtlige henvendelser fra:
Danmarks Jordbrugsvidenskabelige Kandidatforbund, Danmarks Landboungdom, Dansk Erhvervsgartnerforening, Danske Husmandsforeninger, De Danske Landboforeninger, Foreningen for Danske Landbrugsskoler, Jordbrugsteknikere i Danmark og Sammenslutningen af Landbrugets Arbejdsgiverforeninger (SALA).
 Der er af forskellige mindretal stillet ændringsforslag, hvorom henvises  

 til de ledsagende bemærkninger.
 Et flertal (Det Konservative Folkepartis, Venstres, Fremskridtspartiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) ønsker at udtale følgende:
Idet flertallet konstaterer, at Landbrugsministeriets  

 efteruddannelsesordning nu må forventes opretholdt til og med 1993 som følge  

 af vedtagelse af lovforslag nr.
L 125 om ændring af lov om tilskud til  

 efteruddannelse inden for jordbrugserhvervene, går flertallet ud fra, at  

 efteruddannelsen fra 1994 overgår til Undervisnings- og  

 Forskningsministeriet, hvor der efter nærværende lovforslag i kombination med  

 lov om efteruddannelse vil være den fornødne hjemmel til at fortsætte  

 aktiviteterne.
 Undervisnings- og forskningsministeren har i skrivelse af 17. april 1991  

 over for udvalget oplyst, at både landbrugets foreninger og  

 arbejdsgiverorganisationer har givet positive tilkendegivelser om at ville  

 følge ministerens opfordring til at lade sig repræsentere i  

 »hinandens« rådgivende organer og skoler, således som det er  

 udtrykt i bemærkningerne til lovforslagets § 21.
 Flertallet forventer, at organisationerne inden for landbruget gør brug af  

 alle de muligheder, der er for at fremme koordineringen og samarbejdet mellem  

 uddannelserne på landbrugsskolerne og de tekniske skoler.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

forkastelse ved 3. behandling, men stemmer for ændringsforslag nr. 1  

 og 3 og udtaler følgende:
I forbindelse med udvalgsarbejdet har det ikke for så vidt angår  

 Landbrugsuddannelsesrådets sammensætning været muligt at skabe flertal for at  

 stille ændringsforslag, der tager højde for de problemstillinger, som  

 Socialdemokratiet fremførte i ordførertalen.
Mindretallet finder det  

 betænkeligt, at Landbrugsuddannelsesrådet tillægges kompetence som  

 erhvervsuddannelsesråd, fagligt udvalg og klageinstans, uden at arbejdsgiver-  

 og arbejdstagerorganisationerne er repræsenteret i rådet.
 Yderligere er følgende problemer vigtige for mindretallet, som finder, at  

 uddannelsen i sin helhed bør være omfattet af erhvervsuddannelsesloven:
- manglende uddannelsesaftaler i hele uddannelsesforløbet, - manglende fastlæggelse af uddannelsens varighed, - kompetencen vedrørende godkendelse af praktiksteder, - retssikkerheden, - manglende ligestilling vedrørende skolevalg og - manglende belysning af elevunderlaget i forhold til direkte godkendelse  

 af bestående landbrugsskoler som erhvervsuddannelsesskoler.
 Endvidere har Erhvervsuddannelsesrådet, LO, SALA, Tolvmandsforeningerne og  

 SiD m.fl. tilkendegivet, at de ikke kan tilslutte sig lovforslaget.
 På denne baggrund kan mindretallet ikke støtte lovforslaget.
 Et andet mindretal (Det Konservative Folkepartis, Venstres, Det  

 Radikale Venstres og Kristeligt Folkepartis medlemmer af udvalget) indstiller  

 lovforslaget til vedtagelse uændret.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med det af mindretallet  

 stillede ændringsforslag.
 Et fjerde mindretal (Centrum-Demokraternes medlem af udvalget)  

 indstiller lovforslaget til vedtagelse med det af mindretallet  

 stillede ændringsforslag.
Ændringsforslag Af et mindretal (CD), tiltrådt af et mindretal (S og SF):
Til § 6 1) Ordet », landbrugstekniker« udgår.
 Af et mindretal (FP):
Til § 9 2) I stk. 3 ændres »kan« til: »skal«.
 Af et mindretal (S), tiltrådt af et mindretal (SF):
Til § 21 3) Stk. 1, 2. pkt., affattes således:
 »Rådets medlemmer udpeges af følgende foreninger:
De Danske Landboforeninger 1 Danske Husmandsforeninger 1 Danmarks Landboungdom 1 Foreningen for Danske Landbrugsskoler 1 SALA 1 LO 2«.
Bemærkninger Til nr. 1 Landbrugsteknikeruddannelserne foreslås i lighed med  

 gartneriteknikeruddannelserne overført til lov om videregående  

 teknikeruddannelser m.v.
Til nr. 2 Det må være en forudsætning, at fremmedsprogede elever ved optagelse på  

 skolen dokumenterer, at de kan dansk.
