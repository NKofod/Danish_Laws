Fremgangsmåde til påvisning af infektiøs AIDS-virus fandtes ikke at  

 adskille sig væsentligt fra tidligere kendt teknik.
Fremgangsmåden  

 selvindlysende for fagmanden og derfor uden opfindelseshøjde.
År 1993, den 23. december afsagde Patentankenævnet (Grønning-Nielsen, Hans Chr.
Thomsen, Herborg, Holm, Lindberg Møller) følgende Den 7. marts 1988 fremlagdes under nr. 152517 en den 21. august 1985  

 indleveret ansøgning om patent på fremgangsmåde til påvisning af infektiøs  

 AIDS-virus.
 De fremlagte krav lød således:
 »1. Fremgangsmåde til påvisning af infektiøs AIDS-virus, LAV/HTLV-III  

 virus, i en væskeprøve, såsom blodserum eller andre vævsvæsker, hvorved  

 humane celler med T4-markører dyrkes i et substrat i nærværelse af  

 væskeprøven, hvorefter de dyrkede celler undersøges for cytopatisk effekt,  

kendetegnet  ved, at celler udvalgt fra en human cellelinie med høj  

 affinitet til LAV/HTLV-III virus dyrkes som monolagskultur ved opformering i  

 et serumholdigt substrat til udvikling af aktive celler, hvorefter de aktive  

 celler inkuberes med et serumfrit substrat indeholdende væskeprøven, hvorpå  

 cellekulturen dyrkes videre med et substrat med lavt indhold af serum.
 2. Fremgangsmåde ifølge krav 1, kendetegnet ved, at der benyttes  

 humane celler af typen lymfocytter, leukæmiceller eller celler fra hjerne-,  

 lunge-, slimhinde-, lever- eller nyrevæv.
 3. Fremgangsmåde ifølge krav 1, kendetegnet ved, at dyrkningen af  

 monolagskulturen med lavt indhold af serum udføres i et tidsrum på indtil 30  

 dage.
 4. Fremgangsmåde ifølge krav 1-4, kendetegnet ved, at cellerne i  

 monolagskulturen efter dyrkningen undersøges mikroskopisk for cytopatisk  

 effekt«.
 Statens Seruminstitut nedlagde ved skrivelse af 17. juni 1988 indsigelse  

 mod udstedelse af patent og anførte følgende:
 »De af AIDS-virus (LAV/HTLV-III) fremkaldte celleforandringer i  

 vævskulturer var velbeskrevet i 1984 (1,2).
 Den i patentansøgningen beskrevne fremgangsmåde er ikke ny, idet det er  

 standardmetoden til påvisning af infektiøst virus (3).
 Af ovennævnte grunde er den i patentet beskrevet fremgangsmåde til  

 påvisning af infektiøs AIDS-virus derfor selvindlysende for fagmanden og har  

 således absolut ingen opfindelseshøjde.
 Referencer:
(1) Gallo, R.C., 1984. Frequent detection and isolation of cytpathic  

 retroviruses (HTLV-III) from patients with AIDS and at risk for AIDS.
Science  

 224:500.
(2) Levy, J.A., 1984. Isolation of lymphocytopathic retroviruses from San  

 Francisco patients with AIDS.
Science 225:840.
(3) Schmidt, N.J.
Cell culture techniques for diagnostic virology, chapter  

 3 in Diagnostic Procedures for: Viral, Rickettsial and Chlamydial infections  

 (eds.
Lennette, E.H. and Schmidt, N.J.) Fifth edition, American Public Health  

 Association Inc. 1979«.
 Ansøgeren imødegik ved skrivelse af 8. december 1988 indsigelsen og  

 udtalte:
 »Indsigelsesbegrundelsen er baseret på følgende to påstande:
 1. De celleforandringer, som AIDS-virus fremkalder i vævskulturer, har  

 tidligere været beskrevet i litteraturen.
 2. Den omhandlede fremgangsmåde er identisk med (eller svarer til?) en  

 standardmetode, som benyttes til påvisning af infektiøs virus i  

 almindelighed.
Ansøgeren er i hovedsagen enig med indsigeren i den første påstand.
Det er  

 der dog allerede taget hensyn til, idet der i beskrivelsesindledningen er  

 citeret Nature, vol. 316, 1985, p. 69-74 og 262-265, hvorfra det er kendt,  

 »at virus fremstillet fra HTLV-III genom er infektiøs og udøver en  

 betydelig cytopatisk effekt in vitro på T4-positive celler«, se  

 næstsidste afsnit på side 2 i fremlæggelsesskriftet.
 Opmærksomheden skal også henledes på, at ansøgningens hovedkrav netop er  

 formuleret under hensyn til, at den cytopatiske effekt på humane celler med  

 T4-markører er kendt (se kravets indledning).
 Hvad angår den anden påstand, så er det i og for sig korrekt, at 5th  

 udgave af »Diagnostic Procedures for Viral, Rickettsial and Chlamydial  

 Infections« fra 1979 indeholder en række generelle anvisninger, især til  

 propagering af human og animalsk virus ved hjælp af cellekulturer in vitro.  

 En gennemlæsning af den mere end 70 sider lange reference fører dog efter vor  

 opfattelse ikke til den konklusion, at den meget specifikke fremgangsmåde,  

 som er genstand for ansøgningen, skulle være foregrebet.
 Også i denne forbindelse må vi henlede opmærksomheden på, at ansøgningens  

 hovedkrav allerede er affattet under hensyn til, at metoder til påvisning af  

 virus (i det foreliggende tilfælde AIDS-virus) i en væskeprøve ved dyrkning  

 af prøven i nærvær af specifikke celler (i det foreliggende tilfælde humane  

 celler med T4-markører) i et substrat og undersøgelse af den dyrkede celler  

 for cytopatisk effekt, generelt er kendt.
 Opfindelsen er således ikke karakteriseret ved, at der anvendes en  

 standardmetode, men den er klart begrænset til en specifik procedure, der  

 omfatter særlige, veldefinerede foranstaltninger, som har vist sig at give  

 bestemte fordele i forbindelse med AIDS-virus frem for kendte processer,  

 herunder den af indsigeren omtalte standardmetode, som aldrig tidligere har  

 været anvendt til påvisning af infektiøs AIDS-virus.
Med hensyn til spørgsmålet om opfindelseshøjde skal vi først gøre  

 opmærksom på, at AIDS i flere år forud for opfindelsens prioritetsdag har  

 været et alvorligt samfundsproblem i en række lande over hele jorden.
Af  

 samme grund har der været et stort behov for at kunne påvise infektiøs  

 AIDS-virus, især for at kunne træffe foranstaltninger til at begrænse  

 smittefaren og dermed en ukontrolleret udbredelse af sygdommen.
Meget store  

 økonomiske interesser og videnskabelig prestige har været forbundet med denne  

 opgave.
Forskerne havde allerede på prioritetstidspunktet sandsynliggjort  

 virusstoffets struktur, sammensætning og egenskaber, og det naturlige og  

 nærliggende ville derfor være at forsøge at udvikle en metode til direkte  

 påvisning eller detektering af stoffet.
Disse anstrengelser viste sig dog i  

 lang tid forgæves.
Uanset at man (jvf. bl.a. indsigerens ref. 3) længe havde  

 kendt standardmetoder til identifikation af virus af forskellige typer ved  

 påvisning af cytopatiske effekter overfor udvalgte cellelinier, lykkedes det  

 ikke at finde specifikke foranstaltninger og betingelser, som kunne anvendes  

 til en praktisk anvendelig metode.
Hvis sådanne betingelser havde været  

 nærliggende, kunne fagmanden hurtigt have udviklet og iværksat en sådan  

 metode.
Disse fejlslagne forsøg førte til, at man i stedet udviklede metoder til  

 påvisning af antistoffer mod AIDS-virus.
En sådan indirekte metode til  

 påvisning af, om der i organismen på et eller andet tidspunkt har været  

 AIDS-virus til stede, lider af en række ulemper.
Tilstedeværelsen af  

 antistoffer hos en person er ikke ensbetydende med, at den pågældende er  

 smittefarlig, eller at han/hun for den sags skyld har eller får sygdommen.  

 Fravær af antistoffer giver til gengæld ikke nogen garanti mod risiko for  

 smitte.
Denne problematik er nøje gennemgået i indledningen til den  

 foreliggende beskrivelse, se især side 2, stk. 2 og 3. Det særligt alvorlige  

 består deri, at man - som det er nævnt - ikke kan opnå nogen sikkerhed mod  

 risikoen ved at tappe blod fra AIDS-smittede personer, som (endnu) ikke har  

 udviklet antistoffer.
 Dette nævnes for at understrege den kendsgerning, at der i fagkredse i  

 længere tid bestod et uopfyldt og tilsyneladende uopfyldeligt behov for at  

 tilvejebringe en direkte metode til påvisning af det infektiøse virusstof i  

 væske- eller vævsprøver fra personer.
Det er opfinderen til den foreliggende opfindelse, som har tilvejebragt  

 det afgørende gennembrud, der for første gang har gjort det muligt at løse  

 opgaven.
Den foreliggende patentbeskrivelse indeholder således en anvisning  

 på de særlige foranstaltninger og betingelser, hvorved man opnår en meget  

 sikker identifikation ved en rationel og forenklet procedure (se side 3, stk.  

 2 i beskrivelsen).
Indsigerens reference 3 omtaler som nævnt slet ikke AIDS-virus.
Da  

 virus-arter har forskellige egenskaber, kan man ikke slutte, at en generel  

 proces, som virker for nogle virusarter, også kan bruges for en anden  

 virusart med andre egenskaber.
Hertil kommer, at de i den kendetegnende del  

 af krav 1 angivne særprægede procestrin slet ikke kan udledes af modholdet.
Af den anførte grunde må vi også fastholde, at indsigerens påstand om  

 ringe opfindelseshøjde, er helt ubegrundet.
Opfindelseshøjden er tværtimod -  

 således som det fremgår af det ovenfor anførte samt af selve  

 patentbeskrivelsen - meget høj, d.v.s. der er tilvejebragt et afgørende  

 teknisk fremskridt, som fuldt ud begrunder opfindelsens patenterbarhed.
 Vi skal derfor henstille, at indsigelsen afvises, og at patent godkendes i  

 den form, som fremlæggelsesskriftet har.
Da sagen nu er klart belyst, og da der ikke kan herske nogen tvivl om, at  

 indsigelsen er ubegrundet, skal vi anmode om, at patentdirektoratet afgør  

 sagen på det nu foreliggende grundlag uden yderligere skriftveksling med  

 indsigeren, jfr.
Patentlovens § 21, stk. 2 og kommentaren hertil i Mogens  

 Koktvedgaard og Lise Østerborg: Patentloven, 2. udgave, side 167.
En hurtig afgørelse er også vigtig af hensyn til almenvellet i samfundet.  

 Opfindelsen bør snarest muligt bruges til praktisk udøvelse som et bidrag til  

 kampen mod AIDS, men ansøgeren kan ikke fortsætte arbejdet hermed, før  

 patentrettighederne er sikret' Indsigeren kommenterede ansøgerens svarskrift i skrivelse af 4. januar  

 1989 som følger:
 »Det foreliggende svarskrift kaster ikke meget lys over nyhedsværdien  

 og opfinderhøjden af den i patentansøgningen beskrevne metode.
 Jeg vil gerne gøre det klart for patentansøgeren og for patentbureauet, at  

 når jeg oprindeligt gav indsigelse mod patentansøgningen, så skyldtes det, at  

 vi i retroviruslaboratoriet på Statens Seruminstitut naturligvis benytter den  

 i patentansøgningen beskrevne fremgangsmåde på linie med samtlige andre  

 laboratorier verden over, der arbejder med infektiøst AIDS-virus.
Grunden til dette er, at der simpelt hen ikke eksisterer nogen anden  

 metode til påvisning af infektiøst AIDS-virus end den i patentansøgningen  

 beskrevne.
Metoden blev derfor også af samme grund anvendt ved den  

 oprindelige isolation af AIDS-virus i 1983 og 1984 foretaget af franske og  

 amerikanske forskergrupper.
 Slutbemærkningen i svarskriftet, »Opfindelsen bør snarest muligt  

 bruges til praktisk udøvelse som et bidrag til kampen mod AIDS, men ansøgeren  

 kan ikke fortsætte arbejdet hermed, før patentrettighederne er sikrede«,  

 virker i denne sammenhæng højst besynderlig.
Til slut kan jeg nævne, at vi på retroviruslaboratoriet, Statens  

 Seruminstitut, har forbedret metoden, således at vi nu meget hurtigt kan  

 påvise infektiøst AIDS-virus fra flertallet af smittede ved hjælp af specielt  

 selekterede cellepopulationer' Hertil bemærkede ansøgeren i skrivelse af 17. marts 1989 følgende:
»I anledning af direktoratets skrivelse bemærkes, at indsigeren i sit  

 indlæg dateret 4. januar 1989 overhovedet ikke har taget stilling til vor  

 oplysning om, at det godkendte hovedkrav definerer en specifik og særpræget  

 fremgangsmåde, som er klart præciseret i forhold til kendt teknik.
Han går  

 åbenbart stadig ud fra, at der søges patent på kendt laboratorieteknik, som  

 benyttes af » samtlige (?) andre laboratorier verden over«.
 Indsigeren bestrider fortsat »nyhedsværdien«, men har ikke været  

 i stand til og end ikke i sidste indlæg gjort forsøg på at dokumentere, at  

 det i patentkravets kendetegnende del omhandlede er kendt.
 Endvidere bestrider indsigeren fortsat »opfindelseshøjden«, men  

 tager slet ikke hensyn til eller gør forsøg på at imødegå vor grundige  

 gennemgang af det teknologiske fremskridt og de ved fremgangsmåden opnåede  

 patentbegrundende fordele, se især vor redegørelse af 8. december 1988, side  

 2, sidste afsnit, hele side 3, og første afsnit side 4.
 Indsigerens oplysning om, at han benytter den omhandlede fremgangsmåde i  

 retroviruslaboratoriet på Statens Seruminstitut, er irrelevant i forbindelse  

 med indsigelsen, fordi det ikke er oplyst eller dokumenteret, at der er sket  

 åbenlys udøvelse forud for løbedagen, den 21. august 1985.
Indsigerens henvisning til franske og amerikanske forskergruppers  

 pionerarbejder i 1983 og 1984, som resulterede i isolation af AIDS-virus i  

 1983 og 1984, er ligeledes irrelevant, fordi der ved fremgangsmåden ifølge  

 opfindelsen slet ikke sker nogen isolation af virus-stoffet.
Derimod  

 detekteres tilstedeværelsen af virus ved observation af nogle effekter på  

 særligt udvalgte og opformerede celler i monolagskulturer.
 Da indsigelsen ikke har tilvejebragt overbevisende materiale, som kan være  

 patenthindrende, anmoder vi om snarlig patentudstedelse'.
 Direktoratet afslog i skrivelse af 24. april 1989 ansøgningen med følgende  

 begrundelse:
»Vi må give indsigeren ret i, at den fremgangsmåde, der er genstand  

 for Deres ansøgning, mangler opfindelseshøjde.
Dette gælder, selv om det ikke  

 er påvist, at fremgangsmåden tidligere har været anvendt til påvisning af  

 infektiøs AIDS-virus og vi har derfor afslået den under henvisning til  

 patentlovens § 16. Den nærmere begrundelse følger nedenfor.
Fra Schmidt, N.J.
Cell culture techniques for diagnostic virology, chapter  

 3 in Diagnostic Procedures for: Viral, Rickettsial and Chlamydial infections  

 (eds.
Lennette, E.
H. and Schmidt, N.J.) Fifth edition, American Public  

 Health Association Inc. 1979, side 65-139, se især side 66, 67, 70, 72, 76 og  

 81, er det kendt at påvise virus ved, at virus dyrkes som monolagkultur i  

 celler fra en human cellelinie, der er opformeret i serumholdigt substrat,  

 vasket flere gange med serumfrit medium, inkuberes i serumfrit substrat og  

 videredyrkes i substrat med lavt indhold af serum, hvorefter kulturen  

 undersøges mikroskopisk for cytopatisk effekt.
Det er ligeledes kendt at  

 sætte penicillin og streptomycin til substratet.
 Krav 1's kendetegnende del angiver derfor ikke nogle arbejdsbetingelser,  

 der er nye i sig selv, som De antyder på side 2-3 i Deres brev af 8 dec 1988.
Fra Levy, J.A., 1984. Isolation of lymphocytopathic retroviruses from San  

 Francisco patients with AIDS.
Science 225:840 er det kendt at det AIDS  

 forårsagende virus kan propageres i en T cellelinie og har cytopatisk effekt  

 på lymfocytter, samt at HTLV III og LAV tilhører samme undergruppe af  

 retrovirus.
I Gallo, R.C., 1984. Frequent detection and isolation of cytopathic  

 retroviruses (HTLV-III) from patients with AIDS and at risk for AIDS.
Science  

 224-500 er det beskrevet, at HTLV III producerende celle kulturer bestod af T  

 lymfocytter af T4 typen.
Der er også beskrevet flere metoder til at påvise  

 HTLV III's tilstedeværelse bl.a.
Reverse transcriptase aktivitetsmåling  

 elektronmikroskopi, immunfluorescens og nucleinsyre analyse.
For en fagmand på området er det nærliggende at anvende den af Schmidt  

 beskrevne almene metode til påvisning af virus også til påvisning af LAV/HTLV  

 III virus.
Det er blot et spørgsmål om at udvælge en egnet cellelinie og med  

 kendskab til Gallo's artikel er det nærliggende at anvende en med T4  

 markører.
De har da også selv i beskrivelsen side 2 nederst påpeget at HTLV  

 III virus udøver en cytopatisk effekt på T4 positive celler.
 Krav 1 og 4 ses derfor ikke at indeholde noget patenterbart.
I eksemplerne er der ikke nævnt nogen specifik cellelinie, og de i krav 2  

 nævnte celler er almindeligt kendte celler til anvendelse til analyse.
Krav 2  

 indeholder derfor heller ikke noget patenterbart.
 At udføre dyrkningen i et tidsrum af 30 dage ifølge krav 4 indeholder  

 heller ikke noget patenterbart«.
 Denne afgørelse har klageren ved skrivelse af 23. juni 1989 indbragt for  

 Patentankenævnet med påstand om, at Patentdirektoratets afslag omgøres,  

 således at patent kan udstedes på grundlag af følgende patentkrav:
 »1. Fremgangsmåde til påvisning af infektiøs AIDS-virus, LAV/HTLV-III  

 virus, i en væskeprøve, såsom blodserum eller andre vævsvæsker, hvorved  

 humane celler med T4-markører dyrkes i et substrat i nærværelse af  

 væskeprøven, hvorefter de dyrkede celler undersøges for cytopatisk effekt,  

kendetegnet  ved, at der benyttes celler udvalgt fra en human  

 cellelinie, som har T4-markører og tillige stor tilbøjelighed til at vokse i  

 monolagskulturer under normale dyrkningsbetingelser, at celler af en sådan  

 cellelinie dyrkes som monolagskultur ved opformering i et serumholdigt  

 substrat til udvikling af aktive celler, at de aktive celler i  

 monolagskulturen inkuberes med et serumfrit substrat indeholdende  

 væskeprøven, og at cellekulturen dyrkes videre med et substrat med lavt  

 indhold af serum, hvorefter de således opformerede celler i monolagskultur  

 testes for cytopatisk effekt.
 2. Fremgangsmåde ifølge krav 1, kendetegnet ved, at der benyttes  

 humane celler af typen leukæmiceller eller celler fra hjerne-, lunge,  

 slimhinde-, lever- eller nyrevæv.
 3. Fremgangsmåde ifølge krav 1, kendetegnet ved, at dyrkningen af  

 monolagskulturen med lavt indhold af serum udføres i et tidsrum på indtil 30  

 dage.
 4. Fremgangsmåde ifølge krav 1-3, kendetegnet ved, at cellerne i  

 monolagskulturen efter dyrkningen undersøges mikroskopisk for cytopatisk  

 effekt«.
 I ankebegrundelsen anførtes endvidere:
 »Afslaget er begrundet med manglende opfindelseshøjde, se pkt. 1 i  

 skrivelsen.
Opfindelsens nyhed er således ikke anfægtet.
Tværtimod forudsættes det i  

 nævnte afsnit direkte, at »det ikke er påvist, at fremgangsmåden  

 tidligere har været anvendt til påvisning af infektiøs AIDS-virus«.
 Det springende punkt er herefter, om en gennemsnitsfagmand på  

 ansøgningstidspunktet kunne slutte sig til opfindelsen og dens resultat alene  

 på basis af den fremdragne litteratur, nemlig:
1) Schmidt, N.J.: Cell ... p. 66,67,70,72,76 og 81 2) Levy et al.: Science 225:840 3) Gallo et al.: Science 224:500 Afslagsskrivelsens side 2, første afsnit, indeholder en vurdering af den  

 indsats, fagmanden skal yde for at realisere opfindelsen.
Ifølge  

 Patentdirektoratet er det »blot« et spørgsmål om at udvælge en  

 egnet cellelinie, som har T4-markører (idet fagmanden har kendskab til, at  

 HTLV-III virus udøver en cytopatisk effekt på T4 positive celler), samt at  

 benytte en række dyrknings- og opformeringsmetoder, der er kendt i anden  

 sammenhæng.
Efter vor opfattelse er en sådan argumentation helt ubegrundet.
Det er  

 klart, at afgørelsen er baseret på to klassiske fejl.
 - Dels afvises patenterbarheden af en særlig (og ny) kombination af  

 elementer, som samlet medfører en specifik nyttig effekt, med den begrundelse  

 at de enkelte elementer hver for sig har været anvendt i anden sammenhæng.
 - Dels vurderes kombinationens opfindelseshøjde på basis af en indsigt,  

 som først blev tilgængelig efter prioritetsdatoen, d.v.s. det er et spørgsmål  

 om efterrationalisering.
 Inden vi nærmere gennemgår spørgsmålet om patenterbarheden af den  

 foreliggende, konkrete sag, vil det nok være nyttigt at repetere teorien, som  

 ligger til grund for det patenttekniske begreb » opfindelseshøjde«.  

 Som bekendt kan man kun opnå patent på opfindelser, som er nye og tillige  

 adskiller sig væsentligt fra kendt teknik (PL §2).
 Ifølge sagens natur kan vurderingen af et sådant kriterium kun ske på  

 grundlag af et skøn.
 Ifølge patentpraksis, som er udviklet og fastlagt gennem en lang årrække,  

 er opfindelseshøjden tilstrækkelig, hvis opfindelsen ikke er nærliggende for  

 en »gennemsnitsfagmand«, hvorved forstås en person, som nok har en  

 omfattende viden, men ikke nogen særlig evne til at kombinere denne viden  

 eller de erfaringer, han modtager.
 Selv om indsigeren finder den foreliggende opfindelse nærliggende, kan det  

 ikke være afgørende, idet indsigeren næppe kan kaldes en gennemsnitsfagmand.  

 Indsigeren er en af landets førende virologer, der ikke blot har et meget  

 omfattende kendskab til selve fagområdet, men også har en selvstændig  

 videnskabelig produktion, d.v.s. han har netop demonstreret en evne til at  

 bryde med faglige fordomme og tilvejebringe et spring i udviklingen, som kan  

 sidestilles med opfinderisk virksomhed.
 Indsigerens hovedargument i den konkrete sag går ud på - idet  

 Patentdirektoratet's fortolkning lægges til grund - at Gallo i sin artikel i  

 Science fra 1984 beskriver, »at HTLV-III producerende cellekulturer  

 består af T lymfocytter af T4 typen«, samt at man deraf skulle kunne  

 slutte, at HTLV-III virus udøver en cytopatisk effekt på T4 positive celler.
Opmærksomheden må imidlertid henledes på, at det til grund for opfindelsen  

 liggende problem ikke løses blot ved at vælge en tilfældig cellelinie, som  

 har T4-markør.
Det helt afgørende er, at en egnet cellelinie også skal kunne dyrkes i monolagskultur.
 Gallo anvendte T4 lymfocytter, som dyrkes i suspension men normalt ikke  

 kan bringes til at vokse som monolagskultur.
 På prioritetstidspunktet var lymfocytter de eneste HTLV-III  

 inficerbare/producerende cellekulturer, man havde kendskab til, og en  

 gennemsnitsfagmand måtte derfor delukke anvendelsen af monolagskulturer i en  

 test for infektiøs LAV/HTLV-III virus, uanset at generelle dyrkningsmetoder  

 for celler (af anden art) i monolagskulturer var kendt.
 Det er opfinderens fortjeneste at have påvist, dels at det er muligt at  

 udvælge humane celler med T4-markører, som tillige egner sig til dyrkning i  

 monolagskulturer, og dels at dyrkningen af sådanne celler i nærvær af en  

 væskeprøve under udvalgte, men iøvrigt kendte, betingelser i praksis har vist  

 sig velegnet som en sikker og bekvem test for infektiøs AIDS-virus.
En fagmand, som på prioritetsdagen, f.eks. på basis af Gallo's erfaringer,  

 ville gøre forsøg på at udvikle en metode til påvisning af infektiøs  

 AIDS-virus, ville nok gøre forsøg med suspensioner af lymfocytter.
En sådan  

 detekteringsmetode ville i princippet være gennemførlig, men ville i praksis  

 være yderst besværlig og usikker.
En dyrkning i monolagskulturer ville  

 fagmanden, som nævnt, ikke have nogen tilskyndelse til at prøve, og at lede  

 efter andre cellelinier med T4-markører, som til forskel fra lymfocytter lod  

 sig dyrke i monolagskulturer under normale betingelser, ville forudsætte en  

 opfinderisk indsats, som ikke er en opgave for en gennemsnitsfagmand.
 Vi er blevet opmærksom på, at de i fremlæggelsesskriftet foreliggende krav  

 med fordel kan præciseres under hensyn til den ovennævnte forklaring.
 Vedlagt fremsendes et sådant sæt nye krav, der ønskes lagt til grund ved  

 patenterbarhedsvurderingen.
Det bemærkes, at »lymfocytter« er slettet fra krav 2, fordi  

 celler af denne type ikke kan dyrkes i monolagskultur, med mindre særlige  

 kunstgreb tages i anvendelse.
Endvidere er krav 1 omformuleret, så de  

 opfinderisk særprægede træk tydeligere angives.
Det fastholdes, at de nu foreslåede krav er patenterbare.
Krav 1's  

 indledning, som iøvrigt er uændret, beskriver opfindelsens kendte  

 forudsætninger, svarende til Gallo's suspensionskulturer.
Den kendetegnende  

 del af kravet omfatter særprægede foranstaltninger, som ikke kan udledes af  

 den fremdragne litteratur, idet bemærkes, - at reference 1 (Schmidt et al.) overhovedet ikke omtaler AIDS-virus, - at reference 2 (Levy et al.) ganske vist omtaler cytopatiske effekter på  

 T4 lymfocytter, men der anvises ikke nogen egnet testmetode for infektiøs  

 virus og slet ikke i forbindelse med monolagskulturer, og - at reference 3 (Gallo et al.) kun nævner cytopatiske effekter på T4  

 lymfocytter ved dyrkning i suspension, men ikke beskriver nogen praktisk  

 anvendelig test for infektiøs AIDS-virus, og afgjort ikke i monolagskulturer.
 At opfindelsen ikke er nærliggende, støttes iøvrigt af det forhold, at  

 alle tests for AIDS hidtil har været udført ved påvisning af  

 AIDS-antistoffer, medens der stadig, næsten 5 år efter ansøgningens  

 prioritetsdato, ikke er udviklet nogen i praksis anvendelig metode til  

 direkte bestemmelse af det infektiøse virus.
Da man har konstateret, at der kan gå lang tid - i visse tilfælde op til  

 flere år - inden en med AIDS-virus inficeret person udvikler antistoffer, har  

 der naturligvis været et påtrængende behov for en praktisk anvendelig metode  

 til påvisning af infektiøs virus.
Hvis fremgangsmåden ifølge opfindelsen  

 havde været så nærliggende, som indsigeren påstår, ville en direkte test for  

 infektiøs virus naturligvis forlængst have været indført.
Indsigeren påstår ganske vist, at »retroviruslaboratoriet på Statens  

 Seruminstitut (naturligvis) benytter den i patentansøgningen beskrevne  

 fremgangsmåde ...« (se hans skrivelse stemplet i Patentdirektoratet d.  

 9. januar 1989), hvilket dog ikke er dokumenteret.
Vor provokation i vort  

 indlæg af 17. marts 1989 om at fremlægge dokumentation for indsigerens  

 åbenlyse udøvelse af opfindelsen forud for ansøgningens løbedag d. 21. august  

 1985 gav ikke anledning til nogen reaktion fra indsigerens side.  

 Patentdirektoratet har da heller ikke taget den påstand til følge'.
 Indsigeren kommenterede i skrivelse af 26. september 1989 ankebegrundelsen  

 som følger:
 »Det bemærkes, at patentkravet er omformuleret, og at hovedvægten nu  

 er lagt på, at anvendelsen af celler i monolagskulturer skulle have  

 opfindelseshøjde.
 Som begrundelse herfor står der i ankebegrundelsen følgende: »En  

 dyrkning i monolagskulturer ville fagmanden (som nævnt) ikke have nogen  

 tilskyndelse til at prøve, og at lede efter andre cellelinier med  

 T4-markører, som til forskel fra leukocyter lod sig dyrke i monolagskulturer  

 under normale betingelser, ville forudsætte en opfinderisk indsats, som ikke  

 er en opgave for en gennemsnitsfagmand«.
En sådan påstand afslører uvidenhed om selv de mest fundamentale  

 virologiske teknikker.
Når man de sidste 30 år har anvendt  

 monolagscellekulturer til påvisning af infektiøst virus, skyldes det, at  

 metoden har nogle åbenlyse fordele, når man skal udtitrere (kvantitere)  

 infektiøst virus, måle neutraliserende antistoffer samt teste stoffers  

 antivirale effekt.
Det første en gennemsnitsfagmand - ja selv en begynder i faget - vil  

 forsøge, når man står med et nyisoleret virus, er derfor at finde frem til et  

 monolagscelledyrkningssystem.
Denne basale teknik har man udviklet for næsten  

 alle kendte humanpatogen virus og - fuldstændig selvindlysende - naturligvis  

 også for HIV (AIDS-virus).
Ankeskriftet indeholder på side 5 en ejendommelig påstand.
Der står  

 »at opfindelsen ikke er nærliggende, støttes i øvrigt af det forhold, at  

 alle tests for AIDS hidtil har været udført ved påvisning af  

 AIDS-antistoffer, medens der stadig, næsten 5 år efter ansøgningens  

 prioritetsdato, ikke er udviklet nogen i praksis anvendelig metode til  

 direkte bestemmelse af det infektiøse virus«.
Hvis ikke der i praksis var udviklet en anvendelig metode til direkte  

 bestemmelse af det infektiøse virus, havde man jo aldrig fundet det i første  

 omgang! Mange laboratorier - og herunder Statens Seruminstituts  

 retroviruslaboratorium - udfører direkte bestemmelse af det infektiøse virus  

 i patientprøver som led i rutinediagnostikken af denne infektion.
Den  

 ovennævnte citerede påstand er derfor fuldstændig forkert'.
 Klagerens fuldmægtig meddelte den 1. oktober 1993, at klageren efter en  

 fusion, har skiftet navn til Novo Nordisk A/S.
 Ankenævnet har behandlet sagen på sit møde den 30. november 1993.
 Ingen af parterne gav møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Lars Herborg.
Arne Holm.B.
Lindberg Møller.
