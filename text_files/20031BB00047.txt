Fremsat den 14. november 2003 af  

 Anne-Marie Meldgaard (S), Sophie Hæstorp Andersen (S), Lotte  

 Bundsgaard (S),  

  

 Morten Bødskov (S), Karen J.
Klint (S) og Ole Stavad (S) Forslag til folketingsbeslutning om et autorisationssystem for indvandrertolke Folketinget opfordrer regeringen til at indføre et  

 autorisationssystem, som forpligter offentlige og halvoffentlige  

 institutioner  

 til at anvende tolke med certifikat fra en af de bekendtgørelsesbelagte  

 tolkeuddannelser på Handelshøjskolen i København eller Handelshøjskolen i  

 Århus.
 Systemet skal indeholde følgende elementer:
 1.  

 	  

    

 Staten, amterne,  

 kommunerne, retsvæsenet og sundhedsvæsenet pålægges at anvende certificerede  

 tolke, som har aflagt prøve ved Handelshøjskolen i København eller  

 Handelshøjskolen i Århus.
 2.  

 	  

    

 Der fastsættes en  

 takst for tolkning inden for det offentlige, som afspejler tolkenes  

 uddannelsesniveau.
 3.  

 	  

    

 Der åbnes mulighed  

 for at tage uddannelsen til statsprøvet tolk som almindelig, SU-berettiget  

 uddannelse.
 4.  

 	  

    

 Der igangsættes en  

 undersøgelse af flaskehalsproblemer, der eventuelt vil opstå, når kravet om  

 autorisation træder i kraft.
 5.  

 	  

    

 Der igangsættes en  

 undersøgelse af, om der er behov for at modulopdele uddannelserne til  

 statsautoriseret tolk og kræve forskellige minimumsniveauer i forskellige  

 offentlige og halvoffentlige institutioner.
 Folketinget opfordrer endvidere regeringen til at fremsætte  

 lovforslag, der ophæver de eksisterende krav om indfødsret og om, at en  

 person  

 skal være fyldt 25 år for at kunne beskikkes som tolk eller translatør.
Bemærkninger til forslaget Der stilles i dag ikke nogen formelle krav til de tolke,  

 der anvendes af offentlige institutioner.
Tolkebistanden hos de statslige  

 udlændingemyndigheder, amterne, kommunerne, retsvæsenet og sundhedsvæsenet er  

 derfor af meget svingende kvalitet.
Tolkebistandens kvalitet kritiseres blandt andet af  

 dommerstanden i  

  

 Rapport om tolkebistand i  

 retssager  

  

 afgivet i april 2003 af arbejdsgruppen om tolkebistand i  

 retssager nedsat under Domstolsstyrelsen.
Arbejdsgruppen påpeger, at  

 retsplejelovens § 149, stk. 1, der bestemmer, at afhøring af personer, der  

 ikke  

 mestrer dansk, så vidt muligt skal ske ved hjælp af translatør, sjældent kan  

 opfyldes.
På rigspolitiets tolkeliste, som bruges til rekruttering, har kun 1  

 pct. af tolkene i de afrikanske og asiatiske sprog en uddannelse.
 Ud over sikkerhed for et tilstrækkelig højt sprogligt  

 niveau efterlyser arbejdsgruppen kendskab til tolkeetik, tolketeknik, det  

 danske retssystem og juridisk terminologi hos de tolke, der anvendes.
 I retssystemet  inklusive hos udlændingemyndighederne  er  

 der derfor risiko for, at tolkenes sproglige, tekniske eller etiske mangler  

 påvirker sagsforløbet og retssikkerheden.
I sundhedssektoren og hos udlændingemyndighederne er det  

 desuden et problem, at børn ofte fungerer som tolke for deres forældre.
Det  

 giver børnene en uhensigtsmæssig voksenrolle, ikke mindst i tilfælde, hvor  

 børn  

 tolker for forældre, som har været udsat for forfølgelse og overgreb.
 Ifølge en endnu ikke publiceret interviewundersøgelse  

 foretaget af forskningschefen for Rehabiliterings- og Forskningscentret for  

 Torturofre, hvori der indgår interviews med 131 11-23-årige flygtninge fra  

 Mellemøsten, oplyser 104 af de unge (79 pct.), at de har tolket for  

 forældrene  

 hos lægen, 66 (50 pct.) i socialforvaltningen og 69 (53 pct.) i skolen.  

 Karakteren af børnenes/de unges tolkning og situationen, de tolker, bliver  

 ikke  

 kortlagt i undersøgelsen, men omfanget er foruroligende, ikke mindst fordi  

 mangelen på tolke i afrikanske og asiatiske sprog er endnu større end  

 mangelen  

 på mellemøstlige tolke.
Anvendelsen af underkvalificerede tolke og børn som tolke  

 for deres forældre begrundes med mangelen på uddannede tolke.
Der findes  

 tolkeuddannelser på handelshøjskolerne både i Århus og i København.
Trods det  

 store behov for tolke har uddannelserne store problemer med at rekruttere  

 studerende.
I Århus har det endnu ikke være muligt at etablere hold.
Der er flere sandsynlige årsager til, at uddannelserne til  

 statsprøvet tolk mangler tilslutning.
Dekanerne og de fagansvarlige på de to  

 uddannelsessteder har selv påpeget følgende problemstillinger:
1.  

 	  

    

 Retsvæsenet,  

 sundhedsvæsenet, staten, amter, kommuner, organisationer m.v. anvender  

 »tolke«  

 uden at kræve dokumentation for disses kvalifikationer.
Der er altså intet  

 incitament til at tage en kompetencegivende uddannelse.
 2.  

 	  

    

 Flere kommuner og  

 arbejdsformidlinger betaler endog meget høje kursusafgifter for deres  

 klienter  

 på diverse ikkekompetencegivende kurser.
 3.  

 	  

    

 Der er intet  

 økonomisk incitament til at tage en kompetencegivende uddannelse.
 4.  

 	  

    

 Uddannelsen til  

 statsprøvet tolk er for dyr i forhold til målgruppen (22.400 kr. på åben  

 uddannelse).
Arbejdsgruppen under Domstolsstyrelsen tilføjer, at der  

 efter lov om translatører og tolke, jf. lovbekendtgørelse nr. 181 af 25.  

 marts  

 1988, stilles krav om dansk indfødsret for at blive statsautoriseret  

 translatør  

 og tolk, hvilket forhindrer udlændinge i at opnå denne autorisation de første  

 7-8 år, de opholder sig i Danmark.
På den baggrund opfordres regeringen til  

 at  

 fremsætte lovforslag, der ophæver kravet om indfødsret for at opnå  

 beskikkelse  

 som tolk og translatør.
Et sådant lovforslag bør tillige ophæve kravet om, at  

 personen skal være fyldt 25 år for at få ret til beskikkelsen.
Et autorisationssystem og en omlægning af uddannelserne til  

 almindelige, SU-berettigede uddannelser samt en løntakst, der afspejler  

 uddannelsesniveauet, vil afhjælpe de nævnte problemer.
Til gengæld kan der  

 opstå et flaskehalsproblem.
Dette kan eventuelt løses med en eksaminering og  

 certificering af de fungerende tolke uden undervisning eller efter  

 undervisning  

 i tolkeetik og lignende værktøjsfag.
 Flaskehalsproblemet og problemer med uens behov i  

 forskellige institutioner og uens evner hos de tolkestuderende kan løses med  

 en modulopbygning med forskellige certificeringsniveauer og forskellige  

 minimumskrav ved forskellige institutioner og myndigheder.
Skriftlig fremsættelse Anne-Marie Meldgaard  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et autorisationssystem for indvandrertolke.
(Beslutningsforslag nr.
B 47).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
