 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 Danske Lov 5-7-2, 5-7-3 og 5-14-46 ophæves.
§ 2 Forordning af 21. juni 1793, som nøjere bestemmer grænserne mellem de  

 civile auktions- og skifteforvalteres juridiktioner indbyrdes m.v., ophæves  

 for så vidt angår konkurs.
§ 3 § 8  i forordning af 2. april 1817 angående, hvorledes  

 der skal forholdes med forladt arv og med de summer, der på skifte udlægges  

 til kreditorerne og ikke affordres af disse, inden skiftet sluttes, jfr.  

 kancelliplakat af 26. april 1842 angående den fremtidige indbetaling af de  

 det ophævede fond ad usus publicos tillagte indtægter, ophæves.
§ 4 I lov nr 155 af 30. november 1874 om skifte af dødsbo og fællesbo m.v.,  

 som ændret senest ved § 17, stk. 2, nr. 4, i lov nr. 346 af 26. juni 1975,  

 foretages følgende ændringer:
 1. I § 18, stk. 2, og i overskriften til kapitel 3  

 ændres »§ 145« til »§ 19«.
 2. § 44 affattes således:
 »§ 44.  Så snart de i § 38 nævnte 4 uger efter  

 listens fremlæggelse er gået, iværksætter skifteretten udlodningen til  

 kreditorerne i overensstemmelse med reglerne i konkurslovens 18. kapital.
 Stk. 2.  Kravene fyldestgøres efter reglerne i  

 konkurslovens §§ 82 og 85-99.
Stk. 3.  Bestemmelserne i konkurslovens §§ 1, 2, 31 og  

 38-63 anvendes med de ændringer, som følger af forholdets natur, og således  

 at der i stedet for tidspunktet for konkursdekretets afsigelse regnes med  

 tiden for dødsfaldet.« 3. I § 82 udgår »efter konkurslovens § 145«.
§ 5 I lov nr. 102 af 6. april 1906 om køb, som ændret ved lov nr. 409 af 30.  

 november 1965 og lov nr. 212 af 26. april 1973, affattes § 40 således:
»§ 40.  Er køberens bo taget under  

 konkursbehandling, kan sælgeren, selv om tiden for leveringen ikke er kommet,  

 forlange, at boet uden ugrundet ophold tager stilling til, om det vil  

 indtræde i købet.
Indtræder boet ikke, kan sælgeren hæve købet.« § 6 I lov nr. 111 af 31. marts 1926 om tinglysning, som ændret senest ved lov  

 nr. 290 af 10. juni 1976, indsættes efter § 47:
 »§ 47 a.  Ingen kan give pant i alt, hvad han  

 ejer eller fremtidig erhverver.
 § 47 b.  Underpant i løsøre kan ikke gives i samlinger  

 af ensartede eller til et fælles brug bestemte ting, der betegnes ved  

 almindelige benævnelser, medmindre andet følger af andre lovbestemmelser.
Stk. 2.  Når en erhvervsvirksomhed drives fra lejet  

 ejendom, kan indehaveren uanset bestemmelsen i stk. 1 pantsætte det til  

 virksomheden hørende driftsinventar og driftsmateriel - derunder maskiner og  

 tekniske anlæg af enhver art - og ved landejendomme tillige den til  

 ejendommen hørende besætning, gødning, afgrøder og andre frembringelser.  

 Pantsætningen er ikke til hinder for, at de nævnte genstande udskilles ifølge  

 en regelmæssig drift af virksomheden.« § 7 § 6,  stk. 3, i lov nr. 156 af 2. maj 1934 om visse  

 spare- og udlånsvirksomheder, som ændret ved § 34 i lov nr. 213 af 4. juni  

 1965 og lov nr. 62 af 13. marts 1968, affattes således:
»Stk. 3.  Bestemmelserne i konkurslovens §§ 31,  

 39-91, 93 og 95-99 finder tilsvarende anvendelse under likvidationen.« § 8 § 12,  stk. 3, i lov nr. 355 af 1. juli 1940 om tilsyn  

 med begravelseskasser og ligbrændingsforeninger affattes således:
»Stk. 3.  Bestemmelserne i konkurslovens §§ 31,  

 39-91, 93 og 95-99 finder tilsvarende anvendelse under likvidationen.« § 9 § 21,  stk. 7, i lov om tilsyn med pensionskasser,  

 jfr. lovbekendtgørelse nr. 163 af 26. maj 1959, som ændret ved § 87 i lov nr.  

 213 af 4. juni 1965, affattes således:
»Stk. 7.  Bestemmelserne i konkurslovens §§ 31,  

 39-91, 93 og 95-99 finder tilsvarende anvendelse under likvidationen.« § 10 I lov nr. 156 af 31. maj 1961 om medhjælpere, som ændret senest ved lov  

 nr. 292 af 9. juni 1971, foretages følgende ændringer:
 1. § 29 affattes således:
»§ 29.  Dør arbejdsgiveren, fortsættes  

 arbejdsforholdet med den efterlevende ægtefælle, arvingerne eller boet,  

 således som det oprindelig var indgået.
Er arbejdsforholdet indgået for  

 længere tid end en en måned, kan hver af parterne dog opsige det med tre  

 måneders varsel til ophør ved en måneds udgang.
Regler i andet punktum  

 anvendes også i tilfælde af arbejdsgiverens konkurs.« 2. § 31 ophæves.
 3. I § 32 udgår i stk. 1 » eller det kommer under  

 konkursbehandling« og i stk. 2 »konkurs eller«.
§ 11 I § 65, stk. 4, i lov om apotekervæsenet, jfr. lovbekendtgørelse nr. 513  

 af 24. september 1975, ændres »§ 152, stk. 1, i lov nr. 51 af 25. marts  

 1872 om konkurs m.m.« til:
 »§ 47  b, stk. 1, i lov om tinglysning«.
§ 12 I § 8 i lov nr. 68 af 15. marts 1967 om statsautoriserede revisorer  

 foretages følgende ændringer:
 1. I stk. 1 ophæves 2. punktum.
 2. Stk. 2 affattes således:
»Stk. 2.  En statsautoriseret revisor kan ikke  

 medvirke ved istandbringelse af akkorder.« § 13 I lov nr. 116 af 13. april 1972 om Lønmodtagernes Garantifond, som ændret  

 ved § 6 i lov nr. 266 af 26. juni 1975 og lov nr. 293 af 26. juni 1975,  

 foretages følgende ændringer:
 1. I § 1 udgår nr. 3, og nr. 4 bliver herefter nr. 3.
 2. § 2 affattes således:
»§ 2.  Garantien omfatter krav på løn og andet  

 vederlag, erstatning for afbrydelse af arbejdsforholdet, godtgørelse i  

 forbindelse med opsigelse eller afbrydelse af arbejdsforholdet samt  

 feriegodtgørelse, såfremt kravene er eller i tilfælde af konkurs ville være  

 omfattet af konkurslovens § 63, stk. 2, 1. pkt., eller § 95, stk. 1, nr. 1-4,  

 jfr. stk. 2. Garantien omfatter tillige tilsvarende krav, der kan støttes på  

 konkurslovens § 94, nr. 2, såfremt den skifteret, der behandler konkursboet  

 eller dødsboet, attesterer, at boet ikke for tiden er i stand til at opfylde  

 kravene.
Garantien omfatter dog ikke den del af kravet, som arbejdsgiveren  

 skulle have indeholdt i kildeskat.
Stk. 2.  I de i § 1, nr. 3, nævnte tilfælde afgør  

 fonden, hvilket tidspunkt der træder i stedet for fristdagen, og om  

 udbetaling skal nægtes i medfør af konkurslovens § 95, stk. 2. Har  

 virksomheden anmeldt betalingsstandsning, er dagen for anmeldelsen fristdag,  

 hvis virksomhedens ophør på grund af insolvens sker inden 3 uger efter, at  

 virkningerne af betalingsstandsningen er ophørt efter konkurslovens §  

 16.« 3. I § 3 ændres »§ 33, stk. 1, nr. 1-3,»  

 til: »§ 94, nr. 2, og § 95, stk. 1, nr. 1-3,».
§ 14 i lov nr. 370 af 13. juni 1973 om aktieselskaber, som ændret senest ved  

 lov nr. 104 af 17. marts 1976, foretages følgende ændringer:
 1. § 64, stk. 3, affattes således:
»Stk. 3.  Går et aktieselskab konkurs, skal  

 bestyrelsesmedlemmer og direktører, selv om de har været i god tro,  

 tilbagebetale, hvad de i de sidste fem år før fristdagen har oppebåret som  

 tantieme, forudsat at selskabet var insolvent, da tantiemen blev  

 fastsat.« 2. Kapitel 14 affattes således:
 Aktieselskabers opløsning.
 § 116.  Såfremt ikke andet er fastsat i lovgivningen,  

 træffes beslutning om opløsning af et aktieselskab af generalforsamlingen og  

 gennemføres ved likvidation.
 Stk. 2.  Generalforsamlingens beslutning træffes i  

 tilfælde, hvor opløsning er påbudt i lovgivningen eller selskabets vedtægter,  

 overensstemmende med reglerne i § 77. I andre tilfælde finder § 78  

 tilsvarende anvendelse.
 Stk. 3.  Beslutningen skal anmeldes inden fjorten dage.
 Stk. 4.  Et aktieselskab, der er under likvidation eller  

 under opløsning i henhold til § 117, skal bibeholde sit navn med tilføjelsen  

 »i likvidation«.
§ 117.  Bliver opløsning ikke vedtaget i tilfælde,  

 hvor dette er påbudt i lovgivningen eller selskabets vedtægter, eller bliver  

 likvidator ikke valgt, opløses selskabet på overregistrators begæring af  

 skifteretten på selskabets hjemsted.
Det samme gælder, hvor selskabets  

 opløsning er besluttet af retten i henhold til § 119.
Stk. 2.  Skifteretten kan udnævne en eller flere  

 likvidatorer.
For opløsningen gælder i øvrigt bestemmelserne om likvidation i  

 dette kapitel med de fornødne lempelser.
Omkostningerne ved opløsningen  

 betales om fornødent af statskassen.
§ 118.  Et aktieselskab skal opløses, hvis selskabet i  

 tre på hinanden følgende år ikke har indsendt årsregnskab til  

 aktieselskabsregistret, eller hvis det ikke har den i loven eller vedtægterne  

 foreskrevne ledelse, og mangelen ikke afhjælpes inden udløbet af en af  

 overregistrator fastsat frist.
Det samme gælder, hvis en af overregistrator i  

 medfør af § 15 fastsat frist for anmeldelse af aktiekapitalens indbetaling  

 overskrides.
 § 119.  Har aktionærer ved forsætlig medvirken til en  

 generalforsamlingsbeslutning i strid med § 80 eller på anden måde ved misbrug  

 af deres indflydelse i selskabet medvirket til overtrædelse af denne lov  

 eller selskabets vedtægter, kan retten, hvis der som følge af misbrugets  

 langvarighed eller andre grunde foreligger særlig anledning hertil, efter  

 påstand af aktionærer, der repræsenterer mindst en tiendedel af  

 aktiekapitalen, bestemme, at selskabet skal opløses.
 § 120.  Til at foretage likvidationen af et  

 aktieselskab vælger generalforsmalingen en eller flere likvidatorer.
 Stk. 2.  Aktionærer, der ejer en fjerdedel af  

 aktiekapitalen, har ret til på generalforsamlingen at vælge en likvidator til  

 sammen med de af generalforsamlingen valgte at foretage likvidationen.
Stk. 3.  Generalforsamlingen kan beslutte, at  

 skifteretten skal udnævne likvidatorer.
Skifteretten fastsætter det vederlag,  

 det likviderende selskab skal yde de af retten udnævnte likvidatorer.
§ 121.  Likvidatorerne træder i bestyrelsens og  

 direktionens sted.
Denne lovs bestemmelser om bestyrelsen finder med de  

 fornødne lempelser anvendelse på likvidatorerne.
 Stk. 2.  Likvidator kan til enhver tid afsættes af den  

 myndighed, der har udnævnt ham.
 Stk. 3.  I øvrigt finder lovens regler om  

 regnskabsaflæggelse, revision, generalforsamlinger og om regnskabers  

 indsendelse til aktieselskabs-registeret tilsvarende anvendelse i selskaber  

 under likvidation med de afvigelser, der følger af nedenstående bestemmelser.
§122. Likvidatorerne skal udarbejde en resultatopgørelse for tiden fra  

 udløbet af det sidste år, for hvilket regnskab er aflagt, til likvidationens  

 indtræden og en status på sidstnævnte tidspunkt.
Regnskabet skal i revideret  

 stand snarest muligt fremlægges til eftersyn for aktionærerne og kreditorerne  

 på selskabets kontor og indsendes til aktieselskabs-registeret.
 Stk. 2.  Inden 14 dage efter, at det i stk. 1 omhandlede  

 regnskab foreligger, skal likvidatorerne til aktieselskabs-registeret afgive  

 en redegørelse for de vigtigste årsager til likvidationen, for forretningens  

 gang i de sidste år før likvidationen og for omstændigheder, som i øvrigt  

 kommer i betragtning ved bedømmelsen af, om der er grund til at påbegynde  

 undersøgelse med henblik på strafforfølgning.
§ 123.  Likvidatorerne skal snarest ved en  

 bekendtgørelse i Statstidende med et varsel af mindst tre måneder opfordre  

 selskabets kreditorer til at anmelde deres krav.
Meddelelse om  

 bekendtgørelsens indrykning skal samtidig sendes til alle kendte kreditorer.
 Stk. 2.  Kan en fordring ikke anerkendes som anmeldt,  

 skal der gives kreditor underretning herom ved anbefalet brev med  

 tilkendegivelse af, at han, såfremt han ønsker at anfægte afgørelsen, må  

 indbringe spørgsmålet for skifteretten inden tre måneder fra brevets  

 afsendelse at regne.
 Stk. 3.  Fordringer, der anmeldes, efter at boet er  

 optaget til slutning, dækkes ved midler, der endnu ikke er udloddet til  

 aktionærerne.
§ 124.  Udlodning til aktionærerne kan først  

 foretages, når den frist, der er fastsat i den i § 123, stk. 1, omhandlede  

 bekendtgørelse, er udløbet og gælden betalt.
Bobehandlingen må ikke  

 afsluttes, før mulige tvistigheder i henhold til § 123, stk. 2, er afgjort.
Stk. 2.  Inden fjorten dage efter, at det endelige  

 likvidationsregnskab er godkendt af generalforsmalingen, skal likvidatorerne  

 anmelde selskabet til udslettelse af aktieselskabs-registeret.
Som bilag til  

 denne anmeldelse skal følge likvidationsregnskabet.
§ 125.  Såfremt der efter selskabets udslettelse af  

 aktieselskabs-registeret fremkommer yderligere midler, eller der i øvrigt  

 måtte være anledning dertil, kan likvidationen efter skifterettens  

 bestemmelse genoptages.
Dette sker ved de tidligere likvidatorer eller, hvis  

 disse ikke kan genoptage likvidationen, ved skifteretten.
Genoptagelse af  

 likvidationen og dens afslutning skal anmeldes inden fjorten dage.
§ 126.  Viser det sig under likvidationen, at de  

 forhold, der har ført til selskabets likvidation, ikke længere foreligger,  

 skal likvidatorerne indkalde en generalforsamling, der under iagttagelse af  

 forskrifterne i § 78 kan vedtage, at likvidationen skal hæves, og at  

 selskabet på ny skal træde i virksomhed.
Vedtages dette, skal der vælges en  

 bestyrelse og revisor.
Aktiekapitalen skal nedskrives til det beløb, der er i  

 behold.
Er den beholdne aktiekapital mindre end 100.000 kr., skal den bringes  

 op til mindst dette beløb.
 Stk. 2.  Anmeldelse om likvidationens ophævelse og om  

 selskabets genoptagelse af virksomheden skal ske inden fjorten dage.  

 Anmeldelsen skal være ledsaget af dokumentation for, at betingelserne i stk.  

 1 er opfyldt.
 § 127.  På selskabets vegne kan konkursbegæring kun  

 indgives af bestyrelsen eller, hvis selskabet er under likvidation, af  

 likvidator.
 Stk. 2.  Såfremt likvidatorerne finder, at likvidationen  

 ikke vil give fuld dækning til kreditorerne, skal de indkalde  

 generalforsamlingen til beslutning om indgivelse af konkursbegæring.
Stk. 3.  Opløses et selskab i medfør af § 117, indgives  

 konkursbegæringen af likvidator uden indkaldelse af generalforsamlingen.
Er  

 ingen likvidator udnævnt, kan skifteretten af egen drift træffe afgørelse om  

 konkurs.
 § 128.  Et aktieselskab, der er under konkurs, skal  

 bibeholde sit navn med tilføjelsen »under konkurs«.
Stk. 2.  I forbindelse med registrering af konkursens  

 slutning slettes selskabet af aktieselskabs-registeret, medmindre andet  

 fremgår af skifterettens meddelelse.' 3. I § 138, stk. 2, udgår »eller træder i  

 likvidation efter reglerne om insolvente aktieselskaber«.
 4. § 144, stk. 4, affattes således:
»Stk. 4.  Går selskabet konkurs, således at  

 fristdagen indtræder inden to år efter afholdelsen af den generalforsamling,  

 som har bevilget ansvarsfrihed eller givet afkald på anlæggelse af søgsmål,  

 kan konkursboet dog anlægge erstatningssag uden hensyn til denne  

 generalforsamlingsbeslutning.« 5. I § 145, stk. 2, udgår »eller trådt i  

 likvidation efter reglerne i §§ 128-131«.
 6. I § 159, stk. 2, ændres »retsplejelovens § 9,  

 stk. 2,» til: »konkurslovens § 4«.
 7. I § 161, stk. 1, indsættes efter »§ 116, stk.  

 4,»: »§ 128, stk. 1,».
8. I § 176, stk. 1, ændres »§ 120, stk. 1, 2.  

 pkt.« til: »§ 121, stk. 1, 2. pkt.« § 15.  I lov nr. 371 af 13. juni 1973 om  

 anpartsselskaber, som ændret senest ved lov nr. 105 af 17. marts 1976,  

 foretages følgende ændringer:
 1. § 45, stk. 3, affattes således:
»Stk. 3.  Går et anpartsselskab konkurs, skal  

 bestyrelsesmedlemmer og direktører, selv om de har været i god tro,  

 tilbagebetale, hvad de i de sidste fem år før fristdagen har oppebåret som  

 tantieme, forudsat at selskabet var isnolvent, da tantiemen blev  

 fastsat.« 2. Kapitel 14 affattes således:
 Anpartsselskabers opløsning.
 § 85.  Såfremt ikke andet er fastsat i lovgivningen,  

 træffes beslutning om opløsning af et anpartsselskab af generalforsamlingen  

 og gennemføres ved likvidation.
 Stk. 2.  Generalforsamlingens beslutning træffes i  

 tilfælde, hvor opløsning er påbudt i lovgivningen eller selskabets vedtægter,  

 overensstemmende med reglerne i § 58. I andre tilfælde finder § 59  

 tilsvarende anvendelse.
 Stk. 3.  Beslutningen skal anmeldes inden fjorten dage.
 Stk. 4.  Et anpartsselskab, der er under likvidation  

 eller under opløsning i henhold til § 86, skal beholde sit navn med  

 tilføjelsen »i likvidation«.
§ 86.  Bliver opløsning ikke vedtaget i tilfælde, hvor  

 dette er påbudt i lovgivningen eller selskabets vedtægter, eller bliver  

 likvidator ikke valgt, opløses selskabet på overregistrators begæring af  

 skifteretten på selskabets hjemsted.
Det samme gælder, hvor selskabets  

 opløsning er besluttet af retten i henhold til § 88.
Stk. 2.  Skifteretten kan udnævne en eller flere  

 likvidatorer.
For opløsningen gælder i øvrigt bestemmelserne om likvidation i  

 dette kapitel med de fornødne lempelser.
Omkostningerne ved opløsningen  

 betales om fornødent af statskassen.
§ 87.  Et anpartsselskab skal opløses, hvis selskabet  

 i tre år på hinanden følgende år ikke har indsendt årsregnskab til  

 aktieselskabs-registeret, eller hvis det ikke har den i loven eller  

 vedtægterne foreskrevne ledelse, og mangelen ikke afhjælpes inden udløbet af  

 en af overregistrator fastsat frist.
Det samme gælder, hvis en af  

 overregistrator i medfør af § 11 fastsat frist for anmeldelse af  

 indskudskapitalens indbetaling overskrides.
 § 88.  Har anpartshavere ved forsætlig medvirken til  

 en generalforsamlingsbeslutning i strid med § 61 eller på anden måde ved  

 misbrug af deres indflydelse i selskabet medvirket til overtrædelse af denne  

 lov eller selskabets vedtægter, kan retten, hvis der som følge af misbrugets  

 langvarighed eller andre grunde foreligger særlig anledning hertil, efter  

 påstand af anpartshavere, der repræsenterer mindst en fjerdedel af  

 indskudskapitalen, bestemme, at selskabet skal opløses.
 § 89.  Til at foretage likvidationen af et  

 anpartsselskab vælger generalforsamlingen en eller flere likvidatorer.
 Stk. 2.  Anpartshavere, der ejer en fjerdedel af  

 indskudskapitalen, har ret til på generalforsamlingen at vælge en likvidator  

 til sammen med de af generalforsamlingen valgte at foretage likvidationen.
Stk. 3.  Generalforsamlingen kan beslutte, at  

 skifteretten skal udnævne likvidatorer.
Skifteretten fastsætter det vederlag,  

 det likviderende selskab skal yde de af retten udnævnte likvidatorer.
§ 90.  Likvidatorerne træder i bestyrelsens og  

 direktionens sted.
Denne lovs bestemmelser om bestyrelsen finder med de  

 fornødne lempelser anvendelse på likvidatorerne.
 Stk. 2.  Likvidator kan til enhver tid afsættes af den  

 myndighed, der har udnævnt ham.
 Stk. 3.  I øvrigt finder lovens regler om  

 regnskabsaflæggelse, revision, generalforsamlinger og om regnskabers  

 indsendelse til aktieselskabs-registeret tilsvarende anvendelse i selskaber  

 under likvidation med de afvigelser, der følger af nedenstående bestemmelser.
§ 91.  Likvidatorerne skal udarbejde en  

 resultatopgørelse for tiden fra udløbet af det sidste år, for hvilket  

 regnskab er aflagt, til likvidationens indtræden og en status på sidstnævnte  

 tidspunkt.
Regnskabet skal i revideret stand snarest muligt fremlægges til  

 eftersyn for anpartshaverne og kreditorerne på selskabets kontor og indsendes  

 til aktieselskabs-registeret.
 Stk. 2.  Inden 14 dage efter, at det i stk. 1 omhandlede  

 regnskab foreligger, skal likvidatorerne til aktieselskabs-registeret afgive  

 en redegørelse for de vigtigste årsager til likvidationen, for forretningens  

 gang i de sidste år før likvidationen og for omstændigheder, som i øvrigt  

 kommer i betragtning ved bedømmelsen af, om der er grund til at påbegynde  

 undersøgelse med henblik på strafforfølgning.
§ 92.  Likvidatorerne skal snarest ved en  

 bekendtgørelse i Statstidende med et varsel af tre måneder opfordre  

 selskabets kreditorer til at anmelde deres krav.
Meddelelse om  

 bekendtgørelsens indrykning skal samtidig sendes til alle kendte kreditorer.
 Stk. 2.  Kan en fordring ikke anerkendes som anmeldt,  

 skal der gives kreditor underretning herom ved anbefalet brev med  

 tilkendegivelse af, at han, såfremt han ønsker at anfægte afgørelsen, må  

 indbringe spørgsmålet for skifteretten inden tre måneder fra brevets  

 afsendelse at regne.
 Stk. 3.  Fordringer, der anmeldes, efter at boet er  

 optaget til slutning, dækkes ved midler, der endnu ikke er udloddet til  

 aktionærerne.
§ 93.  Udlodning til anpartshavere kan først  

 foretages, når den frist, der er fastsat i den i § 92, stk. 1, nævnte  

 bekendtgørelse, er udløbet og gælden betalt.
Bobehandlingen må ikke  

 afsluttes, før mulige tvister i henhold til § 92, stk. 2, er afgjort.
Stk. 2.  Inden fjorten dage efter, at det endelige  

 likvidationsregnskab er godkendt af generalforsamlingen, skal likvidatorerne  

 anmelde selskabet til udslettelse af aktieselskabs-registeret.
Som bilag til  

 denne anmeldelse skal følge likvidationsregnskabet.
§ 94.  Såfremt der efter selskabets udslettelse af  

 aktieselskabs-registeret fremkommer yderligere midler, eller der i øvrigt  

 måtte være anledning dertil, kan likvidationen efter skifterettens  

 bestemmelse genoptages.
Dette sker ved de tidligere likvidatorer eller, hvis  

 disse ikke kan genoptage likvidationen, ved skifteretten.
Genoptagelse af  

 likvidationen og dens afslutning skal anmeldes inden fjorten dage.
§ 95.  Viser det sig under likvidationen, at de  

 forhold der har ført til selskabets likvidation, ikke længere foreligger,  

 skal likvidatorerne indkalde en generalforsamling, der kan vedtage, at  

 likvidationen skal hæves, og at selskabet på ny skal træde i virksomhed under  

 iagttagelse af forskrifterne i § 59. Vedtages dette, skal der vælges en  

 bestyrelse eller en direktion, jfr. § 31, og revisor.
Indskudskapitalen skal  

 nedskrives til det beløb, der er i behold.
Er den beholdne indskudskapital  

 mindre end 30.000 kr., skal den bringes op til mindst dette beløb.
 Stk. 2.  anmeldelse om likvidationens ophævelse og om  

 selskabets genoptagelse af virksomheden skal ske inden fjorten dage.  

 Anmeldelsen skal være ledsaget af dokumentation for, at betingelserne i stk.  

 1 er opfyldt.
 § 96.  På selskabets vegne kan konkursbegæring kun  

 indgives af bestyrelsen eller, hvis selskabet er under likvidation, af  

 likvidator.
 Stk. 2.  Såfremt likvidatorerne finder, at likvidationen  

 ikke vil give fuld dækning til kreditorerne, skal de indkalde  

 generalforsamlingen til beslutning om indgivelse af konkursbegæring.
Stk. 3.  Opløses et selskab i medfør af § 86, indgives  

 konkursbegæringen af likvidator uden indkaldelse af generalforsamlingen.
Er  

 ingen likvidator udnævnt, kan skifteretten af egen drift træffe afgørelse om  

 konkurs.
 § 97.  Et anpartsselskab, der er under konkurs, skal  

 bibeholde sit navn med tilføjelsen »under konkurs«.
Stk. 2.  i forbindelse med registrering af konkursens  

 slutning slettes selskabet af aktieselskabs-registeret, medmindre andet  

 fremgår af skifterettens meddelelse.' 3. I § 107, stk. 2, udgår »eller træder i  

 likvidation efter reglerne om isolvente anpartsselskaber«.
 4. § 114, stk. 4, affattes således:
»Stk. 4.  Går selskabet konkurs, således at  

 fristdagen indtræder inden to år efter afholdelsen af den generalforsamling,  

 som har bevilget ansvarsfrihed eller givet afkald på anlæggelse af søgsmål,  

 kan konkursboet dog anlægge erstatningssag uden hensyn til denne  

 generalforsamlingsbeslutning.« 5. I § 115, stk. 2, udgår »eller trådt i  

 likvidation efter reglerne i §§ 97-100«.
 6. I § 129, stk. 2, ændres »retsplejelovens § 9,  

 stk. 2,» til: »konkurslovens § 4«.
 7. I § 131, stk. 1, indsættes efter »§ 85, stk.  

 4,»: »§ 97, stk. 1,».
8. I § 134, stk. 1, ændres »§ 89, stk. 1, 2.  

 pkt.,» til: »§ 90, stk. 1, 2. pkt.« § 16 § 46,  stk. 2, i lov nr. 199 af 2. april 1974 om  

 banker og sparekasser affattes således:
»Stk. 2.  I tilfælde af betalingsstandsning  

 anvendes bestemmelserne i konkurslovens §§ 31, 39-80, 82-91, 93 og 95-99  

 tilsvarende fra betalingsstandsningen at regne.
Omstødelsessøgsmål i henhold  

 til konkurslovens §§ 64-80 skal anlægges inden 12 måneder efter  

 betalingsstandsningen.« § 17 I lov om rettens pleje, jfr. lovbekendtgørelse nr. 1 af 2. januar 1975,  

 som ændret senest ved lov nr. 39 af 26. januar 1977, foretages følgende  

 ændringer:
 1. § 9, stk. 3, nr. 5, affattes således:
5. Behandling af konkursboer, ledelse af  

 akkordforhandling og modtagelse af anmeldelser om betalingsstandsning, jfr.  

 konkurslovens § 4.' 2. Efter § 18 c indsættes:
»§ 18 d.  Under behandling af konkursboer kan  

 sagkyndige dommere tilkaldes efter reglerne i §§ 6, stk. 4, 18 a, stk. 2, og  

 18 b.« 3. I § 538 affattedes stk. 2 såles:
»Stk. 2.  De følgende regler anvendes på  

 tvangsauktion, som sker uden forudgående udlæg, med de ændringer, som følger  

 af forholdets natur.« Stk. 3  ophæves.
 4. Efter § 538 indsættes:
»§ 538 a.  Fyldestgøres et krav, der er sikret  

 ved håndpant, ikke rettidigt, kan panthaveren lade pantet bortsælge ved  

 tvangsauktion.
Værdipapirer, som har kurs på Københavns børs eller på  

 fremmede børser, sælges dog ved et medlem af fondsbørsen eller en bank eller  

 sparekasse.
 Stk. 2.  Inden panthaveren tager skridt til  

 fyldestgørelse, skal han, medmindre pantsætterens bopæl er ham ubekendt, med  

 en uges varsel ved anbefalet brev opfordre denne til at opfylde kravet,  

 medmindre omgående salg er nødvendigt for at undgå eller begrænse et tab.  

 Afkald på sådan opfordring er ikke gyldigt.
 Stk. 3.  Pantsatte fordringer kan inddrives af  

 panthaveren, efterhånden som de forfalder.
§ 538 b.  Salg ved auktion af pantsatte genstande fra  

 et dødsbo, hvori gæld ikke er vedgået, eller et konkursbo, sker efter  

 reglerne om tvangsauktion.
Eksekutor, kurator eller skifterettens medhjælper  

 i boet skal udføre, hvad der påhviler rekvirenten af en tvangsauktion, og  

 fungerer tillige som inkassator, for så vidt ingen anden er udpeget hertil.  

 Er ingen kurator eller medhjælper udpeget, udføres hvervet af skifteretten  

 eller den, som skifteretten udpeger dertil.
Stk. 2.  I øvrigt sker salg af et bos aktiver ved  

 offentlig auktion efter reglerne om offentlige auktioner, der ikke er  

 tvangsauktioner.« 5. I OVERSKRIFTEN TIL TREDJE BOG, SJETTE AFSNIT, udgår  

 »tvangsakkord uden for konkurs samt konkurs«.
 6. I OVERSKRIFTEN TIL KAPITEL 58 udgår »og  

 tvangsakkord uden for konkurs«.
 7. § 666 ophæves.
 8. Kapitel 59 og kapitel 60 ophæves.
§ 18 Loven træder i kraft den 1. april 1978.
§ 19 Stk. 1.  Under konkurs, som er indtrådt i henhold til en  

 begæring, der er indgivet inden denne lovs ikraftræden, anvendes de hidtil  

 gældende regler.
 Stk. 2.  I dødsboer anvendes de hidtil gældende regler,  

 hvis dødsfaldet er sket før lovens ikrafttræden.
 Stk. 3.  Er et selskab inden lovens ikrafttræden trådt i  

 likvidation efter lovgivningens bestemmelse om likvidation af insolvente  

 selskaber, anvendes de hidtil gældende regler om virkningerne heraf.
§ 20 Stk. 1.  Ved udlodning efter reglerne i § 44, stk. 2, i  

 lov nr. 155 af 30. november 1874 om skifte af dødsbo og fællesbo m.v., som  

 affattet ved denne lovs § 4, nr. 2, anvendes også bestemmelsen i  

 konkurslovens § 221 angående krav, der er sikret ved tinglyst skifteekstrakt.
 Stk. 2.  De hidtil gældende regler om fortrinsret i fast  

 ejendom med tilbehør for krav på løn og kostpenge anvendes, såfremt kravet er  

 forfaldet før lovens ikrafttræden, eller såfremt indgivelse af  

 konkursbegæring mod arbejdsgiveren, arbejdsgiverens død eller foretagelse af  

 udlæg eller udpantning i ejendommen er sket før dette tidspunkt.
§ 21 Loven gælder ikke for Færøerne og Grønland, men kan ved kgl. anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
 GIVET PÅ CHRISTIANSBORG SLOT, DEN 8.  

 JUNI 1977.
 Under Vor Kongelige Hånd og Segl.
 Margrethe R.
 /Orla Møller.
