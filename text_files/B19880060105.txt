 I henhold til § 5, stk. 1, i lov om statsstøtte til visse private skoler,  

 jf. lovbekendtgørelse nr. 12 af 5. januar 1971 som ændret ved lov nr. 230 af  

 22. april 1987 fastsættes:
Revision § 1.  Revisionen skal udføres af en statsautoriseret  

 revisor eller en registreret revisor.
 § 2.  Revisionen omfatter skolens årsregnskab, jf.  

 kapitel 5 i Undervisningsministeriets bekendtgørelse nr. 484 af 8. juli 1987  

 om statstilskud til visse private skoler (tilskudsbekendtgørelsen).
 Stk. 2.  Revisionen skal udføres i overensstemmelse med  

 god offentlig revisionsskik, jf. § 3 i lov om revision af statens regnskaber  

 m.m.
Stk. 3.  Revisor skal attestere skolens årsregnskab.
Det  

 skal af påtegningen på regnskabet fremgå, at regnskabet er revideret i  

 overensstemmelse med reglerne i denne bekendtgørelse.
Forbehold skal fremgå  

 af påtegningen.
§ 3.  Revisionen tilrettelægges af revisor under  

 hensyn til denne bekendtgørelse og skolens administrative struktur og  

 forretningsgang, herunder den interne kontrol og andre forhold af betydning  

 for regnskabsaflæggelsen.
Der skal foretages uanmeldt beholdningseftersyn  

 mindst een gang årligt.
Stk. 2.  Som grundlag for revisionen udarbejdes en  

 revisionsplan.
Der foretages sædvanligvis revision i årets løb.
Revisionen  

 kan udføres ved stikprøvevise undersøgelser.
 Stk. 3.  Ved revisionen skal revisor efterprøve:
 § 4.  Revisionen skal omfatte kontrol med, at  

 lønudgifter m.v. til det pædagogiske personale ved skolen er i  

 overensstemmelse med gældende regler.
 Stk. 2.  Revisionen i henhold til stk. 1 bør udføres ved  

 stikprøvevise undersøgelser og omfatter kontrol med:
 Stk. 3.  Revisor kontrollerer udregningen af  

 årselevtallet.
 Stk. 4.  Revisor kontrollerer tilstedeværelsen af de  

 kontrakter, som ifølge Undervisningsministeriets bekendtgørelse nr. 27 af 25.  

 januar 1984 om tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler skal oprettes mellem det pædagogiske  

 personale og skolen.
§ 5.  Revisor skal have adgang til at gennemgå skolens  

 regnskabsmateriale og bestyrelsens forhandlingsprotokol.
Han har i øvrigt  

 adgang til alle de oplysninger, som han finder af betydning for udførelsen af  

 sit hverv.
§ 6.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med forvaltningen af skolens midler, skal han straks give skolens bestyrelse  

 meddelelse herom.
Bestyrelsen sender herefter indberetning til Direktoratet  

 for Folkeoplysning, Frie Grundskoler m.v. bilagt revisors bemærkninger.
 Stk. 2.  Bliver revisor under sin revision eller på  

 anden måde opmærksom på, at fortsættelse af skolens drift er usikker af  

 økonomiske grunde, skal han straks underrette skolens bestyrelse herom.  

 Bestyrelsens redegørelse til direktoratet, jf. tilskudsbekendtgørelsens § 36,  

 stk. 2, skal være ledsaget af revisors bemærkninger.
§ 7.  Revisor fører en revisionsprotokol.
I  

 revisionsprotokollen indføres beretning om hvilket revisionsarbejde, der er  

 udført, og om alle væsentlige forhold, der har givet anledning til  

 bemærkninger.
Endvidere foretages notering om foretagne uanmeldte  

 beholdningseftersyn.
 Stk. 2.  I protokollen indføres beretning om den udførte  

 revision af årsregnskabet, herunder erklæring om:
 Stk. 3.  Genpart af revisionsprotokollen indsendes til  

 direktoratet sammen med årsregnskabet.
Kontrol af udgiftsbehov § 8.  Revisor skal kontrollere, at skolens  

 udgiftsbehov som grundlag for rammetilskud er opgjort i overensstemmelse med  

 reglerne i kapitel 3 i tilskudsbekendtgørelsen.
Kontrollen bør udføres ved  

 stikprøvevise undersøgelser.
 Stk. 2.  Revisor skal attestere udgiftsbehovet forud for  

 indsendelsen til direktoratet.
 Stk. 3.  Revisors opgaver fremgår af bilaget.
 Ikrafttræden m.v.
 § 9.  Bekendtgørelsen har virkning for revision af  

 årsregnskaber og kontrol af opgørelse af udgiftsbehov fra og med tilskudsåret  

 1988.
 Stk. 2.  Instruks af 19. september 1984 om  

 revisionsinstruks for revisorer ved skoler, der får statstilskud efter lov om  

 statsstøtte til visse private skoler, og cirkulære af 1. oktober 1985 om  

 ændring af revisionsinstruks for revisorer ved skoler, der modtager  

 statstilskud i henhold til lov om statsstøtte til visse private skoler,  

 ophæves med virkning for revision af skolernes årsregnskaber for 1988 og  

 følgende år.
Kulturministeriet, den 11. oktober 1988 P.M.V.
 E.B.
HANNE SAUNTE Bilag Revisors opgaver i forbindelse med attestation af udgiftsbehovet er  

 følgende:
1. Foreløbigt udgiftsbehov Revisor påser:
2. Endeligt udgiftsbehov Revisor kontrollerer:
 (* 1) Undervisningsministeriets bekendtgørelse nr. 27 af 25. januar 1984.
