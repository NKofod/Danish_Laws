 I henhold til § 11 i lov om udøvelse af lægegerning, jf. lovbekendtgørelse  

 nr. 426 af 19. august 1976 samt § 26 i lov nr. 114 af 21. marts 1979 om  

 foranstaltninger mod smitsomme sygdomme fastsættes herved:
 § 1.  Ethvert laboratorium, der udfører de indledende  

 undersøgelser for HIV-antistof (primære ELISA-undersøgelser) skal foretage  

 månedlige indberetninger af omfang og resultat af undersøgelserne.
 Stk. 2.  Indberetningen skal ske i summarisk form til  

 Statens Seruminstitut, epidemiologisk afdeling, ved anvendelse af  

 Sundhedsstyrelsens formular 4001-1.
§ 2.  Laboratorier, der udfører konfirmatoriske  

 HIV-undersøgelser (Western blot og lign.), skal ved fund af anti-HIV-positive  

 prøver sende et indberetningsskema (Sundhedsstyrelsens formular nr. 4001-3)  

 til den læge, der skal give den undersøgte person resultatet af  

 anti-HIV-undersøgelsen.
Kopi af indberetningsskemaet skal af laboratoriet  

 sendes til Statens Seruminstitut, epidemiologisk afdeling.
 § 3.  Bekendtgørelsen træder i kraft den 1. april  

 1992.
 Stk. 2.  Samtidig ophæves Sundhedsstyrelsens  

 bekendtgørelse af 25. juni 1990 om laboratoriers indberetning af  

 HIV-undersøgelser m.v.
