Bekendtgørelse om undtagelse af  

 dokumenter om kommunale myndigheders indkøbsaftaler fra aktindsigt  

 efter lov om offentlighed i forvaltningen I medfør af § 3, stk. 1, i lov nr. 572 af 19. december  

 1985 om offentlighed i forvaltningen som senest ændret ved lov nr. 276  

 af 13. maj 1998, fastsættes efter forhandling med  

 justitsministeren:
 § 1. I sager, hvor kommunale myndigheder har  

 indgået eller agter at indgå aftaler med enkeltpersoner eller  

 virksomheder om køb af varer eller tjenesteydelser eller en  

 kombination heraf, herunder rammeaftaler m.v., er følgende dokumenter  

 undtaget fra aktindsigt efter lov om offentlighed i forvaltningen:
 1)	Brevveksling mellem den kommunale myndighed og enkeltpersoner eller  

 virksomheder, der indgiver eller har indgivet tilbud om levering af varer  

 eller tjenesteydelser, eller som har rettet henvendelse til myndigheden med  

 henblik på eventuel afgivelse af sådant tilbud.
 2)	Indgåede indkøbsaftaler og materiale vedrørende  

 aftalernes indhold og anvendelse så længe aftalerne løber,  

 eller det efter udløbet er nødvendigt af hensyn til parternes  

 forretningsmæssige forhold.
 3)	Brevveksling med sagkyndige i forbindelse med stillingtagen til  

 tilbud og indgåelse af aftaler.
 § 2. Bestemmelsen i § 1 gælder  

 tilsvarende for Hovedstadsområdets Trafikselskab, Hovedstadens  

 Sygehusfællesskab samt selvejende institutioner, med hvilke  

 kommuner og amtskommuner har indgået overenskomst med henblik på  

 opfyldelsen af dem i lovgivningen pålagte forpligtelser.
 § 3. Bekendtgørelsen træder i kraft  

 den 1. februar 1999 og finder anvendelse på anmodninger om aktindsigt,  

 som indgives efter dette tidspunkt.
