Konkurrenceankenævnet har afvist at tillægge en klage over  

 Konkurrencerådets pålæg efter konkurrencelovens § 12, stk. 1, til S.
Dyrup  

 & Co.
A/S opsættende virkning.
 Pålægge drejer sig om ophævelse af et sortimentskrav og et  

 emballagestørrelseskrav i selskabets forhandlerantagelsesbetingelser  

 vedrørende træbeskyttelsesmidler.
 Ankenævnet finder, at der ikke er fornødent grundlag for at tillægge  

 klage til Konkurrenceankenævnet opsættende virkning i forhold til pålægget.
Vedr.: J.nr. 95-17.444, S.
Dyrup & Co.
A/S ctr.  

 Konkurrencerådet Ved skrivelse af 15. februar 1995 har advokat Peter-Ulrik Plesner på vegne  

 S.
Dyrup & Co.
A/S indbragt en af Konkurrencerådet den 16. januar 1995  

 truffet afgørelse, hvorved rådet meddelte selskabet påbud om at ophæve  

 bestemmelser i selskabets reviderede forhandlerantagelsesbetingelser om fuldt  

 varesortiment og mindst 2 emballagestørrelser.
Jem & Fix A/S er ved advokat Klaus K.
Kjær, Esbjerg, indtrådt i  

 ankesagen til støtte for Konkurrencerådet.
Baggrunden for sagen i Konkurrencerådet var en klage fra byggemarkedskæden  

 Jem & Fix A/S over S.
Dyrup & Co.
A/S' periodiske  

 leveringsstandsninger af træbeskyttelsesmidlet GORI.
Advokat Peter-Ulrik Plesner har anmodet om, at ankenævnet tillægger klagen  

 opsættende virkning.
Til støtte herfor har advokat Peter-Ulrik Plesner  

 anført, at S.
Dyrup & Co.
A/S allerede en gang efter forhandlingerne med  

 Konkurrencerådet har ændret sine forhandlerantagelsesbetingelser.
Det vil  

 virke skadeligt på markedet, hvis man endnu engang under sagens gang skal  

 ændre betingelserne.
Man vil endvidere reelt blive tvunget til helt at opgive  

 kravene om sortiment og emballagestørrelse.
Kravene svarer til bestemmelser i  

 interne retningslinier for antagelse af forhandlere, som S.
Dyrup & Co.  

 A/S i adskillige år har håndhævet.
Forhandlerantagelsesbetingelserne, der  

 blev udarbejdet den 11. november 1994, indeholder en væsentlig lempelse i  

 forhold til de tidligere interne retningslinier.
Da S.
Dyrup & Co.
A/S i  

 slutningen af året indgik kontrakter for det følgende år, var det nødvendigt  

 straks at anvende disse betingelser, og det vil være vanskeligt umiddelbart  

 efter, at man har indgået årskontrakter m.v. at fremsende nye bestemmelser.  

 Det vil derfor få skadelige virkninger på markedet, såfremt det pålægges S.  

 Dyrup & Co.
A/S endnu engang at ændre betingelserne.
 Rådet finder ikke, at der i den konkret sag er belæg for en fravigelse af  

 det generelle princip i konkurrencelovens § 18, stk. 3, hvorefter en klage  

 over rådets afgørelse efter lovens § 12, stk. 1, ikke har opsættende  

 virkning.
Rådet har anført, at S.
Dyrup & Co.
A/S først under sagens  

 forberedelse har formaliseret forhandlerantagelsesbetingelserne.
En  

 efterlevelse af påbuddet i perioden, indtil ankenævnet har truffet afgørelse,  

 vil derfor ikke medføre nogen uoprettelig skade for selskabet.
Det var endvidere bekendt for S.
Dyrup & Co.
A/S, at rådet havde  

 indvendinger mod de påklagede punkter i forhandlerantagelsesbetingelserne.
At  

 selskabet har udsendt de reviderede forhandlerantagelsesbetingelserne, før  

 Konkurrencerådet har taget stilling i sagen, og derefter finder, at det vil  

 have skadelige virkninger på markedet, såfremt selskabet endnu engang skal  

 ændre betingelserne, kan ikke tillægges betydning.
Advokat Klaus K.
Kjær har anført, at det er væsentligt for Jem & Fix  

 A/S at få leveret uden at skulle tvinges til at acceptere  

 forhandlerantagelsesbetingelserne.
Langt størstedelen af den årlige omsætning  

 af træbeskyttelsesmidler finder sted i forårsmånederne, og det er således  

 afgørende for Jem & Fix A/S at kunne bestille varer på nuværende  

 tidspunkt til brug for den kommende højsæson.
Såfremt der tillægges klagen  

 opsættende virkning, vil Jem & Fix A/S blive tvunget til i en periode at  

 acceptere forhandlerantagelsesbetingelserne med den konsekvens, at selskabet  

 er tvunget til her og nu at indkøbe et urimeligt stort parti af de omhandlede  

 produkter.
Bestemmelserne i de interne retningslinier har ikke været  

 håndhævet over for Jem & Fix A/S, der i flere år har fået leveret de  

 omhandlede produkter, uden at der på noget tidspunkt har været stillet krav  

 om, at man skulle forhandle fuldt farvesortiment og forhandle minimum 2  

 forskellige dåsestørrelser.
 Efter det foreliggende finder ankenævnet ikke fornødent grundlag for i  

 medfør af konkurrencelovens § 18, stk. 3, at tillægge rådets påbud meddelt i  

 henhold til § 12, stk. 1, opsættende virkning.
 Afgørelse er truffet af ankenævnets formand, jf. § 7 i bekendtgørelse om  

 Konkurrenceankenævnet.
 (* 1) Konkurrencerådet:
