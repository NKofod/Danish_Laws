Nr BTL 226 Betænkning over Forslag til lov om indgåelse af  

 dobbeltbeskatningsoverenskomst mellem Kongeriget Danmarks regering og  

 Republikken Argentinas regering   

 Nr L 226 1995-96, 1. samling Afgivet af Skatteudvalget Afgivet: 19960424 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
 Et mindretal (Socialistisk Folkepartis medlem af udvalget) vil  

 hverken stemme for eller imod lovforslaget.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Enhedslisten er for, at der indgås internationale aftaler om beskatning,  

 men finder ikke, at der er nogen grund til, at Danmark indgår en aftale, der  

 gør det skattemæssigt fordelagtigt at investere i Argentina.
Enhedslisten  

 mener desuden, at regeringen burde høre Folketinget, inden der undertegnes en  

 aftale, der indeholder begunstigelser som i dette tilfælde.
