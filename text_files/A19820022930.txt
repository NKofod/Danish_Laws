 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Indledende bestemmelser § 1.  Denne lov finder anvendelse på  

 investeringsforetagender § 2.  Virksomhed som nævnt i § 1 skal organiseres i  

 foreningsform.
Foreningen kan opdeles i afdelinger, hver baseret på en  

 bestemt del af aktiverne.
Medlem af foreningen er enhver ejer af en andel af  

 foreningens formue.
 Stk. 2.  Enhver andel i en forenings eller i en  

 afdelings formue skal medføre samme rettigheder, jfr. dog § 10, stk. 1.
 Stk. 3.  En investeringsforening må ikke drive anden  

 virksomhed end nævnt i § 1.
 § 3.  Investeringsforeninger er eneberettigede til at  

 rette henvendelse til en videre kreds eller offentligheden med henblik på at  

 modtage midler til en virksomhed som nævnt i § 1.
Stk. 2.  Investeringsforeninger er forpligtede og  

 eneberettigede til i deres navn at benytte ordet  

 »investeringsforening«.
Andre virksomheder må ikke i deres navn  

 eller til betegnelse af virksomheden benytte ordet  

 »investeringsforening« eller betegnelser, der er egnet til at  

 fremkalde det indtryk, at de er investeringsforeninger.
 Godkendelse m.m.
 § 4.  En investeringsforening skal for at kunne udøve  

 virksomhed godkendes af og registreres i tilsynet med investeringsforeninger,  

 jfr. dog § 61.
 Stk. 2.  Godkendelse er, foruden det, der er nævnt i §  

 5, betinget af:
§ 5.  Tilsynet med investeringsforeninger kan nægte  

 godkendelse af en forening, hvis et medlem af direktionen eller bestyrelsen § 6.  Afslag på en ansøgning om godkendelse skal  

 begrundes og meddeles investeringsforeningen senest 6 måneder efter  

 ansøgningens modtagelse eller, hvis ansøgningen er ufuldstændig, senest 6  

 måneder efter, at foreningen har fremsendt de oplysninger, der er nødvendige  

 for at træffe afgørelse.
Der træffes under alle omstændigheder afgørelse  

 senest 12 måneder efter ansøgningens modtagelse.
Afgørelsen skal i givet fald  

 indeholde oplysning om adgangen til efter stk. 2 at begære domstolsprøvelse  

 og om fristen herfor.
Stk. 2.  En afgørelse efter § 5 kan af den, afgørelsen  

 vedrører, forlanges indbragt for domstolene.
Begæring herom skal fremsættes  

 over for tilsynet med investeringsforeninger inden 4 uger efter, at  

 afgørelsen er meddelt den pågældende.
Tilsynet med investeringsforeninger  

 anlægger sag mod den pågældende i den borgerlige retsplejes former.
 Stk. 3.  Bestemmelserne i stk. 1, 3. pkt., og stk. 2  

 finder tilsvarende anvendelse, hvis tilsynet med investeringsforeninger  

 nægter at godkende valget af depot- eller administrationsselskab af de  

 grunde, der er nævnt i § 5. 4 ugers fristen i stk. 2 løber fra det tidspunkt,  

 selskabet får underretning om afgørelsen.
§ 7.  En investeringsforenings vedtægter skal  

 indeholde bestemmelser om: 1) foreningens navn og eventuelle binavne, 2) den  

 kommune her i landet, hvor investeringsforeningen skal have hjemsted  

 (hovedkontor), 3) foreningens eventuelle opdeling i afdelinger, 4) valg og  

 udskiftning af foreningens depotselskab, 5) indkaldelse til  

 generalforsamlinger, herunder om tid og sted for disse, 6) hvilke anliggender  

 der skal behandles på ordinær generalforsamling, 7) stemmeretten og dennes  

 udøvelse, herunder eventuelle begrænsninger i stemmeretten, 8) vedtagelse af  

 forslag på generalforsamlinger, herunder om ændring af vedtægter og om  

 foreningens opløsning, 9) generalforsamlingens eventuelle valg af  

 repræsentantskab, § 8.  Et udenlandsk investeringsforetagende, der  

 opfylder betingelserne i §§ 1 og 2, stk. 3, kan markedsføre sine andele her i  

 landet, såfremt dette er hjemlet i international aftale eller ved  

 bestemmelser fastsat af industriministeren, eller såfremt ministeren giver  

 tilladelse hertil.
 Stk. 2.  Industriministeren fastsætter bestemmelser om  

 udenlandske foretagenders adgang til at drive virksomhed her i landet,  

 herunder om oprettelse af salgskontorer og ekspeditionssteder, samt om  

 anmeldelse, registrering og offentliggørelse af prospekt og regnskab.
 Generalforsamling, ledelse m.v.
 § 9.  Generalforsamlingen er investeringsforeningens  

 øverste myndighed.
 Stk. 2.  Medlemmernes ret til at træffe beslutning i  

 foreningen udøves på generalforsamlingen.
Stk. 3.  Vedtægterne kan uanset stk. 2 bestemme, at  

 generalforsamlingen består af delegerede valgt af medlemmerne.
Regler om  

 valgordningen og om gennemførelse af valg af delegerede skal godkendes af  

 tilsynet med investeringsforeninger og fremgå af vedtægterne.
 Stk. 4.  Ethvert medlem har ret til i overensstemmelse  

 med vedtægternes regler herom at kræve et bestemt emne optaget på  

 dagsordenen.
 Stk. 5.  Bestyrelsen og direktionen skal, når det  

 forlanges af et medlem eller af en delegeret, og det efter bestyrelsens skøn  

 kan ske uden væsentlig skade for investeringsforeningen, meddele til rådighed  

 stående oplysninger på generalforsamlingen om alle forhold, som er af  

 betydning for bedømmelsen af årsregnskabet og foreningens stilling i øvrigt  

 eller for spørgsmål, hvorom beslutning skal træffes på generalforsamlingen.
§ 10.  Ethvert medlem skal sikres stemmeret på  

 generalforsamlingen i forhold til sin andel.
Ethvert medlem skal dog have  

 mindst en stemme.
Det kan i vedtægterne bestemmes, at intet medlem kan afgive  

 stemme for mere end en vis procentdel af formuen eller for mere end et  

 bestemt beløb.
 Stk. 2.  Er stemmeret betinget af notering i foreningens  

 protokol, kan noteringsfristen ikke være længere end en måned.
§ 11.  Til vedtagelse af beslutning om ændring af  

 vedtægterne kræves, at mindst halvdelen af formuen er repræsenteret på  

 generalforsamlingen, og at beslutningen vedtages med mindst to tredjedele af  

 de afgivne stemmer.
Er halvdelen af formuen ikke repræsenteret på  

 generalforsamlingen, men stemmer to tredjedele af de afgivne stemmer for  

 forslaget, kan forslaget vedtages på en ekstraordinær generalforsamling, der  

 indkaldes med mindst 3 ugers varsel.
På den ekstraordinære generalforsamling  

 kan forslaget vedtages, med to tredjedele af de afgivne stemmer uden hensyn  

 til, hvor stor en del af formuen der er repræsenteret.
 Stk. 2.  Vedtægtsændringen kan ikke træde i kraft, før  

 den er godkendt af tilsynet med investeringsforeninger.
 § 12.  En investeringsforening ledes af en bestyrelse  

 og en direktion, jfr. dog § 13, 2. pkt.
 Stk. 2.  Bestyrelsen skal bestå af mindst 3 medlemmer,  

 der vælges af generalforsamlingen eller af repræsentantskabet.
Stk. 3.  Bestyrelsen sørger for, at  

 investeringsforeningens virksomhed udøves forsvarligt i overensstemmelse med  

 loven og foreningens vedtægter.
Bestyrelsen skal herunder påse, at  

 bogføringen og formueforvaltningen kontrolleres på tilfredsstillende måde.
§ 13.  Bestyrelsen ansætter en direktion, der  

 varetager den daglige ledelse af investeringsforeningen i overensstemmelse  

 med bestyrelsens retningslinier og anvisninger.
Den daglige ledelse kan i  

 stedet overlades til et af tilsynet godkendt administrationsselskab med  

 hjemsted her i landet.
Dette skal være et aktieselskab eller andet selskab  

 med begrænset ansvar og må ikke tillige være et depotselskab for foreningen.
§ 14.  Bestyrelsesmedlemmer og direktører skal være  

 myndige.
De skal have bopæl her i landet, medmindre industriministeren  

 undtager fra dette krav.
Kravet om bopæl anvendes ikke i det omfang, andet er  

 fastsat i eller i medfør af international aftale eller ved bestemmelser  

 fastsat af industriministeren.
§ 15.  Hvervet som bestyrelsesmedlem eller som medlem  

 af et repræsentantskab kan hverken forenes med stillingen som direktør i  

 foreningen eller i dennes eventuelle administrationsselskab.
Dog kan  

 bestyrelsen i en direktørs forfald midlertidigt beskikke et af sine medlemmer  

 eller et medlem af repræsentantskabet til direktør.
Den pågældende kan i så  

 fald ikke udøve stemmeret i de nævnte organer.
 Stk. 2.  Om ansættelse, valg og afgang af direktører,  

 bestyrelsesmedlemmer, repræsentantskabsmedlemmer og revisorer skal der inden  

 en måned gives tilsynet med investeringsforeninger meddelelse.
 § 16.  Varetages investeringsforeningens daglige  

 ledelse af et administrationsselskab, finder § 14 og § 15, stk. 2,  

 tilsvarende anvendelse.
Depotselskabet § 17.  En investeringsforenings værdipapirer og  

 likvide midler skal forvaltes og opbevares af et af tilsynet med  

 investeringsforeninger godkendt depotselskab.
 Stk. 2.  Værdipapirer skal forvaltes særskilt for  

 foreningen.
 Stk. 3.  Som depotselskab kan godkendes banker og  

 sparekasser med hjemsted her i landet eller en i henhold til arvelovens § 61  

 godkendt forvaltningsafdeling samt herværende filialer af tilsvarende  

 udenlandske institutter.
 § 18.  Depotselskabet skal påse:
§ 19.  Depotselskabet er ansvarligt efter dansk rets  

 almindelige regler over for investeringsforeningen for enhver skade,  

 foreningen måtte lide som følge af manglende eller mangelfuld opfyldelse af  

 selskabets forpligtelser.
Depotselskabet kan ikke ved aftale fraskrive sig  

 dette ansvar.
 Stk. 2.  Depotselskabet skal i sin egenskab af  

 depotselskab udelukkende handle i investeringsforeningens interesse.
 Midlernes anbringelse og likviditet m.v.
 § 20.  En investeringsforenings formue må udelukkende  

 bestå af:
1. værdipapirer, der er optaget til offentlig notering  

 på en fondsbørs, eller som handles på et andet marked, der er offentligt  

 anerkendt, regelmæssigt arbejdende og åbent for offentligheden.
Såfremt  

 fondsbørsen eller markedet befinder sig i en stat, der ikke er medlem af De  

 europæiske Fællesskaber, skal fondsbørsen eller markedet dog være godkendt af  

 tilsynet med investeringsforeninger; 2. tinglyste pantebreve i dansk fast ejendom, for så  

 vidt de ved erhvervelsen enten har panteret inden for 80 pct. af ejendommens  

 handelsværdi eller er sikret ved garanti.
De udstedte garantier skal  

 godkendes af tilsynet med investeringsforeninger.
Tilsynet med  

 investeringsforeninger fastsætter nærmere regler for fastsættelse af  

 handelsværdien og opgørelsen af den foranstående gæld; 3. likvide midler.
 Stk. 2.  En investeringsforening kan dog investere  

 indtil 10 pct. af sin formue i andre værdipapirer end de i stk. 1 nævnte og  

 indtil 5 pct. af sin formue i andet end værdipapirer og likvide midler.
 Stk. 3.  En investeringsforening der besidder tinglyste  

 pantebreve af den i stk. 1, nr. 2, nævnte art kan dog ved misligholdelse af  

 pantebrevet midlertidigt overtage den pantsatte ejendom på tvangsauktion.  

 Indberetning herom skal gives til tilsynet med investeringsforeninger.
 § 21.  En investeringsforening må ikke investere mere  

 end 5 pct. af sin formue i værdipapirer udstedt af en enkelt udsteder  

 (emittent).
Stk. 2.  En investeringsforening kan dog investere  

 indtil 10 pct. af sin formue i værdipapirer udstedt af samme emittent.
Den  

 samlede værdi af sådanne værdipapirer må ikke overstige 40 pct. af formuen.
 Stk. 3.  Industriministeren kan fastsætte bestemmelser  

 om, at stk. 1 og 2 ikke finder anvendelse på værdipapirer udstedt eller  

 garanteret af offentlige myndigheder samt på obligationer udstedt af danske  

 realkreditinstitutter.
§ 22.  En investeringsforening må højst investere 5  

 pct. af sin formue i andele i andre investeringsforetagender.
Det er dog en  

 betingelse, at investeringsforetagendet hovedsagelig investerer i  

 værdipapirer af den i § 20, stk. 1, nævnte art.
 § 23.  En investeringsforening må hverken eje mere end  

 10 pct. af samme kategori af værdipapirer udstedt af en enkelt emittent eller  

 råde over mere end 10 pct. af det samlede antal stemmer, der er knyttet til  

 sådanne værdipapirer.
 Stk. 2.  Bestemmelsen i stk. 1 finder ikke anvendelse  

 på:
 § 24.  De ved § 20, stk. 2, § 21, stk. 1 og 2, og § 22  

 fastsatte grænser kan overskrides i tilfælde, hvor sådanne overskridelser  

 følger af, at foreningen udnytter tegningsrettigheder knyttet til  

 værdipapirer, der indgår i foreningens formue, eller hvor denne indskrænkes  

 som følge af indløsning af andele.
Stk. 2.  Overstiger de samlede overskridelser 10 pct. af  

 formuen, skal de senest 6 måneder efter være nedbragt til 10 pct.
Tilsynet  

 med investeringsforeninger kan i det enkelte tilfælde fastsætte en kortere  

 eller længere frist.
Almindelige bestemmelser § 25.  En investeringsforening må ikke optage lån.
Stk. 2.  Tilsynet med investeringsforeninger kan dog  

 tillade, at en investeringsforening § 26.  Andele i en investeringsforening kan kun tegnes  

 mod samtidig indbetaling af emissionsprisen.
Stk. 2.  Emissionsprisen fastsættes ved at dividere  

 formuens værdi på emissionstidspunktet med den nominelle værdi af tegnede  

 andele.
Der tillægges et beløb til dækning af udgifter ved køb af  

 værdipapirer og nødvendige omkostninger ved emissionen.
 Stk. 3.  Stk. 1 omfatter ikke fondsandele.
§ 27.  En investeringsforenings overskud  

 (nettoindtægt) skal enten udloddes til medlemmerne i form af udbytte eller  

 henlægges til forøgelse af formuen i overensstemmelse med vedtægternes  

 bestemmelser herom.
Mindst en gang om året skal foreningen udbetale udbytte  

 eller i tilfælde af henlæggelse underrette medlemmerne om det henlagte beløbs  

 størrelse.
 Stk. 2.  Vedtægterne kan bestemme, at  

 nettokapitalgevinster, der er fremkommet ved en forenings salg af aktiver,  

 udloddes.
 § 28.  En investeringsforening skal på et medlems  

 forlangende indløse andele.
Stk. 2.  Indløsningsprisen udregnes på grundlag af en  

 opgørelse svarende til den i § 26, stk. 2, 1. pkt., nævnte, foretaget på  

 indløsningstidspunktet.
Der gøres fradrag i indløsningsprisen for udgifter  

 ved salg af værdipapirer samt for nødvendige omkostninger ved indløsningen.
Stk. 3.  Indløsning af andele kan udsættes efter  

 vedtægternes bestemmelser herom.
Om udsættelsen skal der inden 8 børsdage  

 gives meddelelse til tilsynet med investeringsforeninger.
 Stk. 4.  Tilsynet med investeringsforeninger kan kræve,  

 at en forening udsætter indløsning af andele.
 § 29.  En investeringsforening må ikke yde lån eller  

 stille garanti.
Stk. 2.  En investeringsforening kan dog påtage sig den  

 hæftelse, der er forbundet med erhvervelse af aktier, der ikke er fuldt  

 indbetalt.
Sådanne hæftelser må ikke overstige 5 pct. af foreningens formue.
 § 30.  En investeringsforening må ikke udføre eller  

 deltage i spekulationsforretninger.
 § 31.  Værdipapirer, der noteres på en fondsbørs eller  

 et marked som nævnt i § 20, stk. 1, nr. 1, skal handles til samme eller en  

 mere fordelagtig pris end den, der omsætningens størrelse taget i betragtning  

 kunne opnås på fondsbørsen eller markedet.
 Stk. 2.  Depotselskabet skal påse, at køb og salg af  

 andre værdier, herunder pantebreve, sker til priser, der ikke er mindre  

 fordelagtige end priserne i handel og vandel.
§ 32.  Medlemmer af ledelsen af en  

 investeringsforening, dets depotselskab og eventuelle administrationsselskab  

 må ikke uden samtykke af investeringsforeningens bestyrelse overdrage  

 værdipapirer eller andet til foreningen eller erhverve sådanne aktiver fra  

 foreningen.
Samtykket skal gives for hvert enkelt tilfælde og indføres i  

 bestyrelsens forhandlingsprotokol.
Regnskab og revision § 33.  Der skal for hvert regnskabsår udarbejdes  

 årsregnskab. Årsregnskabet består af balance (status), resultatopgørelse og  

 årsberetning.
Regnskabsåret er kalenderåret.
Endvidere skal der for hvert  

 halvår udarbejdes formueopgørelse.
 Stk. 2.  Er investeringsforeningen opdelt i afdelinger,  

 skal årsregnskab og formueopgørelse udarbejdes særskilt for hver afdeling.
Stk. 3.  Årsregnskabet skal underskrives af bestyrelsen  

 og enten af direktionen eller administrationsselskabet.
Mener et  

 bestyrelsesmedlem, en direktør eller administrationsselskabet, at  

 årsregnskabet ikke bør godkendes, eller at der er forhold som  

 investeringsforeningens generalforsamling bør gøres bekendt med, skal det  

 fremgå af påtegningen på regnskabet.
En nærmere redegørelse herfor gives i  

 årsberetningen.
 § 34.  Årsregnskabet skal opgøres således, som god  

 regnskabsskik tilsiger, såvel med hensyn til vurderingen af posterne i  

 balancen som vedrørende regnskabets specifikation, opstilling og posternes  

 benævnelse.
 Stk. 2.  Balancen skal indeholde en opgørelse over  

 investeringsforeningens aktiver, gæld og formue ved regnskabsårets udgang.  

 Resultatopgørelsen skal opstilles således, at den giver en efter  

 investeringsforeningens forhold tilfredsstillende redegørelse for, hvorledes  

 regnskabsårets overskud eller tab er fremkommet.
Stk. 3.  Balance og resultatopgørelse samt  

 halvårsopgørelse skal i øvrigt affattes i overensstemmelse med de regler og  

 regnskabsskemaer, som foreskrives af tilsynet med investeringsforeninger.  

 Tilsynet kan bestemme, at der skal gives særlige oplysninger til balancen og  

 resultatopgørelsen.
Oplysningerne kan optages som noter til de  

 regnskabsposter, hvortil de hører.
§ 35.  Værdipapirer, der er genstand for offentlig  

 kursnotering, skal opføres til den ved regnskabsårets slutning senest  

 noterede køberkurs.
Er notering ikke sket i længere tid, ansættes de dog til  

 værdien i handel og vandel.
 Stk. 2.  Fremmed valuta skal optages til de ved  

 regnskabsårets afslutning noterede kurser.
 Stk. 3.  Andre aktiver, herunder værdipapirer, der ikke  

 er omfattet af stk. 1, skal opføres til deres værdi i handel og vandel.
 Stk. 4.  Omkostninger ved en investeringsforenings  

 stiftelse må ikke opføres som aktiv.
§ 36.  I årsberetningen skal der, i det omfang det  

 efter bestyrelsens skøn kan ske uden skade for investeringsforeningen, gives  

 oplysning om forhold, som ikke skal fremgå af balancen og resultatopgørelsen,  

 men som er væsentlige for bedømmelsen af investeringsforeningens økonomiske  

 stilling og resultatet af virksomheden i det forløbne år.
Dette gælder også  

 om forhold, som er indtrådt efter udgangen af regnskabsåret.
 Stk. 2.  I årsberetningen skal stilles forslag til  

 beslutning vedrørende anvendelse af investeringsforeningens overskud.
 § 37.  Årsberetningen skal indeholde oplysning om det  

 samlede beløb til lønninger og vederlag til bestyrelse og direktion og til  

 lønninger og vederlag til andre i investeringsforeningen ansatte personer.  

 Bestyrelse, direktion og personale må kun aflønnes med faste beløb.
 § 38.  En investeringsforenings resultatopgørelse og  

 balance skal revideres af mindst 2 revisorer, hvoraf den ene skal være  

 statsautoriseret.
 Stk. 2.  De for aktieselskaber gældende  

 revisionsbestemmelser finder med de fornødne tillempelser anvendelse på  

 investeringsforeninger.
 Stk. 3.  Industriministeren fastsætter bestemmelser om  

 revisionens gennemførelse i investeringsforeninger, jfr. stk. 2.
 Stk. 4.  Tilsynet med investeringsforeninger kan pålægge  

 revisor at give oplysninger om investeringsforeningens forhold.
§ 39.  Det reviderede og godkendte årsregnskab skal  

 tillige med afskrift af revisionsprotokollen inden 10 dage efter afholdelsen  

 af generalforsamlingen, hvor det er forelagt til godkendelse, og senest 4  

 måneder efter regnskabsårets udløb indsendes til tilsynet med  

 investeringsforeninger.
Tilsynet påser, at regnskabet er affattet i  

 overensstemmelse med de fastsatte forskrifter.
Endvidere skal halvårlige  

 formueopgørelser indsendes til tilsynet senest 2 måneder efter halvårets  

 udløb.
 Stk. 2.  Ved regnskabsårets slutning skal enhver  

 investeringsforening give tilsynet med investeringsforeninger alle  

 oplysninger, som efter bestemmelse af industriministeren er fornødne til  

 tilvejebringelse af en investeringsforeningsstatistik.
Prospekt og offentliggørelse af visse oplysninger § 40.  Ved udbud af andele skal investeringsforeningen  

 udarbejde et prospekt (skriftlig indbydelse til tegning af andele).
 Stk. 2.  Tilsynet med investeringsforeninger fastsætter  

 bestemmelser om de oplysninger, prospektet skal indeholde.
 Stk. 3.  Prospektet skal senest dagen efter  

 offentliggørelsen indleveres til tilsynet med investeringsforeninger.
§ 41.  Prospektet, det seneste reviderede årsregnskab  

 og den seneste halvårsopgørelse skal i en af tilsynet godkendt form på  

 begæring udleveres vederlagsfrit.
De til tilsynet med investeringsforeninger  

 indgivne regnskaber kan gennemses på tilsynets kontor.
 Stk. 2.  Enhver opfordring fra en forening til køb af  

 andele i foreningen skal oplyse om prospektet og dets udleveringssted.
 § 42.  En investeringsforening skal offentliggøre  

 emissionsprisen og prisen ved indløsning mindst to gange om måneden.
 Stk. 2.  Tilsynet med investeringsforeninger kan  

 tillade, at den i stk. 1 nævnte offentliggørelse kun finder sted en gang om  

 måneden.
 Stk. 3.  Ved enhver tegning eller indløsning af andele  

 skal der gives oplysning om emissionsprisen eller prisen ved indløsningen.
 Investeringsbeviser m.v.
 § 43.  En investeringsforening skal til hvert enkelt  

 medlem udstede et eller flere investeringsbeviser eller på anden måde  

 dokumentation for medlemmets andel af foreningens formue.
 § 44.  Overdrages et investeringsbevis til eje eller  

 pant, finder § 14, stk. 1 og 2, i lov om gældsbreve tilsvarende anvendelse.  

 Dette gælder dog ikke, hvis der i henhold til en bestemmelse i foreningens  

 vedtægter er taget utvetydigt og iøjnefaldende forbehold i  

 investeringsbeviset f.eks. lydende på, at det ikke er et omsætningspapir.
 § 45.  Et til ihændehaveren udstedt investeringsbevis  

 vedbliver, selv om det forsynes med investeringsforeningens påtegning om, at  

 ejerens navn er noteret, at være et ihændehaverpapir, dersom navnet ikke er  

 påført beviset.
 Stk. 2.  På udbyttekuponer finder §§ 24 og 25 i lov om  

 gældsbreve tilsvarende anvendelse.
§ 46.  Mortifikation af investeringsbeviser uden dom  

 kan kun ske, såfremt foreningens vedtægter og investeringsbeviser indeholder  

 bestemmelser herom.
Mortifikationsindkaldelse skal indrykkes i Statstidende i  

 det første nummer i et kvartal med følgende varsel:
1. mindst 4 uger ved mortifikation af  

 investeringsbeviser, der ikke er omsætningspapirer, 2. mindst 6 måneder ved mortifikation af andre  

 investeringsbeviser.
Stk. 2.  Bestemmelserne i stk. 1 finder tilsvarende  

 anvendelse på kuponer.
Kuponark kan mortificeres uden dom sammen med et  

 investeringsbevis, hvortil de hører, såfremt vedtægterne ikke bestemmer  

 andet.
Tilsyn § 47.  Tilsynet med investeringsforeninger påser  

 overholdelsen af denne lov og af de bestemmelser, der er udstedt i medfør af  

 loven.
§ 48.  Investeringsforeningerne skal give tilsynet de  

 oplysninger, der er nødvendige for tilsynets virksomhed.
Tilsynet er  

 berettiget til at lade foretage undersøgelser på stedet af  

 investeringsforeningernes virkemåde og forhold.
Tilsvarende gælder for  

 depotselskabet for en investeringsforening og dennes eventuelle  

 administrationsselskab.
 Stk. 2.  De i tilsynet ansatte er under ansvar efter  

 straffelovens §§ 152 og 264 b, jfr. tjenestemandslovens § 10, stk. 2,  

 forpligtet til at hemmeligholde, hvad de gennem deres virksomhed bliver  

 vidende om.
Stk. 3.  Bestemmelserne i stk. 2 er ikke til hinder for,  

 at tilsynet som et led i et samarbejde med andre landes tilsynsmyndigheder  

 videregiver oplysninger til disse under forudsætning af, at oplysningerne er  

 undergivet tilsvarende tavshedspligt i det pågældende land.
Oplysninger, som  

 tilsynet modtager fra andre landes tilsynsmyndigheder med angivelse af, at  

 oplysningerne er hemmelige eller fortrolige, eller hvor dette følger af  

 oplysningernes karakter, skal være undergivet bestemmelserne i stk. 2.
§ 49.  Tilsynet afgiver en årlig beretning til  

 industriministeren om sin virksomhed.
Beretningen skal herunder angive de  

 foreninger, der er omfattet af denne lov, og indeholde en sammenstilling af  

 foreningernes indberetninger og regnskaber.
Industriministeren bestemmer, i  

 hvilket omfang beretningen skal offentliggøres.
 § 50.  Ansatte i tilsynet må ikke være medlem af nogen  

 investeringsforenings, depot- eller administrationsselskabs bestyrelse eller  

 repræsentantskab og må ikke udføre eller deltage i spekulationsforretninger.
Stk. 2.  De må ikke uden tilladelse fra  

 industriministeren eje eller drive selvstændig erhvervsvirksomhed eller  

 deltage i ledelsen eller driften af en erhvervsvirksomhed.
De kan dog eje,  

 drive og deltage i administrationen af fast ejendom.
§ 51.  De af loven omfattede investeringsforeninger  

 dækker udgifterne ved statens tilsyn.
Bidragene fastsættes af tilsynet i  

 forhold til de samlede aktiver, dog at der kan fastsættes et minimumsbeløb.  

 Bidragene tillægges udpantningsret.
Tilbagekaldelse af godkendelse og opløsning m.v.
 § 52.  Tilsynet med investeringsforeninger kan  

 tilbagekalde en investeringsforenings godkendelse:
Stk. 2.  Afgørelser om tilbagekaldelse af godkendelse  

 skal begrundes og meddeles godkendelsens indehaver.
Afgørelsen skal indeholde  

 oplysning om adgangen til efter stk. 3 at begære domstolsprøvelse og om  

 fristen herfor.
Stk. 3.  Afgørelser om tilbagekaldelse af godkendelse af  

 en forening eller af valg af depot- eller administrationsselskab kan af  

 foreningen eller selskabet forlanges indbragt for domstolene. § 6, stk. 2, 2.  

 og 3. pkt., finder tilsvarende anvendelse.
Retten kan ved kendelse tillægge  

 begæringen om sagsanlæg opsættende virkning.
 § 53.  Tilbagekaldes godkendelsen af en  

 investeringsforening, skal foreningen opløses.
Stk. 2.  Er ikke andet fastsat i lovgivningen, træffes  

 beslutning om opløsning af en investeringsforening af generalforsamlingen og  

 gennemføres ved likvidation.
Tilsynet med investeringsforeninger kan  

 fastsætte en frist for denne beslutnings vedtagelse.
Overskrides fristen, kan  

 tilsynet beslutte, at investeringsforeningen træder i likvidation.
 Stk. 3.  Tilsynet med investeringsforeninger kan efter  

 reglerne om tilbagekaldelse af godkendelse nedlægge forbud mod fortsat  

 virksomhed for de investeringsforeninger, der er registreret i medfør af §  

 61. Nedlæggelse af forbud mod fortsat virksomhed sidestilles med  

 tilbagekaldelse af godkendelse i henhold til § 52.
 § 54.  De for aktieselskaber gældende  

 opløsningsbestemmelser finder med de fornødne tillempelser anvendelse på  

 investeringsforeninger.
 § 55.  Industriministeren kan efter at have indhentet  

 en udtalelse fra tilsynet med investeringsforeninger udnævne en likvidator  

 til sammen med de af generalforsamlingen valgte at foretage likvidationen,  

 såfremt hensynet til investeringsforeningens medlemmer eller kreditorer taler  

 herfor.
 § 56.  Bestemmelserne i denne lov om tilsynet med  

 investeringsforeningers beføjelser og om investeringsforeningernes pligter  

 over for tilsynet finder med de ændringer, der følger af forholdets natur,  

 anvendelse på foreninger, der er under opløsning.
 § 57.  En beslutning om fusion af to eller flere  

 investeringsforeninger eller af to eller flere afdelinger af samme forening  

 er ikke gyldig, før tilsynets tilladelse til fusionen foreligger.
 Straffebestemmelser m.v.
 § 58.  Undlader en investeringsforenings bestyrelse,  

 direktion, revisor, administrationsselskab eller depotselskab i rette tid at  

 efterkomme de pligter, der efter loven påhviler dem over for tilsynet med  

 investeringsforeninger, kan industriministeren som tvangsmiddel pålægge de  

 pågældende daglige eller ugentlige bøder.
 § 59.  Overtrædelse af bestemmelserne i § 2, stk. 3,  

 §§ 3, 4, stk. 1, § 12, stk. 3, §§ 13, 18, 19, stk. 2, §§ 20, 21, stk. 1 og 2,  

 §§ 22, 23, stk. 1, § 24, stk. 2, § 25, stk. 1, § 26, stk. 1 og 2, § 28, stk.  

 2, § 29, §§ 30, 32-39, 40, stk. 3, § 41, stk. 1, 1. pkt., og stk. 2, § 42,  

 stk. 1, § 43 samt § 61 straffes med bøde eller hæfte, for så vidt højere  

 straf ikke er forskyldt efter borgerlig straffelov.
 Stk. 2.  Giver personer, der er knyttet til en  

 investeringsforening, urigtige eller vildledende oplysninger om forhold  

 vedrørende investeringsforeningen til tilsynet med investeringsforeninger,  

 andre offentlige myndigheder eller til noget foreningsorgan, straffes den  

 pågældende med bøde eller hæfte, for så vidt højere straf ikke er forskyldt  

 efter borgerlig straffelov.
 Stk. 3.  På samme måde straffes personer, som er knyttet  

 til en investeringsforening, og som med forsæt eller ved grov uagtsomhed  

 giver urigtige eller vildledende oplysninger til offentligheden eller til  

 foreningens medlemmer eller påfører eller fremkalder nærliggende fare for, at  

 der påføres foreningen et tab ved dens virksomhed.
 Stk. 4.  Stk. 3 finder tilsvarende anvendelse på  

 oplysninger, der afgives af en person, der er knyttet til et depot- eller  

 administrationsselskab om forhold vedrørende selskabet, såfremt oplysningerne  

 tillige har betydning for investeringsforeningen.
 Stk. 5.  I forskrifter, der gives af industriministeren  

 og tilsynet med investeringsforeninger i medfør af denne lov, kan der  

 fastsættes straf af bøde for overtrædelse af bestemmelserne i forskrifterne.
 Stk. 6.  Er overtrædelsen begået af et aktieselskab,  

 anpartsselskab, andelsselskab el. lign., kan der pålægges selskabet som  

 sådant bødeansvar.
Ikrafttrædelses- og overgangsbestemmelser § 60.  Loven træder i kraft den 1. januar 1983.
 Stk. 2.  For de investeringsforeninger, der har  

 påbegyndt virksomhed før lovens ikrafttræden, finder kapitel 7 dog først  

 anvendelse for regnskabsår, der begynder 1. januar 1984 eller senere.
 § 61.  Investeringsforeninger, der er omfattet af  

 denne lov, og som har påbegyndt virksomhed før lovens ikrafttræden, kan  

 fortsætte virksomheden uden godkendelse, såfremt de anmeldes til registrering  

 i tilsynet med investeringsforeninger.
 § 62.  For investeringsforeninger, der ved denne lovs  

 ikrafttræden har flere depotselskaber, kan tilsynet med  

 investeringsforeninger tillade, at flere af de i § 17, stk. 3, nævnte  

 institutter kan virke som depotselskaber for samme investeringsforening.
 § 63.  Investeringsforeninger, der er oprettet og har  

 påbegyndt virksomhed før ikrafttræden af denne lov, samt  

 investeringsforeninger, der opstår ved fusion af sådanne, skal inden 1.  

 januar 1986 opfylde kravet i § 4, stk. 2, nr. 2.
 § 64.  De ved lovens ikrafttræden bestående  

 investeringsforeninger skal inden 1. januar 1984 bringe deres vedtægter i  

 overensstemmelse med kravene i denne lov.
 Stk. 2.  Vedtægtsændringer, som er nødvendige for at  

 bringe vedtægterne i overensstemmelse med forskrifterne i denne lov, men som  

 ikke har opnået vedtagelse på en generalforsamling, skal anses som gyldigt  

 vedtaget af generalforsamlingen, såfremt der på denne ikke er afgivet så  

 stort et antal stemmer imod ændringerne, som efter vedtægterne udkræves til  

 beslutning om foreningens opløsning.
 § 65.  Tilsynet med investeringsforeninger nedlægger  

 forbud mod fortsat virksomhed i foreninger, der tilsidesætter fristerne i §§  

 63 og 64. Reglerne i kapitel 11 om tilbagekaldelse af godkendelse finder  

 tilsvarende anvendelse på et forbud efter 1. pkt.
 Stk. 2.  Tilsynet med investeringsforeninger kan, hvor  

 særlige grunde taler herfor, forlænge de i stk. 1 omhandlede frister.
 § 66.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som landsdelenes særlige forhold tilsiger.
Givet på Christiansborg slot, den 26.  

 maj 1982 Under Vor Kongelige Hånd og Segl MARGRETHE R.
