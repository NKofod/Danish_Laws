Landsskatteretsafgørelse Vurdering af fast ejendom - værdi af salg af jordstykker til placering af  

 vindmøller + vejareal - bindende forhåndsbesked A's klage til Landsskatteretten drejede sig om  

 Ligningsrådets afgørelse af 27. november 1997 i henhold til  

 skattestyrelseslovens kapitel 2 A om bindende forhåndsbesked.
Ved denne  

 afgørelse havde Ligningsrådet fundet, at anskaffelsessummen var  

 418 kr. for hvert af to jordstykker, der var frasolgt klagerens ejendom.
 Spørgsmålet fra klagerens repræsentant  

 til Ligningsrådet var følgende:
"Hvad er anskaffelsessummen for hvert af de to frasolgte  

 jordstykker?" Ligningsrådet havde besvaret det stillede  

 spørgsmål således:
"Anskaffelsessummen er 418 kr. for hvert af de frasolgte  

 jordstykker." Ligningsrådets sagsfremstilling og begrundelse var  

 sålydende:
 "A ejer og driver en landbrugsejendom på 81 ha.  

 Ejendommen blev købt i 1980 for 1.450.000 kr. og drives med  

 mælkeproduktion.
 Ejendommen var pr. 1/1 1993 vurderet således:
Ejendomsværdi 2.150.000 kr.
heraf grundværdi 342.600 kr.
heraf stuehusværdi 423.200 kr.
 I december 1995 anmodede A s repræsentant  

 vurderingsrådet om at få ændret vurderingen pr. 1/1 1992.  

 Ejendommen blev ved en § 4-vurdering pr. 26/12 1995 vurderet  

 således:
Ejendomsværdi 3.040.000 kr.
heraf grundværdi 637.800 kr.
heraf stuehusværdi 495.000 kr.
 Ejendommen blev pr. 1/1 1996 vurderet således:
Ejendomsværdi 3.250.000 kr.
Grundværdi 671.400 kr.
Stuehusværdi 495.000 kr.
 I 1989 traf amtet beslutning om, at det område, hvor  

 A's marker ligger, skulle være vindmølle-område.
 I juni 1992 blev området af kommunen udlagt til  

 vindmølle-område.
 Ved skøde af 16/7 1996 solgte A et areal på  

 196 kvm til B for 110.000 kr. samt et tillæg på 10.000 kr.  

 På arealet skal opsættes en vindmølle.
Ved skøde af 16/7 1996 solgte A ligeledes et areal  

 på 196 kvm til C for 110.000 kr. samt et tillæg på 10.000  

 kr.
Også på dette areal opsættes en vindmølle.
 Salgsomkostningerne udgjorde 0 kr.
Personafdelingen, ejendomsvurdering, har indstillet, at  

 anskaffelsessummen for hvert af de to jordstykker er 418 kr.
Der er brugt en  

 hektarpris på 7.100 kr. og en tillægsparcelværdi på  

 200 % svarende til grundværdien pr. 1. januar 1993.  Personafdelingen  

 finder ikke, at ejendommens handelspris ved 19. alm. vurdering pr. 1. januar  

 1992 eller ved vurderingen pr. 1. januar 1993 var påvirket af  

 muligheden af eventuel at få tilladelse til at opstille en eller flere  

 vindmøller.
 A agter i løbet af 1997 at genanbringe en eventuel  

 fortjeneste ved salget af jordstykkerne til brug ved en ombygning af  

 ejendommens stuehus.
Kommunen er af den opfattelse, at  

 ejendomsavancebeskatningslovens § 6 C giver mulighed for at udskyde  

 beskatningen af en fortjeneste til et senere salg, hvis fortjenesten  

 modregnes i ombygningsudgifter på en ejendom, der helt eller delvis  

 anvendes i ejerens erhvervsvirksomhed.
Ifølge cirkulære til  

 ejendomsavancebeskatningsloven kan fortjeneste fra et delsalg også  

 udskydes til et senere salg, hvis der sker modregning i  

 ombygningsudgifter.
Kommunen tilføjer dog, at det ikke synes rimeligt,  

 at der kan ske modregning i ombygningsudgifter på stuehuset.
Ved  

 modregning i disse ombygningsudgifter falder der en større  

 forholdsmæssig andel af fortjenesten ud af beskatningen ved et senere  

 salg af den samlede ejendom, idet der gives et fradrag i fortjenesten, der  

 udgør den del af fortjenesten, som forholdsmæssigt svarer til  

 den del af ejendomsværdien, som vurderingsrådet har  

 henført til stuehuset med tilhørende grund og have.
Fradraget  

 kan for 1997 højst udgøre 626.000 kr.
 Told- og Skatteregionen har udtalt, at en eventuel  

 fortjeneste ved delsalg af jord kan genanbringes i ombygningsudgifter  

 på ejendommens stuehus jf. ejendomsavancebeskatningslovens § 6 C.
Ligningsrådet er enig i de foreslåede  

 anskaffelsessummer og tiltræder det af regionen udtalte  

 vedrørende genanbringelse." Klagerens repræsentant anførte i sin  

 klageskrivelse til Landsskatteretten følgende:
"Det er vores opfattelse, at den anskaffelsessum, der  

 i en avanceberegning skal henføres til det frasolgte, som udgangspunkt  

 skal fastsættes til samme beløb som den modtagne salgssum.
Der  

 henvises i den forbindelse til LSR 671-1847-0048 af 11/8 1993, hvor to  

 landmænd modtog ca. 57.000 kr. i erstatning for opstilling af en  

 vindmølle.
Landsskatteretten fastsatte anskaffelsessummen til  

 skønsmæssigt 55.000 kr.
Fortjenesten udgjorde herefter 0 kr.
Endvidere henvises til LSR 1989-6©320 af 19/5 1989,  

 hvor en landmand modtog 37.810 kr. i erstatning for opstilling af 3  

 vindmøller.
Landsskatteretten fandt, at anskaffelsessummen for de af  

 kontrakten med vindmølleparken omfattede rettigheder passende kunne  

 antages at være indgået i anskaffelsessummen for hele ejendommen  

 med 12.000 kr. for hver mølle.
 Fortjenesten udgjorde herefter 0 kr.
Det er endvidere vores opfattelse, at der i  

 Ligningsrådets afgørelse slet ikke er taget højde for den  

 forringelse af markdriften, som placeringen af de to vindmøller  

 medfører.
De to vindmøller er placeret på en for  

 markdriften meget uheldig måde, idet møllerne ligger på to  

 markstykker, og vejen til møllerne gennemskærer begge disse  

 markstykker.
Dyrkningen af de to marker besværliggøres herved i  

 stor udstrækning.
Alene merudgifter til brændstof/maskinstation  

 udgår ifølge A flere tusinde kroner årligt.
I forhåndsbeskeden er Ligningsrådet gået  

 ud fra, at det alene er to jordstykker på hver 196 kvm, der  

 afstås.
Imidlertid udgår adgangsvejene til møllerne 284 m  

 i en bredde af 4,5 m, d.v.s. i alt ca. 1.278 kvm.
Endvidere  

 beslaglægger den ene af møllerne ifølge A mere end 196  

 kvm.
 Der vedlægges kopi af måleblad/kort, hvor  

 vindmøllerne er indtegnet.
Det er ligeledes vores opfattelse, at Ligningsrådets  

 afgørelse heller ikke tager hensyn til, at anskaffelsessummen skal  

 indeholde værdien af mulighederne for opstilling af vindmøller.  

 I vurderingslovens § 6 anføres, at vurderingen af fast ejendom sker  

 på grundlag af ejendommens værdi i handel og vandel.
På  

 vurderingstidspunktet 1/1 1993 var området, hvor vindmøllerne er  

 placeret, endeligt udlagt til vindmølle-område, jf.  

 vindmølleplan af juni 1992. 6).
 Flere landmænd havde allerede i 1992 indgået  

 aftaler om overdragelse af rettighederne til at opføre  

 vindmøller på deres ejendomme, tilmed til fastsatte priser.
Det anføres i Ligningsrådets bindende  

 forhåndsbesked, at personafdelingen, ejendomsvurdering, ikke finder, at  

 ejendommens handelspris ved vurderingerne i 1992 og 1993 var påvirket  

 af muligheden af eventuel at få tilladelse til at opstille en eller  

 flere vindmøller.
Efter vores opfattelse burde ejendommens handelspris  

 ved vurderingen i 1993 være påvirket af muligheden for opstilling  

 af vindmøller.
Hvis man forestillede sig, at A i begyndelsen af 1993  

 stod for at skulle sælge sin ejendom, ville forventningerne om at kunne  

 afstå jord til vindmøller da ganske afgjort spille ind ved  

 fastsættelsen af den pris, A ville forlange for ejendommen.
En  

 fornuftig køber ville da også betale "ekstra" for ejendommen,  

 fordi sikkerheden for at kunne afstå jord til vindmøller var  

 meget stor.
Bemærk i den forbindelse førnævnte  

 LSR-afgørelse af 19/5 1989. Her havde klageren købt ejendommen  

 i august 1984. På dette tidspunkt var lokalplanen om etablering af  

 vindmølle-området under udarbejdelse og blev vedtaget 26/9 1984.  

 Efter det oplyste om den foreliggende planlægning for området  

 på tidspunktet for klagerens anskaffelse af ejendommen (samt det om de  

 kontraktmæssige forudsætninger for udnyttelsen af jorden  

 oplyste), var Landsskatteretten enig med klageren i, at værdien af den  

 jord, han overlod til vindmølleinteressentskabet, var indgået i  

 hans anskaffelsessum for ejendommen med et større beløb, end  

 hvad der ville have svaret til prisen for jord til almindelig  

 landbrugsmæssig udnyttelse.
Landsskatteretten går således  

 ind og bedømmer, at jorden havde en højere pris end den rent  

 landbrugsmæssige i august 1984, selv om lokalplanen tilsyneladende  

 endnu ikke var vedtaget på dette tidspunkt.
Overført til  

 nærværende sag betyder det efter vores opfattelse, at  

 ejendomsværdien pr. 1/1 1993 for A's ejendom skal indeholde  

 værdien af opstillingsrettighederne, idet omrá ádet  

 allerede i jun 1992 af kommunen endeligt var udlagt til  

 vindmølle-område.
Endelig skal bemærkes, at en eventuel avance ved  

 salg af jord til vindmøller skal opgøres efter  

 ejendomsavancebeskatningslovens regler, jf. lovbekendtgørelse nr. 596  

 af 19/7 1995. Ved salg af ejendomme, der er anskaffet før 19/5 1993,  

 kan anskaffelsessummen opgøres ud fra ejendommens værdi pr. 19/5  

 1993. Det medfører, at den skattepligtige kan vælge at anvende  

 ejendomsværdien pr. 1. januar 1993 (tillagt 10%) eller en eventuel §  

 4B-vurdering som anskaffelsessum.
Alternativt kan den faktiske  

 anskaffelsessum anvendes.
 Det fremgår af bemærkningerne til lovforslaget  

 i maj 1993, at det med de nye skærpede beskatningsregler ikke er  

 hensigten at beskatte fortjenester, der er opstået før lovens  

 ikrafttræden pr. 19/5 1993. Med andre ord er det lovgivers hensigt, at  

 kun fortjenester, der er opstået efter lovens ikrafttræden pr.  

 19/5 1993 skal rammes af den skærpede beskatning.
Der henvises bl.a. til daværende skatteminister Ole  

 Stavads udtalelser i Folketinget den 9. juni 1993 (Folketingstidende spm.  

 940, spalte 10592-10597): "Regeringens lovforslag L 295, som vi har  

 førstebehandlet, og som senere vender tilbage til to yderligere  

 behandlinger, indeholder overgangsregler, som skal sikre, at skattefrie  

 fortjenester, optjent før lovforslagets fremsættelse, ikke  

 beskattes, og at tab, der vedrører tiden før lovforslagets  

 fremsættelse, ikke kan fradrages ved indkomstopgørelsen." Såfremt Ligningsrådets afgørelse ikke  

 ændres, vil der være tale om beskatning med tilbagevirkende  

 kraft, idet en eventuel fortjeneste allerede var optjent inden 19/5  

 1993." Klagerens repræsentant, have bl.a. oplyst, at  

 vindmøllefirmaerne allerede fra sommeren 1992 henvendte sig til de  

 lodsejere, hvor opstilling af vindmøller kunne blive aktuel efter  

 kommuneplanen, og indgik kontrakter på fremtidig opstilling til priser  

 fra 50.000 kr. til 150.000 kr.
Det var dokumenteret, at en nabo, der var beliggende i  

 samme vindmølleområde, i december 1992 indgik en  

 lodsejerkontrakt med D, der fik ret til at placere 5 vindmøller  

 på ejendommen.
Som erstatning for anlæggets placering  skulle  

 betales et engangsbeløb på 110.000 kr. pr. mølle, der  

 forfaldt til betaling ved idriftsættelse af møllerne.
Af  

 kontrakten fremgik i øvrigt bl.a., at møllernes grundrids ville  

 være under 25 kvm og at der i prisen var inkluderet vejadgang af en 4  

 meter bred vej.
 Under sagens behandling ved Landsskatteretten, havde Told-  

 og Skattestyrelsen afgivet følgende udtalelse i sagen:
 "I brev af 16. juli 1998 har Landsskatteretten med  

 henvisning til § 8 i forretningsordenen for Landsskatteretten anmodet Told-  

 og Skattestyrelsen om en udtalelse om anskaffelsessummen for to arealer.
 Told- og Skattestyrelsen skal i den anledning efter  

 besigtigelse bemærke følgende:
 Ejendommen er ved årsreguleringen pr. 1. januar 1993  

 ansat således:
 Ejendomsværdi:
 2.150.000 kr.
 Grundværdi      .
 342.600 kr.
Stuehusets ejendomsværdi 423.200 kr.
 Ligningsrådet har ved bindende forhåndsbesked  

 af 27. november 1997 udtalt, at anskaffelsessummen er 418 kr. for hver af de  

 to arealer på 196 kvm fra ejendommen, der er solgt med henblik på  

 opstilling af vindmøller.
 Arealerne er ved skøder af 16. juli 1996 solgt med  

 henblik på opførelse af vindmøller.Der er nu  

 opført 2 møller på hver 400 Kwh.
Vindmøllerne er placeret ca. 900 m sydvest for  

 stuehuset.
Der er ikke støjgener eller visuelle gener fra  

 møllerne.
I øvrigt er der placeret andre møller  

 tættere ved stuehuset.
 Told- og Skattestyrelsen finder, at det er en fejl, at der  

 ikke ved anskaffelsessummen, der er udregnet på grundlag af den  

 landbrugsmæssige grundværdi ved årsreguleringen pr. 1.  

 januar 1993 og en tillægsparcelværdi på 200 procent, er  

 tillagt de 10 procent, som fremgår af ejendomsavancebeskatningslovens §  

 4. stk. 3.Told- og Skattestyrelsen finder derimod ikke at kunne kritisere, at  

 der ikke ved ansættelsen af ejendomsværdien eller  

 grundværdien ved vurderingen pr. 1. januar 1993 er taget hensyn til, at  

 der var potentielle muligheder for opstilling af vindmøller på  

 ejendommen, da man ikke på vurderingstidspunktet med  

 tilstrækkelig sikkerhed kunne udpege på hvilke ejendomme, der  

 ville blive givet tilladelse til at opføre vindmøller.
 Der er efter Told- og Skattestyrelsens opfattelse ikke ved  

 fordelingen af ejendomsværdien mellem vindmølleparcellerne og  

 den øvrige del af ejendommen, hjemmel til at tage hensyn til  

 potentielle værdier, som vurderingsrådene ikke på  

 vurderingstidspunktet har medtaget.
 I cirkulære nr. 166 af 12. september 1994 punkt 4.9,  

 3. afsnit er det bl.a. anført:
"I nogle tilfælde vil værdien af  

 restejendommen blive formindsket på grund af frasalget, og i så  

 fald må der overføres en til værdiforringelsen svarende  

 del af anskaffelsessummen, til den anskaffelsessum, der kan henføres  

 til det solgte areal." Styrelsen er enig med klageren i, at det nødvendige  

 vejareal til de to møller påvirker restejendommens værdi i  

 negativ retning, idet arealet dels ikke kan opdyrkes og dels er til gene ved  

 markarbejdet for de tilstødende arealer.
Efter det oplyste er vejarealet 284 m og  

 beslaglægger 1.278 kvm.
Henset til vejens og møllernes  

 beliggenhed hen over markerne finder styrelsen, at den samlede  

 værdiforringelse maksimalt udgør 25.000 kr." Klagerens repræsentant havde hertil anført  

 følgende:
 "1) Vi kan tiltræde, at anskaffelsessummen i henhold  

 til ejendomsavancebeskatningslovens § 4, stk. 3 kan opgøres til  

 ejendomsværdien pr. 1. januar 1993 med et tillæg på  

 10%.
2) Vi kan endvidere tiltræde, at der ved  

 opgørelse af anskaffelsessummen skal tages hensyn til den  

 værdiforringelse, som møllernes beliggenhed og vejanlæg  

 medfører.
Efter vores opfattelse udgør   

 anskaffelsessummen herfor dog et væsentligt større beløb  

 en de 4.000 - 5.000 kr., der fremgår af Landsskatterettens  

 kontorindstilling.
Der henvises i den forbindelse til, at vej- og  

 møllearealet dels ikke kan opdyrkes, dels til at  

 mølleplacering/vejplacering i høj grad er til hinder for en  

 hensigtsmæssig markdrift.
Da møller og veje direkte  

 beslaglægger i hvert fald 1670 kvm (196 kvm + 196 kvm + 1278 kvm), er  

 der direkte mistet dækningsbidrag i størrelsesorden 1.000  

 kr./år, beregnet ud fra et dækningsbidrag på 6.000 - 7.000  

 kr./ha.
Hertil skal så lægges de årlige meromkostninger til  

 brændstof, maskinstation m.v., som de uhensigtsmæssige  

 markforhold medfører .Skønsmæssigt udgør det mistede  

 årlige dækningsbidrag og de årlige meromkostninger i alt  

 min. ca. 2.000 - 3.000 kr.
 Den kapitaliserede værdi heraf vil efter vores  

 opfattelse udgøre ca. 20.000 - 30.000 kr.
 3) Vi kan tilslutte os de i Landsskatterettens  

 kontorindstilling anførte bemærkninger, ifølge hvilken  

 der i anskaffelsessummen kan indgå en forventningsværdi vedr.  

 muligheden for at sælge jord til opstilling af vindmøller,  

 uagtet at ejendomsværdien 1. januar 1993 ikke indeholder noget  

 værditillæg herfor.
 Vi kan ligeledes tiltræde Landsskatterettens kontors  

 bemærkninger om, at de værdier, der må anses for at  

 være tilstede pr. 1. januar 1993 på ejendommen, skal indgå  

 i anskaffelsessummen, uanset på hvilket teknisk grundlag vurderingen er  

 foretaget på.
 4) Vi kan derimod ikke tiltræde de synspunkter, der  

 fremgår af Told- og Skattestyrelsens udtalelse af 29. oktober 1998,  

 hvor Styrelsen ikke finder anledning til at kritisere, at der ved  

 ansættelsen af grundværdi/ejendomsværdi pr. 1. januar 1993  

 ikke er taget hensyn til "potentielle værdier" p.g.a. usikkerhed, og vi  

 kan heller ikke tiltræde synspunktet om, at der ved fordelingen af  

 ejendomsværdien ikke er hjemmel til at tage hensyn til "potentielle  

 værdier", som vurderingsmyndighederne ikke har medtaget.
For os at se vender Told- og Skattestyrelsen tingene  

 på hovedet.
Således anføres det i vurderingslovens § 6, at  

 vurderingen af fast ejendom sker på grundlag af ejendommens værdi  

 i handel og vandel.
I juni 1992 var det pågældende område  

 endeligt udlagt til vindmølle-område, og allerede i sommeren  

 1992 blev A (og andre landmænd i området) kontaktet af  

 vindmøllefirmaer, der ville erhverve jord til møller.
At  

 vurderingsmyndighederne ved ansættelsen af ejendomsværdien pr. 1.  

 januar 1993 fejlagtigt ikke medtager ovennævnte  

 forventningsværdi, bør vel ikke medføre, at A  

 skattemæssigt bliver stillet dårligere, end hvis  

 vurderingsmyndighederne havde foretaget en korrekt vurdering.
Selv om vi er af den opfattelse, at den i  

 Landsskatterettens kontorindstilling nævnte anskaffelsessum vedr.  

 afgivelse af vejrettigheder og begrænsninger vedr. markdriften, 4.000 -  

 5.000 kr., bør fastsættes til et større beløb, jf.  

 punkt 2), kan vi ud fra en samlet bedømmelse tilslutte os  

 kontorindstillingen fra Landsskatteretten, hvorefter anskaffelsessummen pr.  

 jordstykke ansættes til 50.000 kr." Landsskatteretten måtte efter de afgivne oplysninger  

 og den fremlagte dokumentation tage udgangspunkt i, at værdien pr. 1.  

 januar 1993 af de afståede arealer havde været større end  

 forudsat af Ligningsrådet.
 Det blev bemærket, at reglerne i  

 ejendomsavancebeskatningsloven om anskaffelsessummens opgørelse i 1993  

 blev udvidet med bestemmelser om, at den offentlige ejendomsværdi pr.  

 1. januar 1993 eller en såkaldt § 4 B vurdering pr. 19. maj 1993 kunne  

 danne grundlag for anskaffelsessummens beregning, jf. lovens § 4, stk. 1 og  

 stk. 2.
 En skattepligtig fik således efter ændringerne  

 i ejendomsavancebeskatningsloven i 1993 flere muligheder for at opgøre  

 anskaffelsessummen og disse muligheder måtte naturligt ses i  

 sammenhæng.
 Klageren havde derfor mulighed for indtil udgangen af 1993  

 at få foretaget en § 4 B vurdering, der efter de foreliggende  

 oplysninger ville have indeholdt en værdi for de forøgede  

 udnyttelsesmuligheder.
 Klageren havde imidlertid ikke benyttet sig af denne  

 mulighed, hvorfor han kunne tage udgangspunkt i enten ejendomsværdien  

 pr. 1. januar 1993 med et tillæg på 10%, som delvis sket ved  

 Ligningsrådets besvarelse, eller i den oprindelige købesum i  

 1980.
 Retten anførte herefter, at anskaffelsessummen i  

 henhold til ejendomsavancebeskatningslovens § 4, stk. 3, kunne opgøres  

 til ejendomsværdien pr. 1. januar 1993 med et tillæg på  

 10%. I den af Ligningsrådet opgjorte anskaffelsessum manglede  

 tillægget på 10%.
 Efter rettens opfattelse var der endvidere ikke ved det af  

 Ligningsrådet udøvede skøn taget hensyn til, at der  

 forelå delafståelser af ejendomsret i form af afgivelse af  

 vejrettigheder og begrænsninger med hensyn til en hensigtsmæssig  

 markdrift.
 Videre bemærkedes, at retten efter det foreliggende  

 fandt, at der i anskaffelsessummen kunne indgå en  

 forventningsværdi vedr. muligheden for at sælge jord til  

 opstilling af vindmøller, uanset   

 vurderingen pr. 1. januar 1993 (der var en uændret årsregulering  

 af 19. almindelige vurdering pr. 1. januar 1992) ikke indeholdt noget  

 værditillæg herfor.
Efter rettens opfattelse var der ikke hjemmel til en  

 indskrænkende fortolkning af begrebet anskaffelsessum i  

 ejendomsavancebeskatningslovens § 4, stk. 3, som anført af Told- og  

 Skattestyrelsen.
Retten lagde herved vægt på, at der efter loven  

 skete en fastsættelse af anskaffelsessummen til en bestemt værdi  

 pr. 1. januar 1993 (ejendomsværdien pr. 1. januar 1993 + 10%), og at  

 værdier, der var tilstede på dette tidspunkt indgik i  

 anskaffelsessummen, uanset hvilket teknisk grundlag ejendomsvurderingen var  

 foretaget på.
Hvis anskaffelsessummen for hele ejendommen  

 (ejendomsværdien + 10%) var for lav, måtte der i mangel af andre  

 sikre holdepunkter ske en reduktion af enkeltposterne (f.eks. landbrugsjord,  

 tillægsparcelværdi, møllejord, stuehus), ved  

 opgørelsen af anskaffelsessummen ved en delafståelse som den  

 foreliggende.
Ud  fra en samlet bedømmelse af disse forhold  

 skønnede retten herefter, at anskaffelsessummen pr. jordstykke til  

 opstilling af møller passende kunne ansættes til 50.000 kr.
Ved  

 skønnet var henset til, at arealet ifølge  

 kommuneplantillægget blev udlagt til vindmølleområde i  

 1992, at der ifølge planen kunne opstilles 2 vindmøller  

 på ejendommen samt at endelig zonelovstilladelse først  

 forelå efter 1. januar 1993.
