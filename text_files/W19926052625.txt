I forbindelse med kommunens afgørelse af en sag om boligstøtte gives  

 der ansøgeren mundtlig klagevejledning på et møde.
Da det imidlertid ifølge  

 forvaltningslovens § 25 kræves, at klagevejledning i forbindelse med sager,  

 hvor afgørelsen meddeles skriftligt, ligeledes skal gives skriftligt, anses  

 klagefristen ikke at være udløbet.
 Bygge- og Boligstyrelsen har ved skrivelse af 13.12.1991 fra  

 Amtsankenævnet for Ringkøbing amt modtaget Deres klage over ankenævnets  

 afgørelse af 28.11.1991.
 Ved afgørelsen har ankenævnet besluttet at afvise Deres klage under  

 henvisning til, at klagefristen på 4 uger var overskredet.
 Det fremgår af sagen, at Ikast kommune over for Dem ved skrivelse af  

 30.10.1989 har rejst krav om tilbagebetaling af for meget udbetalt  

 boligstøtte i anledning af, at De ved rettens mellemkomst har fået nedsat  

 Deres husleje med tilbagevirkende kraft for perioden 1.11.1987 - 1.10.1989.  

 Det fremgår af ovennævnte skrivelse fra Ikast kommune, at  

 tilbagebetalingsbeløbets størrelse vil blive meddelt Dem senere.
 Meddelelse af beløbets størrelse 19.999 kr. sker efter det oplyste ved  

 skrivelse af 8.8.1991 fra Ikast kommune til Dem.
På Deres foranledning afholdtes der den 22.8.1991 et møde med Ikast  

 kommune, hvor De oplyste, at De agtede snarest at indbringe kommunens  

 afgørelse for amtsankenævnet.
Det aftaltes på mødet, at inddrivelse af  

 beløbet skulle sættes i bero, og De blev samtidig tilbudt hjælp til  

 udarbejdelse af klagen, men benyttede Dem efter det af kommunen oplyste ikke  

 heraf.
 Ved skrivelse af 4.10.1991 meddelte kommunen Dem, at man ikke havde  

 modtaget klageskrivelse fra Dem og, at man, da klagefristen på 4 uger nu er  

 overskredet, vil iværksætte inddrivelse af beløbet.
Den 15.10.1991 afholdtes på Deres foranledning endnu et møde med Ikast  

 kommune.
På mødet aftaltes det, at kommunen skulle formulere og indsende  

 klagen til amtsankenævnet, og at Deres advokat Per Broe-Andersen eventuelt  

 ville fremkomme med en udtalelse til ankenævnet.
 Ved skrivelse modtaget i Amtsankenævnet for Ringkøbing amt den 29.10.1991  

 indbringer Ikast kommune sagen for ankenævnet.
 I en udtalelse af 11.11.1991 fra Deres advokat gøres bl.a. gældende, at De  

 ikke har modtaget ovennvænte skrivelse af 30.10.1989 fra kommunen, og at De  

 først i 1991 bliver gjort bekendt med tilbagebetalingskravet.
 Ved Amtsankenævnets afgørelse af 28.11.1991 afviser ankenævnet klagen,  

 idet der henvises til, at klagefristen på 4 uger regnet fra den 22.8.1991,  

 hvor De på ovennævnte møde med Ikast kommune fik klagevejledning, er  

 overskredet ved klagens modtagelse.
 Deres advokat har ved skrivelse af 3.12.1991 på Deres vegne anmodet  

 ankenævnet om enten at revidere afgørelsen eller indbringe denne for  

 Boligministeren.
 Advokaten gør i denne anledning bl.a. gældende, at fristoverskridelsen  

 beror på Ikast kommune, idet kommunen havde stillet Dem i udsigt, at man  

 ville oversende sagen til Deres advokat.
 Ikast kommune har ved skrivelsen af 18.12.1991 til Amtsankenævnet bestridt  

 advokatens anbringende, idet kommunne bl.a. anfører, at det på mødet den  

 22.8.1991 aftaltes, at De skulle indbringe klagen for Amtsankenævnet,  

 hvorefter kommunen ikke hører fra Dem før efter klagefristens udløb.
Bygge- og Boligstyrelsen skal i denne anledning meddele, at det af  

 boligstøttelovens § 63 fremgår, at amtsankenævnets afgørelser ikke kan  

 indbringes for anden administrativ myndighed.
Boligministeren (Bygge- og  

 Boligstyrelsen) kan dog optage en sag til behandling, såfremt det skønnes, at  

 sagen er af principiel betydning.
 Da Bygge- og Boligstyrelsen finder at sagen er af principiel betydning,  

 idet sagen involverer anvendelse af retsreegler, der ikke er fastsat i eller  

 i medfør af boligstøtteloven, og hvorom styrelsen ikke tidligere har udtalt  

 sig, optages sagen hermed til behandling.
 Af boligstøttelovens § 63, stk. 4, fremgår, at kommunalbestyrelsens og  

 amtsankenævnets afgørelser skal indeholde oplysning om klageadgang og om  

 frist for indbringelse af klagen.
 Der er ikke med denne bestemmelse taget stilling til hvorvidt  

 klagevejledning skal gives skriftligt eller kan gives mundtligt.
 Kravet om skriftlighed fremgår imidlertid af forvaltningslovens § 25, stk.  

 1, hvorved det er bestemt, at afgørelser, som kan påklages til anden  

 forvaltningsmyndighed, skal, når de meddeles skriftligt, være ledsaget af en  

 vejledning om klageadgang med angivelse af klageinstans og oplysning om  

 fremgangsmåden ved indgivelse af klagen, herunder om eventuel klagefrist.
 Det er styrelsens opfattelse, at kommunalbestyrelsens afgørelse meddeltes  

 Dem ved skrivelse af 30.10.1989, uanset tilbagebetalingskravets størrelse  

 først angives ved skrivelse af 8.8.1991.
 Det er på denne baggrund styrelsens opfattelse, at Ikast kommune i henhold  

 til forvaltningslovens § 25, stk. 1, burde havde givet Dem skriftlig  

 klagevejledning, da den beslutning De ønsker at klage over er meddelt  

 skriftligt.
 Den mundtlige klagevejledning, De af kommunen efter det oplyste blev givet  

 på mødet den 22.8.1991, finder styrelsen ikke tilstrækkelig, idet kravet om  

 skiftlighed klart fremgår af ovennævnte bestemmelse i forvaltningsloven.
 Da der således efter Bygge- og Boligstyrelsens opfattelse ikke er givet  

 behøring klagevejledning, findes Deres klage at være indsendt rettidig.
 Styrelsen skal endelig bemærke, at indgivelse af klage sker ved skriftlig  

 eller personlig henvendelse til den myndighed, der har truffet afgørelsen,  

 jf. boligstyrelsen bekendtgørelse 422 af 23.6.1986.
 I det omfang klageren således henvender sig inden for klagefristen med  

 henblik på at klage indbringes, er det herefter den pågældende myndigheds  

 ansvar, at sagen indbringes rettigdigt for rette klageinstans.
 I nærværende sag burde Ikast kommune således på Deres foranledning havde  

 indbragt sagen for amtsankenævnet, idet De på mødet den 22.8.1991 meddelte,  

 at De ønsker at klage over kommunens afgørelse.
 Kommunen burde således havde oplyst Dem om, at klage over kommunens  

 afgørelser efter boligstøtteloven indgives til amtsankenævnet af kommunen på  

 Deres anmodning, og i forbindelse med indgivelse - eventuelt efter aftale med  

 Dem - havde oplyst amtsankenævnet om, at De ønskede at fremkomme med en  

 udtalelse til sagen.
På baggrund af ovenstående skal Bygge- og Boligstyrelsen herefter hjemvise  

 amtsankenævnets afgørelse af 28.11.1991 til fornyet behandling, idet det ved  

 denne behandling lægges til grund, at klagen er indbragt rettigigt.' Not.2 Sagen hjemvises hermed til fornyet behandling, idet det ved denne  

 behandling skal lægges til grund, at der som følge af den manglende  

 klagevejledning er klaget rettidigt.
Styrelsen skal samtidig henlede  

 opmærksomheden på, at der i amtsankenævnets afgørelse af 28.11.1991 ikke er  

 givet klagevejledning.
Der henvises til j.nr. .
 Not. 3. Til orientering, idet der henvises til j.nr.
