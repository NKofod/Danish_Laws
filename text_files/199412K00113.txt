Nr LSF 113 Forslag til Lov om røgfri miljøer i offentlige lokaler, transportmidler og  

 lignende Fremsat af sundhedsministeren (Yvonne Herløv Andersen) den 11. januar 1995 Vedtaget ved tredjebehandling den 19. maj 1995 Lov nr. 436 af 14/06/1995 Kapitel 1 Lovens formål § 1. Formålet med loven er - under hensyntagen til såvel rygere  

 som ikkerygere - at begrænse generne ved passiv rygning i offentlige lokaler,  

 transportmidler og lignende samt at begrænse den sundhedsfare, der er  

 forbundet hermed.
Kapitel 2 Kommuner og amtskommuner § 2. Hver kommunalbestyrelse og hvert amtsråd fastsætter med  

 virkning senest fra den 1. januar 1996 bestemmelser om røgfri miljøer på  

 kommunale og amtskommunale arbejdspladser og sygehuse, i kommunale og  

 amtskommunale uddannelsesinstitutioner, dag- og døgninstitutioner,  

 transportmidler og lignende samt i kommunale og amtskommunale lokaler,  

 hvortil offentligheden har adgang.
Kapitel 3 Staten § 3. På statslige arbejdspladser er tobaksrygning ikke tilladt i  

 lokaler, som udgør arbejdsstedet for mere end en ansat, samt i fælles  

 opholdslokaler og lignende for de ansatte.
 Stk. 2. Tobaksrygning er dog tilladt i lokaler omfattet af stk. 1,  

 såfremt de ansatte, der har arbejdssted i sådanne lokaler, erklærer sig  

 indforstået hermed, eller såfremt der træffes foranstaltninger, der sikrer,  

 at ingen af de andre ansatte ufrivilligt generes af tobaksrygningen.
Stk. 3. Tobaksrygning er endvidere tilladt i særskilte lokaler,  

 der er indrettet for rygere.
I tilfælde, hvor det er overordentlig vanskeligt  

 eller kostbart at indrette særskilte lokaler til tobaksrygning, kan  

 tobaksrygning tillades i særligt markerede områder, såfremt der træffes  

 foranstaltninger, der sikrer, at ingen af de andre ansatte ufrivilligt  

 generes af tobaksrygningen.
 § 4. Tobaksrygning er ikke tilladt under møder i den statslige  

 forvaltning, herunder møder i offentlige råd, nævn og kommissioner, medmindre  

 samtlige mødedeltagere er enige om at tillade tobaksrygning.
 § 5. Tobaksrygning er ikke tilladt i statslige lokaler, hvortil  

 der er adgang for offentligheden.
 Stk. 2. Tobaksrygning er dog tilladt i særskilte lokaler, der er  

 indrettet for rygere.
 § 6. Tobaksrygning er ikke tilladt på statslige dag- og  

 døgninstitutioner og uddannelsesinstitutioner.
 Stk. 2. Tobaksrygning er dog tilladt i særskilte lokaler, der er  

 indrettet for rygere.
 Stk. 3. På institutioner, hvor der ikke er mulighed for at benytte  

 særskilte lokaler for rygere, kan tobaksrygning tillades i øvrige lokaler,  

 såfremt der samtidig træffes foranstaltninger, der sikrer, at ingen  

 ufrivilligt generes af tobaksrygningen.
 § 7. Tobaksrygning er ikke tilladt i statslige transportmidler i  

 fast rutefart inden for landets grænser.
 Stk. 2. Tobaksrygning er dog tilladt i statslige transportmidler,  

 såfremt der er truffet foranstaltninger, der sikrer, at ingen ufrivilligt  

 generes af tobaksrygningen.
 § 8. Uanset bestemmelserne i §§ 2-6 kan tobaksrygning  

 undtagelsesvis tillades, hvor der er særlige hensyn, der taler imod et forbud  

 mod tobaksrygning, og hvor det kan ske, uden at andre ufrivilligt generes  

 heraf.
 § 9. Vedkommende myndighed oplyser ved skiltning og lignende om  

 reglerne for tobaksrygning i de pågældende lokaler og transportmidler.
Kapitel 4 Hovedstadens Sygehusfællesskab § 10. Hovedstadens Sygehusfællesskabs bestyrelse fastsætter med  

 virkning senest fra den 1. januar 1996 bestemmelser om røgfri miljøer på  

 Hovedstadens Sygehusfællesskabs sygehuse m.v.
Kapitel 5 Ikrafttrædelse § 11. Loven træder i kraft den 1. juli 1995.
 § 12. Loven gælder ikke for Færøerne og Grønland.
Oprindeligt fremsat forslag Kapitel I Lovens formål § 1. Formålet med loven er - under hensyntagen til såvel rygere  

 som ikke-rygere - at begrænse generne ved passiv rygning i offentlige  

 lokaler, transportmidler og lignende, samt at begrænse den sundhedsfare, der  

 er forbundet hermed.
Kapitel II Kommuner og amtskommuner § 2. Hver kommunalbestyrelse og hvert amtsråd fastsætter med  

 virkning senest fra den 1. januar 1996 bestemmelser om røgfri miljøer på  

 kommunale og amtskommunale arbejdspladser og sygehuse, i kommunale og  

 amtskommunale uddannelsesinstitutioner, dag- og døgninstitutioner,  

 transportmidler og lignende samt i kommunale og amtskommunale lokaler,  

 hvortil offentligheden har adgang.
Kapitel III Staten § 3. På statslige arbejdspladser er tobaksrygning ikke tilladt i  

 lokaler, som udgør arbejdsstedet for mere end en ansat, samt i fælles  

 opholdslokaler og lignende for de ansatte.
 Stk. 2. Tobaksrygning er dog tilladt i lokaler omfattet af stk. 1  

 såfremt de ansatte, der har arbejdssted i sådanne lokaler, erklærer sig  

 indforstået hermed, eller såfremt der træffes foranstaltninger, der sikrer,  

 at ingen af de andre ansatte ufrivilligt generes af tobaksrygningen.
Stk. 3. Tobaksrygning er endvidere tilladt i særskilte lokaler,  

 der er indrettet for rygere.
I tilfælde, hvor det er overordentlig vanskeligt  

 eller kostbart at indrette særskilte lokaler til tobaksrygning, kan  

 tobaksrygning tillades i særligt markerede områder, såfremt der træffes  

 foranstaltninger, der sikrer, at ingen af de andre ansatte ufrivilligt  

 generes af tobaksrygningen.
 § 4. Tobaksrygning er ikke tilladt under møder i den statslige  

 forvaltning, herunder møder i offentlige råd, nævn og kommissioner, medmindre  

 samtlige mødedeltagere er enige om at tillade tobaksrygning.
 § 5. Tobaksrygning er ikke tilladt i statslige lokaler, hvortil  

 der er adgang for offentligheden.
 Stk. 2. Tobaksrygning er dog tilladt i særskilte lokaler, der er  

 indrettet for rygere.
 § 6. Tobaksrygning er ikke tilladt på statslige sygehuse, dag- og  

 døgninstitutioner samt uddannelsesinstitutioner.
 Stk. 2. Tobaksrygning er dog tilladt i særskilte lokaler, der er  

 indrettet for rygere.
 Stk. 3. Patienter på sygehuse m.v., som ikke har mulighed for at  

 benytte særskilte lokaler for rygere, kan få tilladelse til tobaksrygning i  

 øvrige lokaler, såfremt der samtidig træffes foranstaltninger, der sikrer, at  

 ingen ufrivilligt generes af tobaksrygningen.
 § 7. Tobaksrygning er ikke tilladt i statslige transportmidler i  

 fast rutefart inden for landets grænser.
 Stk. 2. Tobaksrygning er dog tilladt i statslige transportmidler,  

 såfremt der er truffet foranstaltninger, der sikrer, at ingen ufrivilligt  

 generes af tobaksrygningen.
 § 8. Uanset bestemmelserne i §§ 2-6 kan tobaksrygning  

 undtagelsesvis tillades, hvor der er særlige hensyn, der taler imod et forbud  

 mod tobaksrygning, og hvor det kan ske uden at andre ufrivilligt generes  

 heraf.
 § 9. Vedkommende myndighed oplyser ved skiltning og lignende om  

 reglerne for tobaksrygning i de pågældende lokaler og transportmidler.
Kapitel IV Ikrafttrædelse § 10. Loven træder i kraft den 1. januar 1995.
 § 11. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Regeringen mener principielt, at ingen ufrivilligt skal udsættes for  

 andres tobaksrøg, det være sig i offentlige transportmidler og på  

 institutioner som f.eks. sygehuse.
Enhver skal have mulighed for at passe sit  

 arbejde uden at blive generet af tobaksrøg.
På et område må rygernes behov  

 for at ryge endda ubetinget vige for ikke-rygerne: Børnene har krav på, at  

 der ikke bliver røget i lokaler, hvor de opholder sig, hvadenten der er tale  

 om daginstitutioner, dagplejehjem eller skoler.
a.
Gældende statslige regler Med Sundhedsministeriets cirkulære af 23. marts 1988 er der fastsat  

 bindende forskrifter angående sikring af røgfri miljøer i statslige lokaler,  

 transportmidler o.lign.
b.
Forholdene på statens område Af en af Tobaksskaderådet gennemført undersøgelse fremgår det, at 3/4 af  

 de statslige institutioner m.v. ikke efterlever cirkulæret med mere konkrete  

 bestemmelser, og at informationen om rygebestemmelser er spredt og tilfældig.  

 På mellem 1/5 og 1/4 af institutionerne har der inden for det sidste år været  

 problemer rygere og ikke-rygere imellem.
Problemerne er størst i forbindelse  

 med pauser, i kantiner og ved møder.
Overordnet konkluderes det, at der  

 fortsat er 20-25% af de statslige medarbejdere, der er generet af andres  

 rygning.
c.
Forholdene i amter og kommuner Sundhedsministeriets cirkulære fra 1988 er kun bindende på statens område,  

 men amtskommuner og kommuner blev samtidig med udstedelsen opfordret til at  

 fastsætte lignende regler.
Tobaksskaderådets undersøgelse viser, at 43% af  

 kommunerne og 18% af amtskommunerne ikke har gennemført rygeregler.
Hvor der  

 er gennemført rygeregler er der tilfredshed med disse, men i omkring en  

 trediedel af samtlige amtskommuner og kommuner er der problemer rygere og  

 ikke-rygere imellem.
Der er især behov for regler i forbindelse med møder og  

 pauser.
d.
Særligt om rygeforholdene på sygehusene I 1992 gennemførte Sundhedsstyrelsen og Tobaksskaderådet en kampagne over  

 for alle danske sygehuse med henblik på etablering af en konsekvent  

 rygepolitik.
Tobaksskaderådets evaluering af kampagnen viser nu, at 40% af  

 sygehusene fortsat ikke har en konsekvent rygepolitik.
De resterende sygehuse  

 har rygeregler, hvorefter sygehuset generelt er røgfrit område, og hvor der  

 kun må ryges i særligt afmærkede områder eller i lokaler indrettet for  

 rygere.
e.
Undersøgelser vedrørende passiv rygning En arbejdsgruppe under Tobaksskaderådet har vurderet videnskabelige  

 undersøgelser af passiv rygning i relation til lungekræft og  

 hjerte/karsygdomme.
En samlet analyse af de 18 eksisterende store  

 befolkningsundersøgelser om passiv rygning og lungekræft viste en forøget  

 risiko for at udvikle lungekræft på grund af passiv rygning.
De hidtidige  

 undersøgelser viser tillige, at passiv rygning kan medvirke til  

 åreforkalkning i hjertets kranspulsåre.
I 1993 udgav Tobaksskaderådet publikationen »Passiv rygning og  

 overfølsomhed«, hvori rådet blandt andet konkluderer, at der er en række  

 akutte gener såsom øjenirritation, hoste og hovedpine forbundet med passiv  

 rygning, og at allergikere generes i højere grad end andre.
Herudover viser  

 en række undersøgelser, at mindreårige børn hyppigere får øvre og nedre  

 luftvejsinfektioner og hyppigere har behov for lægekontakt og  

 hospitalsindlæggelser, hvis deres forældre ryger.
I følge Sundhedsstyrelsens publikation »Pludselig uventet  

 spædbarnsdød - antallet kan reduceres yderligere« (december 1994) findes  

 der en række undersøgelser, som peger på at moderens rygning er en væsentlig  

 risikofaktor for pludselig uventet spædbarnsdød, dette gælder både rygning i  

 graviditeten og rygning efter fødslen.
Af rapporten fremgår, at risikoen for  

 pludselig uventet spædbarnsdød øges med faktor 2-4 afhængig af  

 tobaksforbruget under graviditeten, og at flere undersøgelser viser en øget  

 forekomst af pludselig uventet spædbarnsdød, hvis barnet udsættes for  

 tobaksrøg efter fødslen.
I Danmark ryger 30-40% af alle gravide, og børnene  

 udsættes for rygning i omtrent halvdelen af hjemmene.
I følge  

 Sundhedsstyrelsen kan 25-50% af tilfældene af pludselig uventet spædbarnsdød  

 således undgåes, såfremt barnet ikke bliver udsat for tobaksrøg før og/eller  

 efter fødslen.
f.
Rapporten fra Middellevetidsudvalget Af rapporten fra Sundhedsministeriets Middellevetidsudvalg (februar 1994)  

 fremgår det, at en række undersøgelser har påvist sundhedsfare ved passiv  

 rygning.
Udvalget mener, at passiv rygning foruden at være skadeligt for  

 fostre øger risikoen for lungekræft, astma og kronisk bronkitis.
Udvalget  

 antager, at passiv rygning på grund af det store antal aktive rygere spiller  

 en større sundhedsskadelig rolle i Danmark end i andre lande.
g.
Sammenfatning På den baggrund er det regeringens opfattelse, at der i højere grad er  

 behov for røgfri miljøer ikke alene med henblik på at mindske de umiddelbare  

 gener, der er forbundet med passiv rygning, men også den sundhedsfare, der er  

 knyttet hertil.
Dette gælder ikke mindst i relation til børn.
 Røgfri miljøer medvirker endvidere til, at tilgangen af nye rygere  

 begrænses, at rygerne ryger mindre og at rygere, der ønsker at holde op med  

 at ryge, får nemmere herved.
Regeringen vil i 1995 yde en særlig støtte til de mange mennesker, der  

 ønsker at holde op med at ryge tobak.
Indsatsen vil blive tilrettelagt i et  

 samarbejde med bl.a.
Kræftens Bekæmpelse, Tobaksskaderådet og  

 Hjerteforeningen.
Det foreliggende lovforslag sigter derfor imod at øge beskyttelsen mod  

 passiv rygning i den offentlige sektor.
Regeringen vil samtidig tage kontakt  

 med arbejdsmarkedets parter og undersøge mulighederne for også at gøre en  

 indsats for bedre sikring af røgfri miljøer på det private arbejdsmarked.
Forebyggelsespolitisk Råd har udtalt sin støtte til regeringens planer om  

 skabelse af en lovmæssig forpligtelse for amtskommuner og kommuner til også  

 at etablere en rygepolitik.
Rådet ser bl.a. en mulighed for herigennem at  

 modvirke dannelse af negative forbilleder for børn og unge.
Regeringen finder det ikke fornødent, at det fra centralt hold ved lov  

 fastsættes, hvilke bestemmelser der skal gælde for den enkelte amtskommune og  

 den enkelte kommune.
Det afgørende er, at alle amtskommuner og alle kommuner  

 får en forpligtelse til at tage spørgsmålet om røgfri miljøer op og til at  

 træffe en beslutning herom.
 Med hensyn til staten finder regeringen det tilstrækkeligt at lovfæste  

 bestemmelserne i det gældende cirkulære om sikring af røgfri miljøer.  

 Regeringen vil i øvrigt - på foranledning af Tobaksskaderådets undersøgelse  

 af virkningen af det gældende cirkulære - tage initiativ til at sikre en  

 bedre efterlevelse af bestemmelserne på statens område.
De stedlige områder, der er omfattet af lovforslaget, er lokaler, hvorved  

 forstås indendørsfaciliteter.
Selvejende institutioner, som har  

 driftsoverenskomst eller lignende med en offentlig myndighed, er ikke  

 omfattet af lovforslaget.
Regler om røgfri miljøer i sådanne institutioner må  

 i givet fald fastsættes ved aftale mellem den pågældende offentlige myndighed  

 og institutionen.
Regler om røgfri miljøer i fælleskommunale institutioner  

 fastsættes ved aftale mellem de involverede kommunalbestyrelser.
Lovforslaget  

 omfatter ikke tilfælde, hvor arbejdet foregår i medarbejderens eget private  

 hjem, eller hvor arbejdet udføres i andres hjem.
Regeringen har overvejet, hvorvidt overtrædelse af lovens bestemmelser for  

 det statslige område eller af amtskommunale/kommunale regler udstedt i  

 henhold til loven skal være sanktioneret.
Regeringen finder imidlertid, at de  

 ansvarlige myndigheder ved at anvende almindelige ordensforskrifter eller  

 lignende for adfærden i og benyttelsen af offentlige lokaler og  

 transportmidler indtil videre må anses for at have passende og tilstrækkelige  

 muligheder for også at reagere over for eventuelle overtrædelser af  

 bestemmelserne om sikring af røgfri miljøer.
2. Den retlige regulering i andre lande Der er i fransk lovgivning fastsat et generelt forbud mod at ryge i  

 lokaler, der anvendes af offentligheden.
I princippet gælder forbudet i alle  

 lukkede og overdækkede lokaler med offentlig adgang, herunder arbejdspladser  

 og transportmidler.
I Norge er der vedtaget en lov, der forbyder rygning i lokaler og  

 transportmidler, hvor offentligheden har adgang.
Dog er restauranter,  

 hoteller og andre serveringssteder undtaget.
 I Finland er det ligesom i Norge forbudt at ryge på offentlige  

 steder og på offentlige kontorer; tobaksrygning er helt eller delvis forbudt  

 på arbejdspladserne.
 I Sverige er der vedtaget en lov der sikrer røgfri miljøer på  

 offentlige steder og på arbejdspladser.
3. Økonomiske og administrative konsekvenser For så vidt angår amtskommuner og kommuner foreslås som nævnt alene  

 indførelse af et formelt krav om, at hver amtskommune og hver kommune skal  

 træffe beslutning om, hvilke regler der lokalt skal gælde om beskyttelse mod  

 passiv rygning.
Amtskommuner og kommuner har dermed fri adgang til hver for  

 sig at udforme bestemmelser med større, mindre eller ingen økonomiske  

 konsekvenser.
Lovforslaget skønnes ikke at have administrative konsekvenser  

 for amtskommunerne og kommunerne.
Med hensyn til statens område lægges der alene op til en lovfæstelse af  

 hidtil gældende cirkulærebestemmelser.
Dette formelle skift i retsgrundlaget  

 har hverken økonomiske eller administrative konsekvenser.
4. Erhvervsøkonomiske konsekvenser Lovforslaget har ingen erhvervsøkonomiske konsekvenser.
5. Miljømæssige konsekvenser Lovforslaget har ingen konsekvenser for det ydre miljø. Lovforslaget må  

 derimod forventes at bidrage til et bedre indeklima i offentlige lokaler,  

 transportmidler og lignende.
Den heraf afledte virkning på miljøet og  

 herunder sundheden generelt er imidlertid vanskelig at vurdere.
6. Udtalelser over lovforslaget Lovforslaget har været forelagt for Kommunernes Landsforening,  

 Amtsrådsforeningen i Danmark, Københavns Kommune, Frederiksberg Kommune,  

 Kræftens Bekæmpelse, Hjerteforeningen, Tobaksindustrien, LO, DA, FTF,  

 Akademikernes Centralorganisation, Astma-Allergiforbundet, Den almindelige  

 danske Lægeforening, Tobaksskaderådet og Forbrugerrådet.
Til kapitel I § 1 Lovforslaget tilsigter at tilgodese såvel rygernes som ikke-rygernes behov  

 ud fra den opfattelse, at det naturligvis er op til den enkelte, om man vil  

 ryge eller ej og dermed tage større eller mindre hensyn til sin egen sundhed.  

 Lovforslaget tilsigter derfor alene at begrænse adgangen til tobaksrygning,  

 når denne er til gene for andre.
Bemærkninger til lovforslagets enkelte bestemmelser Til kapitel II For så vidt angår amtskommuner og kommuner lægger lovforslaget alene op  

 til et formelt krav om, at hver enkelt amtskommune og hver enkelt kommune  

 skal træffe beslutning om, hvilke regler der lokalt skal gælde med henblik på  

 at beskytte mod passiv rygning.
Til § 2 Med bestemmelsen i stk. 1 sikres røgfri miljøer på offentlige  

 arbejdspladser, på sygehuse samt i de lokaler, hvor børn opholder sig, på  

 skoler og i daginstitutioner.
For så vidt angår sikring af røgfri miljøer i  

 private dagplejehjem vil der ved en kommende revision af Socialministeriets  

 regler om dagtilbud blive indføjet en henstilling til kommunerne om, at  

 spørgsmålet om rygning skal indgå med stor vægt ved godkendelsen af  

 dagplejehjem.
Det anses ikke fornødent at pålægge amtskommuner og kommuner løbende at  

 informere de centrale myndigheder om de bestemmelser, der vedtages lokalt og  

 senere ændringer heraf.
Derimod agter Sundhedsministeriet i løbet af 1996 i  

 samarbejde med Tobaksskaderådet at iværksætte en undersøgelse, som kan skabe  

 et overblik over, på hvilken måde amtskommuner og kommuner har sikret røgfri  

 miljøer.
Til Kapitel III For så vidt angår staten indeholder lovforslaget regler svarende til  

 reglerne i Sundhedsministeriets cirkulære af 23. marts 1988 om sikring af  

 røgfri miljøer i statslige lokaler, transportmidler og lignende.
Til § 3 Reglen er - med mindre sproglige ændringer - identisk med den tilsvarende  

 regel i Sundhedsministeriets cirkulære.
Til § 4 Reglen er uændret i forhold til den tilsvarende regel i  

 Sundhedsministeriets cirkulære.
Til § 5 Reglen er - med mindre sproglige ændringer - identisk med den tilsvarende  

 regel i Sundhedsministeriets cirkulære.
Til § 6 Reglen i stk. 1 er uændret i forhold til den tilsvarende regel i  

 Sundhedsministeriets cirkulære.
Med undtagelsesbestemmelsen i stk. 3 er  

 hensynet til ikke-rygere dog udvidet i forhold til den tilsvarende regel i  

 Sundhedsministeriets cirkulære, idet der kun kan gives tilladelse til  

 tobaksrygning, såfremt der samtidig træffes foranstaltninger, der sikrer  

 andre mod ulemper ved tobaksrygningen.
I følge cirkulæret skal dette hensyn  

 alene tages til andre patienter.
Til § 7 Den foreslåede regel er - med enkelte sproglige ændringer - identisk med  

 den tilsvarende regel i Sundhedsministeriets cirkulære.
Til § 8 Den foreslåede regel er - med enkelte sproglige ændringer - identisk med  

 den tilsvarende regel i Sundhedsministeriets cirkulære.
Til § 9 Den foreslåede regel svarer til bestemmelsen i Sundhedsministeriets  

 cirkulære.
Til Kapitel IV Til § 10 Det statslige cirkulære fra 1988 vil blive ophævet samtidig med lovens  

 ikrafttræden.
Efter 2. behandling den 16. maj 1995 Kapitel 1 Lovens formål § 1. Formålet med loven er - under hensyntagen til såvel rygere  

 som ikkerygere - at begrænse generne ved passiv rygning i offentlige lokaler,  

 transportmidler og lignende samt at begrænse den sundhedsfare, der er  

 forbundet hermed.
Kapitel 2 Kommuner og amtskommuner § 2. Hver kommunalbestyrelse og hvert amtsråd fastsætter med  

 virkning senest fra den 1. januar 1996 bestemmelser om røgfri miljøer på  

 kommunale og amtskommunale arbejdspladser og sygehuse, i kommunale og  

 amtskommunale uddannelsesinstitutioner, dag- og døgninstitutioner,  

 transportmidler og lignende samt i kommunale og amtskommunale lokaler,  

 hvortil offentligheden har adgang.
Kapitel 3 Staten § 3. På statslige arbejdspladser er tobaksrygning ikke tilladt i  

 lokaler, som udgør arbejdsstedet for mere end en ansat, samt i fælles  

 opholdslokaler og lignende for de ansatte.
 Stk. 2. Tobaksrygning er dog tilladt i lokaler omfattet af stk. 1,  

 såfremt de ansatte, der har arbejdssted i sådanne lokaler, erklærer sig  

 indforstået hermed, eller såfremt der træffes foranstaltninger, der sikrer,  

 at ingen af de andre ansatte ufrivilligt generes af tobaksrygningen.
Stk. 3. Tobaksrygning er endvidere tilladt i særskilte lokaler,  

 der er indrettet for rygere.
I tilfælde, hvor det er overordentlig vanskeligt  

 eller kostbart at indrette særskilte lokaler til tobaksrygning, kan  

 tobaksrygning tillades i særligt markerede områder, såfremt der træffes  

 foranstaltninger, der sikrer, at ingen af de andre ansatte ufrivilligt  

 generes af tobaksrygningen.
 § 4. Tobaksrygning er ikke tilladt under møder i den statslige  

 forvaltning, herunder møder i offentlige råd, nævn og kommissioner, medmindre  

 samtlige mødedeltagere er enige om at tillade tobaksrygning.
 § 5. Tobaksrygning er ikke tilladt i statslige lokaler, hvortil  

 der er adgang for offentligheden.
 Stk. 2. Tobaksrygning er dog tilladt i særskilte lokaler, der er  

 indrettet for rygere.
 § 6. Tobaksrygning er ikke tilladt på statslige dag- og  

 døgninstitutioner og uddannelsesinstitutioner.
 Stk. 2. Tobaksrygning er dog tilladt i særskilte lokaler, der er  

 indrettet for rygere.
 Stk. 3. På institutioner, hvor der ikke er mulighed for at benytte  

 særskilte lokaler for rygere, kan tobaksrygning tillades i øvrige lokaler,  

 såfremt der samtidig træffes foranstaltninger, der sikrer, at ingen  

 ufrivilligt generes af tobaksrygningen.
 § 7. Tobaksrygning er ikke tilladt i statslige transportmidler i  

 fast rutefart inden for landets grænser.
 Stk. 2. Tobaksrygning er dog tilladt i statslige transportmidler,  

 såfremt der er truffet foranstaltninger, der sikrer, at ingen ufrivilligt  

 generes af tobaksrygningen.
 § 8. Uanset bestemmelserne i §§ 2-6 kan tobaksrygning  

 undtagelsesvis tillades, hvor der er særlige hensyn, der taler imod et forbud  

 mod tobaksrygning, og hvor det kan ske, uden at andre ufrivilligt generes  

 heraf.
 § 9. Vedkommende myndighed oplyser ved skiltning og lignende om  

 reglerne for tobaksrygning i de pågældende lokaler og transportmidler.
Kapitel 4 Hovedstadens Sygehusfællesskab § 10. Hovedstadens Sygehusfællesskabs bestyrelse fastsætter med  

 virkning senest fra den 1. januar 1996 bestemmelser om røgfri miljøer på  

 Hovedstadens Sygehusfællesskabs sygehuse m.v.
Kapitel 5 Ikrafttrædelse § 11. Loven træder i kraft den 1. juli 1995.
 § 12. Loven gælder ikke for Færøerne og Grønland.
