Klage over siddende transport Patientklagenævnet fandt grundlag for at kritisere  

 sygeplejerskens skøn over patientens tilstand, da hun bestilte siddende  

 hjemtransport,  

 og lagde herved vægt på, at det fremgik af sygeplejejournalen, at patienten  

 under indlæggelsen kun kunne stå op ved en persons hjælp.
Endvidere var  

 patienten blind, og hun blev af to personer fuldt til toilettet, da hun var  

 nervøs og usikker.
Af sygeplejejournalen var det kun noteret en gang, at  

 patienten havde været oppe og sidde i en stol.
 Patientklagenævnet kunne oplyse, at det gennem flere år  

 har været almindelige praksis, at en siddende transport kan indebære en  

 længere  

 transporttid end en liggende, idet man har flere patienter i bilen samtidig  

 og  

 derfor ikke transporterer den enkelte patient direkte fra et sted til et  

 andet.
 Det fremgik af sagen, at patienten var blevet fulgt ud  

 til bilen af en social- og sundhedsassistentelev.
Patientklagenævnet kunne oplyse, at nævnet ikke har  

 kompetence til at behandle klager over social- og sundhedsassistentelever.  

 Nævnet kunne derimod tage stilling til, hvorvidt sygeplejersken burde have  

 sørget for, at en uddannet fagperson fulgte patienten til bilen.
Nævnet kunne  

 endvidere oplyse, at det er almindelig praksis, at sygeplejersker uddelegerer  

 opgaver af denne karakter.
En beslutning om transportform evalueres  

 almindeligvis ikke på tidspunkt, hvor patienten følges ud til den ventende  

 bil.  

 Nævnet fandt herefter, at sygeplejerske havde handlet i overensstemmelse med  

 almindelig anerkendt faglig standard, da hun vurderede, at social- og  

 sundhedsassistenteleven kunne følge patienten til bilen.
