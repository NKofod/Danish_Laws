(Til rektorerne for Sorø Akademis Skole  

 og samtlige private gymnasieskoler og studenterkursus) Efter aftale mellem undervisningsministeriet, Amtsrådsforeningen i  

 Danmark, Københavns og Frederiksberg kommuner og Gymnasieskolernes  

 Lærerforening udsendes vedlagte bestemmelser vedrørende magistre m.fl., der  

 ansættes i gymnasieskolen, ved studenterkursus og kursus til HF, herunder  

 prøveforberedende enkeltfagskursus til at læse en anden lærers timer og  

 således vikariere for denne.
 Endvidere omhandler bestemmelserne vikariater, der bestrides af skolens  

 faste lærerkræfter, årsvikarer og kvotaansatte samt ansættelse af timelærere  

 og andre vikarer i gymnasieskolen, ved studenterkursus og kursus til HF,  

 herunder prøveforberedende enkeltfagskursus.
 Bestemmelserne er tilvejebragt ved en sammenskrivning af de bestående  

 regler om ansættelse og aflønning af vikarer og timelærere i gymnasieskolen  

 samt en kodifikation af gældende praksis.
 Bestemmelserne finder anvendelse fra 1. januar 1987.
 Ud over at henvise til bestemmelserne skal særligt fremhæves følgende:
 Generelt .
 Timer, der læses som overtimer ud over overtimeloftet eller varetages af  

 lærere med fuldtidsbeskæftigelse andetsteds eller af studerende (henholdsvis  

 timelærere C, D og E for så vidt angår musikpædagoger) eller af kvotaansatte,  

 skal i videst muligt omfang samles og omdannes til faste lærerstillinger, der  

 efter opslag kan overtages af fuldt uddannede magistre eller cand.phil.'er.
 Timelærere A, B og E for så vidt angår kunstpædagoger, der ikke er  

 overenskomstansatte, men knyttet til skolen efter de særlige herom gældende  

 regler, kan derimod fortsætte deres undervisning som hidtil, jf. dog § 22.
 Timer, der ikke har kunnet besættes som ovenfor anført, skal søges besat  

 med fuldt uddannede arbejdsløse magistre fortrinsvis med pædagogikum efter de  

 nedenfor i ad § 6 anførte retningslinjer.
 Timer, der derefter måtte blive tilbage, vil fortsat kunne læses af  

 timelærere D.
 Bemærkninger til de enkelte bestemmelser .
 ad § 1 . Kapitel 1 omfatter vikarer, der opfylder betingelserne for  

 ansættelse i henhold til overenskomst vedrørende magistres ansættelsesforhold  

 i gymnasieskolen.
 Endvidere kan cand.phil.'er ansættes som årsvikarer efter kapitel 1.
 Cand.phil.'er kan derimod ikke ansættes på kvotavilkår eller som  

 midlertidige vikarer.
 Cand.phil.'er med mindre end fuldt pligtigt timetal eller med ansættelse  

 for mindre end et skoleår, ansættes som henholdsvis timelærere D og vikarer A  

 i henhold til kapitel 3.
Opmærksomheden henledes på, at akademikere ansat i henhold til andre overenskomster end gymnasielæreroverenskomsten ved ansættelse i gymnasieskolen m.v. er omfattet af bestemmelserne.
 Kapitel 2 omfatter vikariater, der bestrides af skolens/kursus faste  

 lærerkræfter og årsvikarer.
 Kapitel 3 omfatter lærere, som ikke kan ansættes efter kapitel 1 og 2,  

 bl.a. cand.phil.'er. studerende, kunst- og musikpædagoger og akademikere med  

 anden fuldtidsbeskæftigelse.
 ad § 2 . Såfremt en magister uden pædagogikum ansættes som midlertidig  

 vikar for et kortere tidsrum end 3 måneder, er det ikke nødvendigt at  

 indhente undervisningsministeriets godkendelse af undervisningskompentencen.
 ad § 4 . Årsvikarer er i øvrigt omfattet af bestemmelserne om  

 afspadsering af overtimer i gymnasieskolen m.v.
 ad § 5 . Funktionærlovens bestemmelser om opsigelse anvendes kun, såfremt  

 opsigelse skal have virkning fra et tidligere tidspunkt end 31. juli, idet  

 ansættelsesforholdet automatisk ophører pr. denne dato, jf. § 3, stk. 1.
 Årsvikarer bør i god tid gives meddelelse om, hvorvidt vikariatet  

 forventes at fortsætte det følgende skoleår.
 ad § 6 . Kvotaansættelse er betinget af, at Gymnasieskolernes  

 Lærerforening i hvert enkelt tilfælde meddeler samtykke hertil.
 Følgende betingelser skal være opfyldt:
A.
Den pågældende skal være arbejdsløs cand.mag. eller scient. med  

 gymnasierelevant(e) fag, fortrinsvis med bestået pædagogikum.
B.
Skolen/kursus skal dokumentere, at den har sammenstykket det mulige  

 antal fuldtidsstillinger.
 Såfremt der ikke er grundlag for ansættelse i et helt skoleår, skal  

 ansættelse ske som midlertidig vikar, jf. § 9.
 ad § 8 . Funktionærlovens bestemmelser om opsigelse anvendes kun, såfremt  

 opsigelse skal have virkning fra et tidligere tidspunkt end 31. juli, idet  

 ansættelsesforholdet automatisk ophører pr. denne dato, jf. § 6, stk. 1.
 Den kvotaansatte bør så tidligt som muligt gives meddelelse om, hvorvidt  

 ansættelsen forventes at fortsætte det følgende skoleår.
ad § 9 . Midlertidige vikarer ansættes for en kortere eller længere  

 periode, der er mindre end et skoleår.
Reglerne for ansættelse af  

 midlertidige vikarer vil tillige kunne finde anvendelse i andre særlige  

 tilfælde, f.eks. ved holdoprettelser i løbet af skoleåret.
 ad § 10 . Gymnasietillægget kan ikke ydes for mere end det for magistre  

 gældende fuldt pligtige timetal.
 ad § 12 . Afskedigelse af en midlertidig vikar kan ikke finde sted op til  

 en ferie (bortset fra sommerferien), hvis man på forhånd ved, at vikariatet  

 skal fortsætte umiddelbart efter ferien.
 ad § 13 . Opmærksomheden henledes på overenskomstens bestemmelser om  

 fradrag for ikke optjent ferie.
 ad § 21 . Vikaren bør adviseres om vikariatets ophør på et så tidligt  

 tidspunkt som muligt.
 ad § 22 . Ved ansættelse som vikar for en kortere periode end 3 måneder,  

 er det ikke nødvendigt at indhente undervisningsministeriets godkendelse af  

 undervisningskompetencen.
 ad § 25 . Bemærk at der ikke ydes gymnasietillæg til tjenestemandsansatte  

 adjunkter/lektorer, der har aldersreduktion, eller som har nedsat  

 tjenestetid.
 ad § 27 . Bemærk at kunstpædagoger og musikpædagoger er henført til  

 »Timelærere E«, jf. § 29.
 ad § 28 . Den i stk. 3 beregnede løn forhøjes pr. 1. januar 1987 med  

 2,56%.
ad § 29 . Opmærksomheden henledes på, at kunstpædagoger og musikpædagoger  

 hidtil har været ansat og aflønnet som timelærere C.
Der er ved den ændrede  

 stillingsbetegnelse ikke sket ændringer i løn- og ansættelsesvilkårene.
 Ved ansættelse - efter stk. 4 - med mindre end det for magistre gældende  

 fuldt pligtige timetal sker aflønning i forhold til timetallet.
 Såfremt en fastansat kunstpædagog tillægges et timetal på 16 ugentlige  

 løntimer eller derunder kan den pågældende vælge enten at bevare sin faste  

 ansættelse med løn i forhold til timetallet eller at overgå til ansættelse  

 som timelærer E.
 ad § 30 . Bemærk at opsigelse til skoleårets/semesterets udgang ikke er  

 fornøden, idet ansættelsesforholdet betragtes som ophørt til dette tidspunkt.  

 Rektor bør i god tid tilkendegive, om timelæreren vil kunne påregne  

 ansættelse for det næste skoleår/semester, og i bekræftende fald med  

 angivelse af det omtrentlige timetal.
 ad § 32 . Bemærk at for timelærere D ydes der ved ansættelse for et  

 skoleår kun løn til 30. juni.
 ad § 37 . Den i stk.2 og 3 beregnede løn forhøjes pr. 1.januar 1987 med  

 2,56%.
 ad § 41 . Opsigelse til skoleår/semesterets udgang er ikke nødvendig,  

 idet ansættelsesforholdet betragtes som ophørt til dette tidspunkt.
 ad § 46.
 Med bestemmelsernes ikrafttræden ophæves flg. cirkulærer:
 Undervisningsministeriets cirkulære af 20. april 1966 og ansættelse af  

 cand.mag'er og scient'er m.fl. som vikarer i gymnasieskolen.
 Undervisningsministeriets cirkulære af 16. september 1967 om vikariater i  

 gymnasieskolen, der bestrides af skolens faste lærerkræfter.
 Undervisningsministeriets cirkulære af 6. september 1973 om ansættelse- og  

 aflønningsforhold for timelærere og visse vikarer i gymnasieskolen og kursus  

 til højere forberedelseseksamen.
 Undervisningsministeriets cirkulære af 6. juni 1979 vedrørende  

 konvertering af timelærerstillinger og overtimer til faste stillinger.
 Undervisningsministeriets cirkulære af 6. august 1980 om ændring af  

 cirkulære af 20. april 1966 om ansættelse af cand.mag.'er og scient.'er m.fl.  

 som vikarer i gymnasieskolen.
 Undervisningsministeriets cirkulære af 28. januar 1980 og 29. august 1980  

 om ændring af cirkulære af 6. september 1973 om ansættelses- og  

 aflønningsforhold for timelærere og visse vikarer i gymnasieskolen og kursus  

 til højere forberedelseseksamen.
 P.m.v.
 e.b.
Anne Birgitte Dittmer fm.
Bilag AMTSRÅDSFORENlNGEN I DANMARK UNDERVISNINGSMINISTERIET KØBENHAVNS KOMMUNE FREDERIKSBERG KOMMUNE BESTEMMELSER vedrørende ansættelse og aflønning af vikarer, kvotaansatte og timelærere  

 i gymnasieskolen m.v.
OMRÅDE § 1 .
 stk. 1 . Nærværende bestemmelser omfatter magistre m.fl. i  

 gymnasieskolen, ved studenterkursus og kursus til HF, herunder  

 prøveforberedende enkeltfagskursus.
 Stk. 2 . Bestemmelserne vedrører:
 1. Magistre der ansættes som årsvikarer, kvotaansatte  

 og midlertidige vikarer.
 2. Vikariater, der bestrides af skolens faste  

 lærerkræfter og årsvikarer.
 3. Timelærere og visse vikarer (bortset fra de under  

 pkt. 1 og 2 omtalte).
BESTEMMELSER VEDRØRENDE MAGISTRE M.FL.,  

 DER ANSÆTTES SOM ÅRSVIKARER, KVOTAANSATTE OG MIDLERTIDIGE VIKARER.
 ALMINDELIGE BESTEMMELSER .
 § 2 .
 stk 1 . For ansættelse, aflønning og opsigelse samt med hensyn til  

 timetal og pensionsordning gælder de regler, der er fastsat i overenskomsten  

 om magistres ansættelse i gymnasieskolen, medmindre andet følger af  

 nærværende bestemmelser.
 Stk. 2. Såfremt årsvikarer, kvotaansatte og midlertidige vikarer ikke har  

 undervisningskompetence, skal der indhentes godkendelse fra  

 undervisningsministeriet, direktoratet for gymnasieskolerne og højere  

 forberedelseseksamen, forinden ansættelse, herunder genansættelse, finder  

 sted.
 Stk. 3 . Der gives skriftlig meddelelse om ansættelsen med angivelse af  

 til- og fratrædelsesdato, timetal og lønanciennitet.
 Stk. 4 . For årsvikarer og kvotaansatte optages endvidere i  

 ansættelseskontrakten en til funktionærlovens § 5, stk. 2, svarende  

 bestemmelse, hvorefter ansættelsesmyndigheden kan opsige vikaren med 1 måneds  

 varsel til fratræden ved en måneds udgang, når vikaren inden for et tidsrum  

 af 12 på hinanden følgende måneder har oppebåret løn under sygdom i i alt 120  

 dage (bortset fra sommerferien). Sker fratræden ved udløbet af den normale  

 ansættelsesperiode på 1 år - eller ved udløbet af en i fortsættelse heraf  

 fastsat ny ansættelsesperiode - kræves ingen begrundelse.
 Stk. 5 . Årsvikarer, kvotaansatte og midlertidige vikarer er forpligtet  

 til at stille og rette skriftlige opgaver og oppebærer godtgørelse herfor  

 efter de for fastansatte lærere gældende regler.
 Stk. 6 . Årsvikarer, kvotaansatte og midlertidige vikarer oppebærer  

 endvidere ulempeydelser og tillæg for aftenundervisning efter de regler, der  

 er gældende for den skoleform, hvor ansættelsen finder sted.
 ÅRSVIKARER .
 § 3 .
 Stk. 1. Årsvikarer kan kun ansættes med fuldt pligtigt timetal og for et  

 helt skoleår ad gangen (1. august - 31. juli).
 Stk. 2. Ansættelse med mindre end fuldt timetal sker i henhold til §§ 6 -  

 8.
 Stk. 3. Såfremt et vikariat fremkommer ved vikartimer og timerester og  

 herved kommer op på fuldt pligtigt timetal, sker den samlede ansættelse som  

 årsvikar.
 § 4 .
 Årsvikarer oppebærer løn som ved fastansættelse, herunder gymnasietillæg  

 (årligt 16.022,66 kr. niveau 1. oktober 1984) og overtimebetaling.
 § 5 .
 Ansættelsesforholdet kan fra årsvikarens side opsiges med 1 måneds varsel  

 til den sidste i en måned.
 Stk. 2. For opsigelse fra ansættelsesmyndighedens side gælder de i  

 funktionærloven omhandlede varsler, jf. § 2, stk. 4.
Stk. 3. Opsigelse fra såvel vikarens som ansættelsesmyndighedens sid e skal meddeles skriftligt.
 KVOTAANSÆTTELSE .
 § 6 .
 Stk. 1 . Kvotaansættelse sker med mindre end fuldt pligtigt timetal for  

 et helt skoleår ad gangen (1. august - 31. juli).
 Stk. 2 . Tillægges der i løbet af skoleåret den kvotaansatte yderligere  

 timer, betragtes disse som et midlertidigt vikariat, som aflønnes efter de  

 for midlertidige vikarer gældende regler.
 § 7 .
 Stk. 1. Der ydes kvotaløn inkl. gymnasietillæg (årligt 5.737,99 kr.  

 niveau 1. oktober 1984) for det aftalte løntimetal i forhold til det for  

 fuldtidsbeskæftigede magistre pligtige timetal.
 Stk. 2 . Befordringsgodtgørelse kan ydes i overensstemmelse med reglerne  

 i § 14.
 § 8 .
 Stk. 1 . Ansættelsesforholdet kan fra den kvotaansattes side opsiges med  

 1 måneds varsel til den sidste i en måned.
 Stk. 2 . Den kvotaansatte er berettiget til at opsige arbejdsforholdet  

 til øjeblikkelig fratræden, såfremt han på eget initiativ/via  

 arbejdsformidlingen opnår beskæftigelse af større omfang.
 Stk. 3 . For opsigelse fra ansættelsesmyndighedens side gælder de i  

 funktionærloven omhandlede varsler, jf. § 2. stk. 4.
 Stk. 4. Opsigelse fra såvel vikarens som ansættelsesmyndighedens side  

 skal meddeles skriftligt.
 MIDLERTIDIGE VIKARER .
 § 9 .
 Stk. 1 . Midlertidige vikarer ansættes for mindre end et skoleår.
 Stk. 2. Det normale fratrædelsestidspunkt for midlertidige vikarer op til  

 sommerferien er den 31. maj, jf. dog § 11, stk. 2.
 Stk. 3. Hvis den midlertidige vikar inden for vikariatet overtager andre  

 timer med indtil i alt fuldt pligtigt timetal, forhøjes løntimetallet.  

 Såfremt løntimetallet overstiger det fuldt pligtige timetal, ydes  

 overtimebetaling for de overskydende timer i henhold til overenskomsten.
 § 10 .
 Stk. 1 . Midlertidige vikarer oppebærer løn, herunder gymnasietillæg  

 (årligt kr. 5.737,99 kr. niveau 1. oktober 1984) for det aftalte løntimetal i  

 forhold til det for fuldtidsbeskæftigede magistre pligtige timetal.
 Stk. 2 . Befordringsgodtgørelse kan ydes i overensstemmelse med reglerne  

 i § 14.
 § 11 .
Stk. 1 . Lønnen udbetales månedsvis bagud for hver kalendermåned.
For  

 dele af en kalendermåned ydes betaling med en forholdsmæssig andel af  

 månedslønnen i forhold til månedens kalenderdage.
Samtidig med udbetaling af  

 lønnen foretages anvisning af pensionsbidraget.
 Stk. 2. Såfremt vikaren i forbindelse med skoleårets afslutning efter  

 ansættelseskontraktens udløb efterfølgende deltager i eksaminer eller  

 årsprøver, forlænges ansættelsesperioden indtil udgangen af juni måned.
 Stk. 3. For så vidt ovenstående bestemmelse eller de i § 12 fastsatte  

 regler for opsigelse fører til betaling for et højere timetal eller et  

 længere tidsrum end det, der dækkes af vikariatet, er vikaren forpligtet til  

 i et tilsvarende omfang at stå til rådighed for bestridelse af ekstratimer  

 ved den pågældende gymnasieskole/kursus.
 § 12 .
 Stk. 1. Ansættelsesforholdet kan fra vikarens side opsiges med 1 måneds  

 varsel til den sidste i en måned.
 Stk. 2. Har ansættelsesforholdet ikke strakt sig ud over 3 måneder, kan  

 det endvidere opsiges med 1 uges varsel til udgangen af en kalenderuge.  

 Ansættelsesforholdet kan dog inden for den første uge regnet fra  

 ansættelsestidspunktet opsiges uden særligt varsel til udgangen af  

 kalenderugen.
 Stk. 3 . Den midlertidige vikar er berettiget til at opsige  

 arbejdsforholdet til øjeblikkelig fratræden, såfremt denne på eget  

 initiativ/via arbejdsformidlingen opnår beskæftigelse af større omfang end  

 hans nuværende beskæftigelse.
Stk. 4 . For opsigelse fra ansættelsesmyndighedens side, gælder ved  

 vikariater, der på forhånd er aftalt til ikke at være over 3 måneders  

 varighed, samme regler, som anført i stk. 2 og ellers de i funktionærloven  

 omhandlede varsler.
Opsigelse kræver ingen begrundelse.
 Stk. 5 . Fortløbende vikariater inden for et skoleår ved samme skole  

 betragtes som eet vikariat.
 Stk. 6 . Opsigelse fra såvel vikarens som ansættelsesmyndighedens side  

 skal meddeles skriftligt.
 FERIE, FRIDAGE, SYGDOM OG BARSEL .
 § 13 .
 Stk. 1 . Årsvikarer, kvotaansatte og midlertidige vikarer er omfattet af  

 reglerne i ferieloven.
 Stk. 2. Der ydes sædvanlig løn for undervisningsfrie perioder, fridage og  

 sygedage, der falder inden for ansættelsesperioden.
 Stk. 3 . Under ansættelsen følges barselreglerne i henhold til  

 overenskomst for magistres ansættelse i gymnasieskolen.
 BEFORDRINGSGODTGØRELSE .
 § 14 .
 Stk. 1 . Til kvotaansatte og midlertidige vikarer kan  

 ansættelsesmyndigheden anvise befordringsgodtgørelse for den merudgift, der  

 er en følge af transporten mellem vikarens hjemsted og tjenestested, hvis det  

 skønnes nødvendigt eller rimeligt med daglige rejser frem og tilbage i  

 forbindelse med bestridelsen af vikariatet, og der ikke er tale om befordring  

 inden for samme kommune eller - i Københavnsområdet - inden for 3 takstzoner.
 Stk 2 . Såfremt rejseudgifterne ved tiltrædelse eller fratrædelse af et  

 vikariat af kortere varighed er uforholdsmæssigt store sammenholdt med det  

 økonomiske udbytte, der opnås ved vikariatet, kan ansættelsesmyndigheden  

 anvise vikaren befordringsgodtgørelse.
BESTEMMELSER OM VIKARIATER, DER BESTRIDES  

 AF SKOLENS FASTE LÆRERKRÆFTER OG ÅRSVIKARER.
 VIKARIATER AF 4 UGERS VARIGHED OG DEROVER .
 § 15 .
 Stk. 1 . For vikariater, som - regnet fra dagen for den første læste  

 vikartime til dagen for den sidste læste vikartime - har en varighed af 4  

 uger og derover, indgår vikariatet i det samlede timetal.
Stk. 2 . Vikariater opgøres ugentligt.
Der ydes med virkning fra  

 vikariatets begyndelse betaling pr. måned efter sædvanlige regler:
 1. For lærere, der er omfattet af gældende  

 afspadseringsaftale forholdes i overensstemmelse hermed.
 2. Rektorer, studielektorer og lektorer med  

 aldersreduktion følger sædvanlig praksis for afspadsering af overtimer.
 3. Til deltidsansatte ydes betaling i forhold til  

 timetallet.
 For timer, ud over det for magistre gældende fuldt pligtige timetal, ydes  

 overtimebetaling.
Stk. 3 . Ved beregningen af de 4 uger medregnes fridage og  

 undervisningsfrie perioder inden for vikariatet, dog højst 1 uge af hver  

 inden for vikariatet faldende undervisningsfri periode.
Vikariater af 4 ugers  

 varighed og derover kan i intet tilfælde etableres efter den 30. april.
 Stk. 4 . Det er endvidere en betingelse for at etablere et vikariat af 4  

 ugers varighed og derover, at vikaren overtager undervisningen i timer, som  

 er optaget fast på timeplanen gennem hele skoleåret.
 § 16 .
 Stk. 1 . Betalingen beregnes normalt fra dagen for den første læste  

 vikartime til dagen for den sidste læste vikartime.
 Stk. 2 . Såfremt vikariatet er tiltrådt umiddelbart ved skoleårets  

 begyndelse, beregnes betalingen dog fra 1. august.
 Stk. 3 . Betalingen for vikariater, som strækker sig indtil sommerferien,  

 beregnes således:
 Betalingen for vikariater, der afsluttes til juleferien, beregnes til  

 udgangen af december måned.
 Der sker ikke fradrag for timer, der falder på fridage og  

 undervisningsfrie perioder inden for vikariatet.
 § 17 .
Betalingen for vikariater anvises ved hver kalendermåneds udgang ved  

 ansættelsesmyndighedens foranstaltning.
For dele af en kalendermåned (ved  

 vikariatets begyndelse og ophør), beregnes betalingen i forhold til månedens  

 kalenderdage.
 § 18 .
 For vikariater ydes løn under sygdom, dog højst 1 uge af hver  

 sygdomsperiode inden for vikariatet.
 VIKARIATER AF UNDER 4 UGERS VARIGHED .
 § 19 .
 Stk. 1 . For vikariater af under 4 ugers varighed ydes betaling pr. læst  

 time.
Stk. 2 . Vikariater opgøres ugentligt.
Der ydes med virkning fra  

 vikariatets begyndelse betaling pr. måned efter sædvanlige regler:
 1. For lærere, der er omfattet af gældende  

 afspadseringsaftale forholdes i overensstemmelse hermed.
 2. Rektorer, studielektorer og lektorer med  

 aldersreduktion følger sædvanlig praksis for afspadsering af overtimer.
 3. Til deltidsansatte ydes betaling i forhold til  

 timetallet.
 For timer, ud over det for migistre gældende fuldt pligtige timetal, ydes  

 overtimebetaling.
 Stk. 3 . Såfremt det er nødvendigt at lade en vikar eksaminere en klasse  

 til eksamen eller årsprøve, uden at dette står i forbindelse med et af den  

 pågældende overtaget vikariat af over 4 ugers varighed indtil sommerferien,  

 ydes der betaling for eksaminationen efter satsen for læste timer.
 Censur ved årsprøver honoreres ikke.
 § 20 .
 Stk. 1 . Vikariatet regnes fra den første læste vikartime til den sidste  

 læste vikartime.
 Stk. 2 . Såfremt vikariatet strækker sig over mindst 4 dage, ydes der  

 betaling for sådanne timer, der efter skemaet falder på fridage og  

 undervisningsfrie perioder inden for vikariatet, dog højst i een uge for hver  

 inden for vikariatet faldende undervisningsfri periode.
 FÆLLES BESTEMMELSER .
 § 21 .
 Stk. 1 . Nedsættelse eller bortfald af tillagte vikartimer begrundet i,  

 at den oprindelige lærer genoptager undervisningen, vil kunne ske uden  

 særligt varsel.
 Stk. 2 . Vikaren er forpligtet til at stille og rette skriftlige opgaver  

 og oppebærer godtgørelse herfor efter de sædvanlige retningslinier.
BESTEMMELSER OM TIMELÆRERE OG VISSE  

 VIKARER (BORTSET FRA DE UNDER KAP.1 OG 2 OMTALTE).
 Timelæreer og vikarer omfatter følgende kategorier:
 Timelærere A, B, C, D og E.
Vikarer A, B, C og E. (Korttidsvikarer) GENERELT FOR TIMELÆRERE OG VISSE VIKARER .
 § 22 .
 Såfremt den pågældende ikke har undervisningskompetence, skal der  

 indhentes godkendelse fra undervisningsministeriet, direktoratet for  

 gymnasieskolerne og højere forberedelseseksamen forinden ansættelse, herunder  

 genansættelse, finder sted.
 § 23 .
 Timelærere og vikarer er forpligtet til at stille og rette skriftlige  

 opgaver og oppebærer godtgørelse herfor efter de for fastansatte magistre  

 gældende regler.
 ALMINDELIGE BESTEMMELSER FOR TIMELÆRERE .
 § 24 .
 Stk. 1 . Timelærere ansættes for et skoleår/semester ad gangen.  

 Ansættelse som timelærer kan senest ske fra den 1. september/l. februar.
 Stk. 2 . Ved ansættelse udfærdiges et ansættelsesbrev, der angiver det  

 antal løntimer aftalen omfatter.
 Stk. 3 . Lønnen udbetales månedsvis bagud.
 TIMELÆRERE A .
 § 25 .
 Stk. 1 . Timelærere A omfatter:
 Pensionerede adjunkter, lektorer og rektorer, som er fyldt 70 år, samt  

 lærere, som hidtil har været aflønnet som timelærere A.
 Stk. 2 . Timelærere A, bortset fra de i stk. 1 nævnte pensionerede  

 adjunkter, lektorer og rektorer, aflønnes månedlig for hver ugentlig time med  

 en kvotadel af det fuldt pligtige timetal af månedslønnen for  

 adjunkter/lektorer i lønramme S 16/21/29/31.
 Lønancienniteten beregnes efter de for tjenestemandsansatte  

 adjunkter/lektorer gældende regler.
 Oprykning til aflønning med kvotadel af lønramme S 29 og 31 kan finde  

 sted, når de pågældende timelærere i 2 år har oppebåret slutløn i den lavere  

 lønramme, og deres tjenstlige forhold i enhver henseende har været  

 tilfredsstillende.
 Stk. 3 . De i stk. 1 nævnte pensionerede adjunkter, lektorer og rektorer  

 aflønnes med kvotaløn i forhold til deres løn ved afgang og med det for det  

 nye tjenestested gældende stedtillæg, dog højst beregnet i forhold til  

 slutløn i lønramme S 31.
 Stk. 4 . Der ydes aldersreduktion efter de for tjenestemandsansatte  

 adjunkter/lektorer gældende regler.
 Stk. 5 . Timelærere A oppebærer gymnasietillæg og overtimebetaling efter  

 de for tjenestemandsansatte adjunkter/lektorer gældende regler.
 Stk. 6 . Timelærere A, der i 5 år har været på slutløn beregnet i forhold  

 til lønramme S 31, sidste løntrin, kan oppebære kvotadel af det til enhver  

 tid gældende særlige tillæg i henhold til lønnings- og klassificeringslovens  

 § 31, stk. 6, på kr. 9.597,99 (niveau 1. oktober 1984).
 Stk. 7 . Ved ansættelse for et semester ydes løn efter timelærersatsen  

 efter samme regler som angivet for vikarer i § 41, stk. 2.
 Stk. 8 . Betaling pr. læst time ydes med 1/4 af månedsbetalingen pr.  

 ugentlig time.
 TIMELÆRERE B.
 § 26.
 Stk. 1 . Timelærere B omfatter:
 Lærere som opfylder betingelserne for ansættelse som  

 gymnasielærere/gymnasieoverlærere, samt pensionerede  

 gymnasielærere/gymnasieoverlærere, lærere og overlærere fra folkeskolen som  

 er fyldt 70 år, samt lærere som hidtil har været aflønnet som timelærere B.
 Stk. 2 . Timelærere B, bortset fra de i stk. 1 omhandlede pensionerede  

 lærere, aflønnes månedlig for hver ugentlig time med en kvotadel af det fuldt  

 pligtige timetal af månedslønnen for gymnasielærere/gymnasieoverlærere i  

 lønramme S 13/21/23, dog uden det særlige tillæg i henhold til lønnings- og  

 klassificeringslovens § 26, stk. 15.
 Lønancienniteten beregnes efter de for gymnasielærere/gymnasieoverlærere  

 gældende regler.
 Oprykning til aflønning med kvotadel af lønramme S 23 kan finde sted, når  

 de pågældende timelærere i 2 år har oppebåret løn i lønramme S 21, og deres  

 tjenstlige forhold i enhver henseende har været tilfredsstillende.
 Stk. 3. De i stk. 1 nævnte pensionerede lærere aflønnes med kvotaløn i  

 forhold til deres løn ved afgang og med det for det nye tjenestested gældende  

 stedtillæg, dog højst beregnet i forhold til slutløn i lønramme S 23.
 Stk. 4 . Der ydes aldersreduktion og omregning for læste timer efter de  

 for gymnasielærere/gymnasieoverlærere gældende tjenestetidsregler.
 Stk. 5 . Timelærere B oppebærer overtimebetaling efter de for  

 gymnasielærere/gymnasieoverlærere gældende regler.
 Stk 6 . Timelærere B ved amtskommunale enkeltfagskurser oppebærer samme  

 tillæg som de ved kursus ansatte tjenestemænd i folkeskolen.
 Stk. 7 . Ved ansættelse for et semester ydes løn efter timelærersatsen  

 efter samme regler som angivet for vikarer i § 41, stk. 2.
 Stk. 8 . Betaling pr. læst time ydes med 1/4 af månedsbetalingen pr.  

 ugentlig time.
 TIMELÆRERE C .
 § 27 .
 Stk. 1 . Timelærere, som har fuldtidsbeskæftigelse andetsteds hvor  

 akademisk uddannelse er en betingelse, aflønnes med overtimebetalingens  

 grundsats således:
a.
Tjenestemænd i lønramme S 16/21/29/31 med overtimebetaling for  

 adjunkter/lektorer i lønramme S 16/21/29/31.
b.
Tjenestemænd i lønramme S 34 og derover med overtimebetaling for  

 lektorer i lønramme S 34.
c.
Overenskomstansatte med under 22 års lønanciennitet med  

 overtimebetaling for overenskomstansatte adjunkter/lektorer med under 22 års  

 lønanciennitet.
d.
Overenskomstansatte med 22 års lønanciennitet og derover med  

 overtimebetaling for overenskomstansatte lektorer med 22 års lønanciennitet  

 og derover.
 Stk. 2 . Timelærere C må ikke antages til mere end 12 ugentlige løntimer  

 uden tilslutning fra undervisningsministeriet, direktoratet for  

 gymnasieskolerne og højere forberedelseseksamen.
 Stk. 3 . Ved ansættelse for et semester ydes løn efter timelærersatsen  

 efter samme regler som angivet for vikarer i § 41, stk. 2.
 Stk. 4 . Betaling pr. læst time ydes med 1/4 af månedsbetalingen pr.  

 ugentlig time.
 TIMELÆRERE D .
 § 28 .
 Stk. 1 . Timelærere D omfatter:
 Cand.phil.'er med mindre end det for magistre fuldt pligtige timetal,  

 stud.mag.'er og stud.scient.'er samt pensionerede adjunkter, lektorer,  

 rektorer og gymnasielærere/gymnasieoverlærere, lærere og overlærere fra  

 folkeskolen, der ikke er fyldt 70 år.
 Stk. 2 . Stud.mag.'er og stud.scient.'er må ikke antages til mere end 16  

 ugentlige løntimer uden tilslutning fra undervisningsministeriet,  

 direktoratet for gymnasieskolerne og højere forberedelseseksamen.
 Stk. 3 . Timelærere D aflønnes månedlig for hver ugentlig time med 3,40%  

 (1. trin), med 1 års lønanciennitet dog 3,96% (2. trin) af månedslønnen for  

 en adjunkt i lønramme S 16 (skalatrin 21).
Stk. 4 . Ved ansættelse for et skoleår ydes kun løn til 30. juni.
Ved  

 ansættelse for et semester ydes løn efter timelærersatsen efter samme regler  

 som angivet for vikarer i § 41, stk. 2.
Stk. 5 . Anciennitetsgivende er tidligere undervisning på samme eller  

 højere niveau af mindst et semesters varighed.
Såfremt den pågældende har  

 bestridt et vikariat af over 3 måneders varighed til udgangen af et semester,  

 medregnes vikarperioden som et semester.
 Stk. 6 . Oprykning til 2. trin sker fra et semesters begyndelse efter  

 opnåelse af et skoleårs/2 semestres lønanciennitet.
 Stk. 7 . Lønancienniteten fastsættes ved ansættelsen.
 Stk. 8 . Betaling pr. læst time ydes med 1/4 af månedsbetalingen pr.  

 ugentlig time.
 TIMELÆRERE E .
 § 29 .
 Stk. 1 . Timelærere E omfatter:
 1. Kunstpædagoger med gennemgang af kunstakademiet og  

 dettes særlige 2-årige kunstpædagogiske uddannelse.
 2. Organister med den højeste organisteksamen fra et  

 dansk musikkonservatorium.
 3. Statsprøvede musikpædagoger, henholdsvis  

 musikledere med musikpædagogisk eksamen med hovedfagene almen musikpædagogik  

 og musikledelse fra et dansk musikkonservatorium.
 Stk. 2 . Timelærere E aflønnes månedlig for hver ugentlig time med  

 årslønnen inkl. tillæg (dyrtidstillæg, almindelig pensionsgivende  

 kronetillæg, det pensionsgivende procenttillæg, men ekskl. stedtillæg,  

 herunder hidtidigt almindeligt, ikkepensionsgivende procenttillæg) for  

 tjenestemænd på skalatrin 37 divideret med det for magistre fuldt pligtige  

 ugentlige timetal x 12.
 Stk. 3 . Musikpædagoger og organister må ikke antages til mere end 12  

 ugentlige løntimer uden tilslutning fra undervisningsministeriet,  

 direktoratet for gymnasieskolerne og højere forberedelseseksamen.
 Stk. 4 . Kunstpædagoger med over 16 ugentlige løntimer ansættes i en fast  

 stilling i henhold til overenskomst vedrørende magistres ansættelsesforhold i  

 gymnasieskolen.
 Stk. 5 . Ved ansættelse for et semester ydes løn efter timelærersatsen  

 efter samme regler som angivet for vikarer i § 41, stk. 2.
 Stk. 6 . Betaling pr. læst time ydes med 1/4 af månedsbetalingen pr.  

 ugentlig time.
 FÆLLESBESTEMMELSER FOR TIMELÆRERE .
 OPSIGELSE .
 § 30 .
Stk. 1 . Ansættelsesforholdet kan fra timelærerens side opsiges med en  

 måneds varsel til udgangen af en måned.
Såfremt en timelærer med mindre end  

 det for magistre fuldt pligtige timetal på eget initiativ/via  

 arbejdsformidlingen opnår beskæftigelse af større omfang end hans nuværende  

 beskæftigelse, er han dog berettiget til at opsige arbejdsforholdet til  

 øjeblikkelig fratræden.
 Stk. 2 . Ansættelsesmyndigheden kan meddele opsigelse med en måneds  

 varsel til fratræden ved en måneds udgang i de første 6 måneder af  

 ansættelsesperioden og med 3 måneders varsel til fratræden ved udgangen af en  

 måned i resten af ansættelsesperioden.
 Stk. 3 . Opsigelse skal være meddelt skriftligt senest den sidste i den  

 måned, efter hvis udløb opsigelsesvarslet begynder at løbe.
 FERIE, FRIDAGE, SYGDOM OG BARSEL .
 § 31.
 Stk. 1 . Timelærere er omfattet af reglerne i ferieloven.
 Stk. 2 . Til timelærere A, B, C og E ydes 1 1/2% særlig feriegodtgørelse,  

 der træder i stedet for ferietillæg efter ferielovens § 14, stk. 1.
 Stk. 3 . Til timelærere D ydes almindelig feriegodtgørelse efter  

 ferielovens regler af den i optjeningsåret indtjente løn.
 § 32.
 Stk. 1 . Der ydes fuld løn under sygdom, undervisningsfrie perioder og  

 fridage inden for skoleåret, jf. dog § 28, stk. 4.
Stk. 2 . Under sygdom af mere end 14 dages varighed har  

 ansættelsesmyndigheden ret til - uden udgift for den ansatte - at kræve  

 nærmere oplysninger om varigheden af sygdommen gennem den ansattes læge eller  

 en valgt specialist.
Opfyldes denne pligt ikke, uden at der foreligger  

 fyldestgørende begrundelse herfor, er ansættelsesmyndigheden berettiget til  

 at opsige ansættelsesforholdet uden varsel.
 Såfremt en timelærers sygdom må forventes at strække sig ud over det  

 tidspunkt, til hvilken han med lovlig varsel kan opsiges, jf. § 30, skal  

 ansættelsesmyndigheden meddele opsigelse.
 Stk. 3 . Betaling for eventuelle overtimer til timelærere A og B  

 bortfalder uden opsigelse 3 måneder efter første sygedag.
 § 33.
 Stk. 1 . En timelærer, der er gravid, har pligt til at give  

 ansættelsesmyndigheden meddelelse om graviditeten senest 3 måneder før den  

 forventede fødsel.
 Stk. 2 . Under barselfravær er en kvindelig timelærer berettiget til fuld  

 løn i indtil 14 uger fra uarbejdsdygtighedens indtræden, dog tidligst 8 uger  

 før forventet fødsel og indtil 14 uger i alt.
I tilfælde af opsigelse er hun berettiget til fuld løn, indtil fratræden  

 med lovlig varsel kan ske.
Fratrædelsen sker dog senest,til aftalens udløb  

 ved skoleårets/semesterets afslutning.
 EFTERLØN .
 § 34 .
 Såfremt en timelærer afgår ved døden under ansættelsen, tilkommer der hans  

 efterlevende ægtefælle eller børn under 18 år, overfor hvem han har  

 forsørgelsespligt, henholdsvis 1, 2 eller 3 måneders løn, når han ved  

 dødsfaldet har haft umiddelbart forudgående ansættelse ved gymnasieskolen/  

 kurset i henholdsvis 1, 2 eller 3 år.
 BEFORDRINGSGODTGØRELSE .
 § 35 .
 Stk. 1 . Til timelærere C og E kan der, når de har under halvt af det for  

 magistre gældende fulde pligtige timetal, ydes befordringsgodtgørelse for den  

 merudgift, der er en følge af transporten mellem timelærerens hovedstillings  

 tjenestested og skolen/kurset, hvis de for vikariater gældende regler, jf. §  

 14, for at yde befordringsgodtgørelse er opfyldt.
 Stk. 2 . Til timelærere D kan der ydes befordringsgodtgørelse, såfremt  

 det skønnes, at deres rejseudgifter ikke står i rimeligt forhold til den  

 opnåede løn.
 Godtgørelse ydes efter de i § 14 omhandlede regler.
 ALMINDELIGE BESTEMMELSER FOR KORTTIDSVIKARER .
 § 36 .
 Stk. 1 . Korttidsvikarer ansættes for under et semester ad gangen i  

 stedet for en anden lærer.
 Stk. 2 . Der gives korttidsvikaren skriftlig meddelelse om ansættelsen  

 med angivelse af til og fratrædelsestidspunkt og timetal.
 VIKARER A .
 § 37.
 Stk. 1 . Som vikar A ansættes: cand.phil.'er, stud.mag.'er og  

 stud.scient.'er samt pensionerede adjunkter, lektorer og rektorer,  

 gymnasielærere/gymnasieoverlærere, lærere og overlærere fra folkeskolen.
 Stk. 2 . Vikar A, bortset fra de i stk. 1 nævnte pensionerede lærere, som  

 er fyldt 70 år, aflønnes pr. læst time med 0,88% af månedslønnen for en  

 adjunkt i lønramme S 16 (skalatrin 21).
 Stk. 3 . Pensionerede lærere, som er fyldt 70 år, aflønnes pr. læst time  

 med 0,88% af månedslønnen ved afgang og med det for det nye tjenestested  

 gældende stedtillæg, dog højst beregnet i forhold til slutløn i lønramme S  

 31, for gymnasielærere/ gymnasieoverlærere samt lærere og overlærere fra  

 folkeskolen dog højst beregnet i forhold til slutløn i lønramme S 23.
 VIKARER B .
 § 38. .
 Stk. 1 . Som vikar B ansættes: Lærere, som opfylder betingelserne for  

 ansættelse som gymnasielærere/gymnasieoverlærere.
 Stk. 2 . Vikar B aflønnes pr. læst time med 1/4 af månedsbetalingen, jf.  

 § 26.
 VIKARER C .
 § 39 .
 Stk. 1 . Som vikar C ansættes: Lærere, som har fuldtidsstilling  

 andetsteds, hvor akademisk uddannelse er en betingelse.
 Stk. 2 . Vikar C aflønnes pr. læst time med 1/4 af månedsbetalingen pr.  

 ugentlig time, jf. § 27.
 VIKARER E .
 § 40 .
 Stk. 1 . Som vikar E ansættes: Kunstpædagoger og musikpædagoger, der  

 opfylder betingelserne for ansættelse som timelærere E, jf. § 29.
 Stk. 2 . Vikarer E aflønnes pr. læst time med 1/4 af månedsbetalingen pr.  

 ugentlig time, jf. § 29.
 FÆLLESBESTEMMELSER FOR KORTTIDSVIKARER .
 § 41 .
 Stk. 1 . Ved vikariater af 3 måneders varighed og derover - heri  

 medregnet undervisningsfrie perioder og fridage indenfor vikariatet - ydes  

 betaling for undervisningsfrie perioder og fridage inden for vikariatet.
Stk. 2 . Betaling for vikariater i efterårssemesteret, der slutter til  

 juleferien, beregnes til 31. december.
Såfremt vikariatet påbegyndes senest  

 1. januar og strækker sig indtil sommerferien ydes betaling til 15. juni.  

 Påbegyndes vikariatet på et senere tidspunkt og strækker sig indtil  

 sommerferien, ydes betaling til 31. maj.
 For medvirken ved eksaminationer, censur m.v. efter henholdsvis 15. juni  

 og 31. maj ydes der betaling pr. læst time.
 Stk. 3. Der ydes løn under sygdom, dog højst til det tidspunkt, til  

 hvilket vikariatet skulle ophøre, eller til hvilket det kunne være lovligt  

 opsagt, såfremt opsigelse var sket den første sygedag, jf. stk. 5.
 Stk. 4. Ansættelsesforholdet kan fra vikarens side opsiges med en måneds  

 varsel til en måneds udgang.
 Såfremt en vikar med mindre end det for magistre fuldt pligtige timetal på  

 eget initiativ/via arbejdsformidlingen opnår beskæftigelse af større omfang  

 end hans nuværende beskæftigelse, er han dog berettiget til at opsige  

 arbejdsforholdet til øjeblikkelig fratræden.
 Stk. 5. Med mindre vikariatets længde forud har kunnet fastsættes, skal  

 der ved opsigelse gives en måneds varsel til fratræden ved en måneds udgang.  

 Er vikariatets længde over 6 måneder, forhøjes varslet til 3 måneder.
Stk. 6. Opsigelse fra såvel vikarens som ansættelsesmyndighedens sid e skal meddeles skriftligt.
 § 42.
 Stk. 1. Ved vikariater af under 3 måneders varighed ydes betaling pr .  

 læst time.
 Stk. 2. Der ydes ikke løn for undervisningsfrie perioder, fridage og  

 under sygefravær.
Stk. 3. Vikaren kan til enhver tid skriftligt opsiges og selv indgiv e opsigelse til fratræden den følgende dag.
Længere gensidigt varsel kan  

 aftales.
 § 43.
 Lønnen udbetales bagud hver anden uge eller ved hver måneds udgang efter  

 aftale mellem ansættelsesmyndigheden og vikaren.
 § 44.
 Der ydes almindelig feriegodtgørelse efter ferielovens regler af den i  

 optjeningsåret indtjente løn.
 § 45.
 Der kan ydes vikarer befordringsgodtgørelse efter de i § 14 omhandlede  

 regler.
 IKRAFTTRÆDEN.
 § 46.
 Bestemmelserne finder anvendelse fra 1. januar 1987.
