Lov om ændring af lov om valg af danske medlemmer til Europa-Parlamentet (Nedsættelse af antallet af danske medlemmer af Europa-Parlamentet) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om valg af danske medlemmer til Europa-Parlamentet, jf. lovbekendtgørelse nr. 52 af 2. februar 2004, som ændret ved § 2 i lov nr. 294 af 27. april 2005, foretages følgende ændring:
 1. I § 1 og § 2, stk. 1, ændres »14« til: »13«.
§ 2 Loven træder i kraft den 1. juli 2008.
§ 3 Loven har virkning fra valget i 2009 til Europa-Parlamentet.
§ 4 Loven gælder ikke for Færøerne og Grønland.
Givet på Amalienborg, den 8. april 2008 MARGRETHE R.
