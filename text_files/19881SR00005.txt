Nr BR 5 Beretning om Landscentralen for Undervisningsmidler   

 Nr 5 1988-89, 1. samling Afgivet af Uddannelsesudvalget Afgivet: 19890530 Udvalget har modtaget en henvendelse fra Landscentralen for Undervisningsmidler vedrørende Landscentralens eventuelle nedlæggelse og har som følge heraf haft undervisnings- og forskningsministeren i samråd.
 På den baggrund udtaler et flertal (Socialdemokratiets,  

 Socialistisk Folkepartis, Centrum-Demokraternes og Kristeligt Folkepartis  

 medlemmer af udvalget), at der fortsat er behov for, at en landsdækkende  

 institution koordinerer og udøver de funktioner, Landscentralen for  

 Undervisningsmidler i dag står for, med baggrund i et netværk, hvor  

 pædagogiske interesser - og andre brugerinteresser - kan komme til udtryk.
 Flertallet mener desuden, at netop en sådan intitution er nødvendig for i  

 fremtiden at opretholde og udbygge det internationale samarbejde om udvikling  

 af undervisningsmidler.
 Flertallet vil dermed ikke afvise, at der kan ske ændringer i den måde,  

 Landscentralen for Undervisningsmidlers arbejdsopgaver udføres på.
Et mindretal (Det Konservative Folkepartis, Venstres og Det  

 Radikale Venstres medlemmer af udvalget) er forundret over, at flertallet  

 skriver beretning over et forslag, der ikke er skrevet, og som ikke er  

 fremsat.
Det er på kanten af sædvanlig parlamentarisk skik, hvorefter  

 folketingsudvalg hverken administrerer eller blander sig i, hvilke forslag  

 regeringen eller partierne vil komme med.
 Et andet mindretal (Fremskridtspartiets medlem af udvalget) ønsker  

 Landscentralen for Undervisningsmidler nedlagt hurtigst muligt.
 P. u. v.
