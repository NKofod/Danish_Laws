 Under 24. april 1922 anmodede jeg hr. statsadvokaten om at foranledige, at  

 der til direktoratet for arbejdsanvisningen og arbejdsløshedsforsikringen  

 indsendes udskrift af domme i sager, under hvilke der er konstateret  

 bedragerisk forhold over for statsanerkendte arbejdsløshedskasser eller  

 kommunale hjælpekasser, samt udskrift af sager af denne art, der med  

 anklagemyndighedens samtykke sluttes med bøder, uden at tiltale rejses.
 Da denne min anmodning efter direktoratets skøn ikke i alle tilfælde  

 efterkommes, skal jeg til fremtidig iagttagelse herved henlede Deres  

 opmærksomhed derpå.
 Det tilføjes, at sager af denne art, for så vidt de ifølge anordning af  

 21. maj 1920 overhovedet kan sluttes af statsadvokaten uden tiltale og mod  

 vedtagelse af bøder, altid bør forelægges direktoratet angående spørgsmålet  

 om undladelse af tiltale mod bødevedtagelse, jfr. anordningens nr. 3, ligesom  

 sager, hvori tiltale for bedrageri finder sted, bør indsendes  

 tildirektoratets udtalelse, hvis det efter sagens beskaffenhed skønnes  

 nødvendigt for at erholde de fornødne oplysninger.
