 Direktoratet meddeler en landinspektør, at der ved tinglysning af  

 adkomst på frastykkede hele matr.nre skal forevises attesteret kort over  

 disse, og at dommeren i tilfælde, hvor restejendommen bortskødes før de  

 fraskilte matr.nre., må kunne forlange forevist attesteret kort over  

 restejendommen.
 Som svar på hr. landinspektørens forespørgsel af 6. d.m. skal herved  

 meddeles, at bestemmelserne i lov nr. 290 af 31. marts 1949, § 11 A, 1. stk.,  

 a.2, om, at intet skøde på en del af en samlet fast ejendom må indføres  

 endeligt i tingbogen, forinden der forevises et af matrikeldirektoratet  

 attesteret kort over det fraskilte areal, kommer til anvendelse i de  

 tilfælde, hvor approbation på frastykning af hele matr. nre. har været  

 nødvendig ifølge lovens § 1, 1. og 2. stk.
 Med hensyn til, om der i tilfælde, hvor restejendommen bortskødes, medens  

 ejeren beholder de fraskilte matr.nre., kan forlanges forevist et attesteret  

 kort over restejendommen, hvorover der ikke er blevet udfærdiget noget  

 udstykningskort, eller om det måtte være tilstrækkeligt at forevise de kort  

 over de fraskilte matr.nre., som skulle være indsendt med udstykningssagen og  

 tilbagesendt med approbationen forsynet med ommeldte attest, jfr.  

 bekendtgørelse nr. 424 af 24. september 1949, § 36, 2. stk., og § 73, 3.  

 stk., næstsidste punktum, da henhører dette spørgsmål under domstolenes  

 afgørelse, men landbrugsministeriet har den opfattelse, at  

 tinglysningsdommeren må være berettiget til at forlange forevist en af  

 matrikeldirektoratet attesteret kopi af matrikelkortet over restejendommen.
 (* 1) Offentliggjort i tidsskriftet Landinspektøren 20 bind side 142.
