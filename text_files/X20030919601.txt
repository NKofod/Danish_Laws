Skattefri  

 virksomhedsomdannelse - "anpartsregler" Spørgsmålet i sagen var, hvorvidt forespørger  

 kunne foretage en skattefri omdannelse af sin virksomhed, omhandlende en  

 hotelejerlejlighed, til et selskab med anvendelse af reglerne i lov om  

 skattefri virksomhedsomdannelse.
Hotelejerlejligheden var omfattet af  

 virksomhedsskatteordningen.
Den var en del af et hotelejerlejlighedskompleks  

 med 176 hotelejerlejligheder, erhvervet i 1981. Lejligheden blev i alle årene  

 udlejet erhvervsmæssigt.
Typisk ejede hver lejlighedsejer kun en  

 hotelejerlejlighed.
Der var derfor mere end 160 ejerlejlighedsejere.
Lejligheden havde sit eget matrikelnummer, og den  

 blev belånt særskilt uden hensyntagen til de øvrige ejerlejligheder  

 i hotelejerlejlighedskomplekset.
Den havde dermed alle de  

 karakteristika,  

 der er sædvanlige i relation til ejerskab af fast ejendom.
Forespørger havde i henhold til ejerforeningens  

 vedtægter ikke på nogen måde rådighed over ejerlejligheden til eget brug.
Han  

 kunne dog leje en lejlighed hos udlejningsadministrator på helt samme  

 betingelser som andre lejere.
Udlejningen af ejerlejligheden blev foretaget  

 af  

 et uafhængigt udlejningsbureau., som hvert år sendte forespørger et regnskab  

 fra bestyrelsen for Ejerlejlighedsforeningen på lejligheden.
Regnskabet  

 opgjorde årets resultat for netop denne lejlighed.
 Det var forespørgers opfattelse, at der i sagen  

 var tale om erhvervsmæssig virksomhed, når han udlejede hotelejerlejligheden.  

 Det var ligeledes opfattelsen, at der var tale om virksomhed, der ikke var  

 omfattet af anpartsreglerne i personskattelovens (PSL) § 4, stk. 1, nr. 10,12  

 og .
 Anpartsreglerne blev indført ved lov nr. 388 af 7.  

 juni 1989. Ikrafttrædelsesbestemmelserne fastlægger, at anpartsreglerne som  

 udgangspunkt kun omfatter indkomst fra selvstændig erhvervsvirksomhed, når  

 den  

 skattepligtige anskaffer virksomheden den 12. maj 1989 eller senere.  

 Hotelejerlejligheden var anskaffet forud for denne dato.
 Det var således forespørgers opfattelse, at han  

 kunne anvende reglerne i virksomhedsomdannelsesloven til at omdanne sin  

 personlige virksomhed til et anpartsselskab.
 Told- og Skattestyrelsen henviste i sin  

 indstilling til Ligningsrådet til følgende bestemmelser:
 Det fremgår af § 1, stk. 3, i lovbekendtgørelse  

 nr. 768 af 12. oktober 1999 om skattefri virksomhedsomdannelse  

 (virksomhedsomdannelsesloven), at lovens regler ikke finder anvendelse på  

 omdannelse  

 af virksomheder som nævnt i personskattelovens § 4, stk. 1, nr. 10,12 eller .  

 Det følger bl.a. af § 2, stk. 1, nr 2 i samme lovbekendtgørelse, at lovens  

 regler finder anvendelse såfremt alle aktiver og passiver i virksomheden  

 overdrages.
 Følgende fremgår af cirkulære nr. 207 af 23.  

 december 1999 om lov om skattefri virksomhedsomdannelse, afsnit 2:
 Lovens regler kan ifølge § 1, stk, 3, ikke  

 anvendes på anpartsprojekter, som nævnt i personskattelovens § 4, stk, 1, nr.  

 10, 12 og . Dette gælder uanset, om Ligningsrådet har meddelt dispensation  

 fra  

 reglerne i personskattelovens § 4, stk, 1, nr. 12 eller , jf. lovens § 4,  

 stk.  

 6 og 7. En virksomhed anses for omfattet af bestemmelsen i § 1, stk. 3, hvis  

 virksomheden på omdannelsesdatoen eller i perioden frem til det tidspunkt,  

 hvor  

 omdannelsen finder sted, er omfattet af personskattelovens § 4, stk. 1, nr.  

 10,  

 12 eller .
 Told- og Skattestyrelsen fandt, at de pågældende  

 hotelejerlejligheder måtte anses for omfattet af personskattelovens § 4, stk.  

 1, nr. 10. Lejligheden ansås således for indskudt i en fælles virksomhed, der  

 var omfattet af reglerne i personskattelovens § 4, stk. 1 nr. 10.
 Det var herefter Told- og Skattestyrelsens  

 opfattelse, at forespørger ikke kunne foretage en skattefri omdannelse af sin  

 virksomhed til et selskab med anvendelse af reglerne i lov om skattefri  

 virksomhedsomdannelse, jf. virksomhedsomdannelseslovens § 1, stk. 3.
 Told- og Skattestyrelsen indstillede derfor, at  

 der blev svaret "nej" til spørgsmålet, hvorvidt forespørger kunne  

 anvende  

 virksomhedsomdannelseslovens regler til at foretage en skattefri omdannelse  

 af  

 sin virksomhed til et selskab.
 Ligningsrådet tiltrådte Told- og Skattestyrelsens  

 indstilling.
For en lignende situation henviste Told- og  

 Skattestyrelsen til TfS 2002, 76 LR, hvor Ligningsrådet på grund af  

 regelsammenfald tillod, at anparter omfattet af personskattelovens § 4,  

 stk. 1, nr. 12, ikke skulle medoverdrages i forbindelse med  

 virksomhedsomdannelse.
Skatteyder drev virksomhed i virksomhedsordningen.  

 Anparterne var anskaffet før 12/5 1989.
