Ankestyrelsens principafgørelse O-136-94 om kontanthjælp - tilbagebetaling - afdragsordning - overskydende skat - terminshjælp Resume:
 Siden den 30. april 1992 har kommunalbestyrelsen direkte adgang til at indtræde i retten til overskydende skat, uanset om der er fastsat en tilbagebetalingsordning.
 Kassation:
Principafgørelsen har ikke længere vejledningsværdi Love:
Lov om social bistand - lovbekendtgørelse nr. 829 af 1. oktober 1992 - § 27, stk. 3 Sagsfremstilling:
 En kommunes incassokontor tilbageholdt i oktober 1993 6.846 kr. i ansøgers overskydende skat for indkomståret 1992 under henvisning til, at han havde en restance for tidligere ydet terminshjælp, der var tilbagebetalingspligtig efter bistandslovens § 25, nr. 2. Der var ikke forud for indeholdelsen fastsat en tilbagebetalingsordning.
Ankenævnet tiltrådte kommunens afgørelse.
Nævnet fandt, at udnyttelsen af indtrædelsesretten i bistandslovens § 27, stk. 3, i den nugældende formulering alene forudsatte en konstatering af, at der var ydet kontanthjælp med tilbagebetalingspligt, og ikke tillige forudsatte, at der inden udnyttelsen af indtrædelsesretten foretages en vurdering af skyldners tilbagebetalingsevne.
 I klagen til Ankestyrelsen gjorde ansøger gældende, at da der ikke forelå en betalingsaftale mellem kommunen og skyldner, havde kommunen ikke ret til at tilbageholde beløbet.
 Sagen blev behandlet i principielt møde til afklaring af, om en kommune kan indtræde i retten til overskydende skat, når der ikke foreligger en tilbagebetalingsordning.
 Afgørelse:
 Ankestyrelsen henviste i sin afgørelse til bistandslovens § 27, stk. 3, og til bemærkningerne til bestemmelsen, hvoraf det fremgår, at indtrædelsesretten også kan finde anvendelse i de tilfælde, hvor der ikke foreligger en misligholdt afdragsordning.
 Efter ændringen af bistandslovens § 27, stk. 3, har kommunalbe styrelsen således en direkte adgang til at indtræde i retten tiloverskydende skat, når der er ydet kontanthjælp mod tilbagebeta lingspligt.
 Da ansøger havde fået udbetalt kontanthjælp med tilbagebetalingspligt efter bistandslovens § 25, nr. 2, havde kommunen været berettiget til at indtræde i ansøgers ret til overskydende skat.
 Ankestyrelsen tiltrådte således ankenævnets afgørelse.
