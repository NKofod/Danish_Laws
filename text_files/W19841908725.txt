I to sager om betaling for ophold på plejehjem lagde ankestyrelsen til  

 grund, at betalingen beregnes fra det tidspunkt, hvor formuen var  

 rentebærende, uanset at renteindtægten først blev udbetalt på et senere  

 tidspunkt.
Efter en konkret vurdering af beboerens økonomi fandt  

 ankestyrelsen ikke grundlag for at pålægge det sociale udvalg at udsætte  

 opkrævningen af betalingen til det tidspunkt, hvor formueindtægten kom til  

 udbetaling.
I den ene sag, hvor der kunne forudses at opstå  

 likviditetsproblemer, inden renteindtægten kom til udbetaling, forudsattes  

 det, at socialudvalget medvirkede til en løsning.
 1.
 REDEGØRELSE FOR SAGEN:
 En beboer på et plejehjem betalte fra 1. juni 1982 for opholdet med 60% af  

 renteindtægten af et bankindestående på 59.561 kr.
Efter salg af en andelslejlighed købte hun pr. 9. juli 1982  

 statsobligationer til en pålydende værdi af 54.000 kr. med en årlig rente på  

 10% til udbetaling hver den 15. august.
Den 15. august 1982 udbetaltes et  

 rentebeløb på 5.400 kr.
Da hun ved købet havde refunderet renter for 324 dage  

 med 4.860 kr., var renteindtægten for 36 dage 540 kr.
 AFGØRELSEN, DER KLAGES OVER:
Kommunens plejehjemsadministration fastsatte fra den 1. oktober 1982 en  

 opholdsbetaling på 60% af en årlig rente af bankindestående på 4.750 kr. og  

 en årlig rente af statsobligationer på 5.400 kr.
Administrationen anførte, at  

 renteafkast af bankindestående og værdipapirer altid er blevet medtaget i  

 beregningen fra det tidspunkt, formuen er rentebærende, uanset tidspunktet  

 for selve rentetilskrivningen.
 KLAGEN TIL ANKESTYRELSEN:
 Beboeren anførte, at der kun var modtaget en renteindtægt af obligationer  

 på 540 kr. den 15. august 1982, og at man indtil den 15. august 1983 kun  

 kunne medtage dette beløb i beregningen.
 LOVGRUNDLAG:
I bistandslovens § 84, stk. 1, bestemmes, at når en person, der modtager  

 pension efter den sociale pensionslovgivning, optages i et plejehjem,  

 udbetales af pensionen et beløb til personlige fornødenheder, medens resten  

 af pensionen benyttes til betaling for opholdet.
Har pensionisten indtægter  

 udover pensionen, benyttes 60% heraf som yderligere betaling for opholdet.
 Efter lovens § 85, stk. 1, ydes betaling for ophold i plejehjem med  

 virkning fra udgangen af den måned, der følger efter indlæggelsesmåneden.
 ANKESTYRELSENS AFGØRELSE:
Ankestyrelsen lagde til grund, at opholdsbetalingen beregnes fra det  

 tidspunkt, fra hvilket formuen er rentebærende, uanset at renteindtægten  

 først udbetales på et senere tidspunkt.
Efter oplysningerne om at beboeren  

 også havde modtaget rente af bankindestående, fandt ankestyrelsen ikke  

 fornødent grundlag for at pålægge kommunen at udsætte opkrævningen af  

 betalingen fra renterne af obligationerne til efter den 15. august 1983, hvor  

 obligationsrenterne for tiden fra den 16. august 1982 til den 15. august 1983  

 blev udbetalt.
 Ankestyrelsen tiltrådte således kommunens beregning og opkrævning af  

 opholdsbetalingen.
 2.
 REDEGØRELSE FOR SAGEN:
 En folkepensionist, der i marts 1981 var optaget på plejehjem, betalte for  

 sit ophold med 60% af sin indtægt udover folkepensionen.
 Pr. 1. august 1981 solgte pensionisten sit hus og købte obligationer for  

 salgssummen.
 Pensionskontoret omregnede betaling for ophold på plejehjem fra  

 tidspunktet for salget af huset efter følgende indtægter:
 På grundlag af den samlede brutto-formueindtægt på 38.480 kr. blev den  

 månedlige betaling beregnet til 1.690 kr.
I december 1981 fik pensionisten en efterregning på 7.130 kr.
Samtidig  

 blev den forhøjede plejehjemsbetaling på 1.690 kr. opkrævet fremover fra 1.  

 januar 1982.
 AFGØRELSEN, DER KLAGES OVER:
 Amtsankenævnet fandt ikke, at socialudvalget havde været berettiget til at  

 foretage den i december måned 1981 iværksatte opkrævning.
 KLAGEN TIL ANKESTYRELSEN:
Sagen blev anket af socialudvalget.
Udvalget havde tidligere overfor  

 amtsankenævnet bl.a. anført, at har en pensionist i forbindelse med en  

 ejendomshandel fået en kontant udbetaling, måtte det være rimeligt, at denne  

 blev anvendt til betaling.
 Udvalget havde endvidere påpeget de administrative vanskeligheder, der  

 kunne opstå, såfremt kommunen først kunne opkræve betaling for ophold på  

 plejehjem, når renteindtægten kom til udbetaling, idet der kunne være flere  

 udbetalingsterminer i løbet af året.
 LOVGRUNDLAG:
 Der henvises til de under sag nr. 1 anførte bestemmelser.
 ANKESTYRELSENS AFGØRELSE:
 Under henvisning til at en del af rentebeløbene var forfaldne til betaling  

 i januar 1982 fandt ankestyrelsen, at socialudvalget havde været berettiget  

 til at begynde opkrævningen af den øgede månedlige betaling og opkræve  

 forfaldne beløb for perioden fra salget af ejendommen.
Ankestyrelsen fandt ikke grundlag for at pålægge socialudvalget at  

 foretage opkrævning af betaling for plejehjemsopholdet efterhånden som de  

 enkelte værdipapirers renteafkast forfaldt.
Ankestyrelsen forudsatte herved,  

 at socialudvalget medvirkede til en løsning, såfremt der opstod  

 likviditetsproblemer eller lignende ved opkrævning af plejehjemsbetalingen.
 Ankestyrelsen ændrede således amtsankenævnets afgørelse.
