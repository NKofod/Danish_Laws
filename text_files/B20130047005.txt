Bekendtgørelse om ændring af bekendtgørelse om indberetning af på- og afmønstring af søfarende og om søfartsbøger § 1 I bekendtgørelse nr. 1161 af 12. december 2012 om indberetning af på- og afmønstring af søfarende og om søfartsbøger foretages følgende ændringer:
 1. Indledningen affattes således:
»I medfør af § 64 a, stk. 1, § 64 b, stk. 2, § 70 og § 71 a i lov om søfarendes ansættelsesforhold m.v., jf. lovbekendtgørelse nr. 742 af 18. juli 2005, som ændret ved lov nr. 493 af 12. maj 2010 og ved lov nr. 1231 af 18. december 2012, fastsættes:« 2. § 7 affattes således:
 »§ 7. Anmodning om udstedelse af søfartsbog sker ved anvendelse af Søfartsstyrelsens system til digital ansøgning om udstedelse af søfartsbog.
 Stk. 2. Ansøgningen skal vedhæftes en indscannet kopi af billedside i pas, kørekort eller udskrevne søfartsbog samt et vellignende billede.
Stk. 3. Søfartsbogen skal være forsynet med et vellignende foto af indehaveren.« § 2 Bekendtgørelsen træder i kraft den 13. maj 2013.
