I medfør af § 4, stk. 2, § 6, § 7, stk. 1, § 10, § 14, stk. 1, § 15, stk. 1,  § 25, stk. 1, § 28, stk. 1, og § 35, stk. 2, i  

 lov om husdyrsygdomme, jf. lovbekendtgørelse nr. 381 af 7. juni 1993 og for så vidt angår § 23, efter bemyndigelse fra landbrugs- og fiskeriministeren fastsættes:
Definition § 1.  Ved IBR forstås i denne bekendtgørelse infektion  

 med Bovint Herpesvirus 1 (IBR/IPV-virus) hos kvæg.
Anmeldepligt og undersøgelser § 2.  Ejeren (brugeren) af en besætning skal ved  

 mistanke om, at IBR forekommer i besætningen, foretage anmeldelse til en  

 dyrlæge.
 Stk. 2.  Anmeldelse efter stk. 1 skal ske, når:
 § 3.  Modtager en dyrlæge anmeldelse om mistanke om  

 smitte med IBR, jf. § 2, eller får en dyrlæge i øvrigt i forbindelse med sit  

 arbejde mistanke om smitte med IBR, skal dyrlægen snarest foretage  

 undersøgelse af besætningen med henblik på at konstatere, om noget dyr viser  

 tegn på at være smittet med sygdommen.
 Stk. 2.  Hvis mistanken ikke kan afvises, skal dyrlægen  

 indsende fornødent materiale med angivelse af besætningens CHR-nummer til  

 undersøgelse på Statens Veterinære Institut for Virusforskning, Lindholm,  

 4771 Kalvehave.
 Stk. 3.  Når dyrlægen har modtaget meddelelse om  

 resultatet af undersøgelsen fra det i stk. 2 nævnte institut, underretter  

 dyrlægen ejeren (brugeren) om dette resultat.
 § 4.  Veterinærdirektoratet kan påbyde ejeren  

 (brugeren) af en besætning at lade udtage blodprøver i forbindelse med risiko  

 for smittespredning, områdeundersøgelser eller lignende fra hele eller dele  

 af besætningen med henblik på undersøgelse for forekomst af IBR.
 Stk. 2.  Veterinærdirektoratet kan i forbindelse med  

 undersøgelsen påbyde, at der ikke må til- eller fraføres besætningen kvæg,  

 før resultatet af undersøgelsen foreligger.
Smittede og mistænkte besætninger § 5.  En besætning skal anses for at være smittet med  

 IBR, hvis et af de statslige veterinære laboratorier eller et andet af  

 Veterinærdirektoratet godkendt laboratorium i materiale fra dyr i besætningen  

 har påvist IBR-virus eller specifikke antistoffer mod dette virus, jf. dog §  

 12.
 Stk. 2.  Hvis laboratorieundersøgelsen for IBR-virus  

 eller specifikke antistoffer udviser et tvivlsomt resultat, fastsætter  

 Veterinærdirektoratet grænseværdien for testaflæsningen.
 § 6.  Ejeren (brugeren) af en smittet eller mistænkt  

 besætning skal give meddelelse om forholdet til alle, der kommer i kontakt  

 med besætningen, herunder ved levering til slagteri, mejeri eller  

 destruktionsanstalt, indtil besætningen erklæres IBR-fri, jf. § 12, eller  

 mistanken i øvrigt afkræftes.
 Stk. 2.  Ejeren (brugeren) af en smittet eller mistænkt  

 besætning skal straks underrette alle modtagere af dyr, der har forladt  

 besætningen inden for 30 dage før påvisningen.
 § 7.  Kvæg fra smittede eller mistænkte besætninger må  

 kun udbindes efter forudgående tilladelse fra kredsdyrlægen.
§ 8.  Kvæg fra smittede eller mistænkte besætninger må  

 kun flyttes fra ejendommen, hvis det føres direkte til slagtning eller til  

 destruktionsanstalt.
Dyr til slagtning skal være ledsaget af en af  

 Veterinærdirektoratet godkendt passerseddel.
 Stk. 2.  Afhentning og indtransport af kvæg til  

 slagtning skal af vognmanden tilrettelægges således, at kvæget under  

 transporten ikke kommer i kontakt med dyr fra besætninger, der anses for fri  

 for IBR.
 Stk. 3.  Efter aflæsning af kvæget på slagtestedet skal  

 den person, der har ansvaret for transporten, sørge for, at transportmidlet  

 og genstande, der har været anvendt i forbindelse med transporten, renses og  

 desinficeres.
 § 9.  Mælk fra smittede eller mistænkte besætninger  

 skal af mejeriet afhentes sidst på den pågældende tur.
 § 10.  Veterinærdirektoratet kan forbyde tilførsler af  

 dyr til smittede besætninger.
 § 11.  Hvis en smittet eller mistænkt besætning  

 udsættes, må ejer (bruger) kun indsætte en ny besætning inden for en måned  

 efter udsættelsen, hvis rensning og desinfektion er godkendt af  

 kredsdyrlægen.
 § 12.  En besætning, som er fundet smittet i henhold  

 til § 5, kan igen anses for IBR-fri, hvis der ved undersøgelse af blodprøver  

 fra samtlige besætningens dyr ikke påvises reaktion for IBR.
 Stk. 2.  De i stk. 1 nævnte prøver må tidligst være  

 udtaget 30 dage efter, at samtlige smittede dyr er fjernet fra besætningen,  

 og der må ikke i denne periode være fjernet dyr fra besætningen, med mindre  

 disse umiddelbart forinden har været blodprøveundersøgt for IBR med negativt  

 resultat.
Fri besætninger § 13.  Kvæg, der flyttes fra en besætning, indsættes i  

 en besætning, på et dyrskue, en fælles græsgang eller i en anden samling af  

 kvæg, skal bortset fra de i §§ 16 og 17 nævnte tilfælde være ledsaget af en  

 erklæring fra ejeren om, at besætningen ikke er eller kan mistænkes for at  

 være smittet med IBR.
Erklæringen, der skal være dateret og underskrevet på  

 datoen for flytning af dyret, gælder for en flytning.
 Stk. 2.  For kvæg, der flyttes fra mælkeleverende  

 besætninger, kan erklæring udstedes, når besætningen er undersøgt for IBR med  

 negativt resultat ved en tankmælksprøve udtaget inden for de seneste 4  

 måneder før flytningen, jf. § 18. Erklæringen udfærdiges på en af  

 Veterinærdirektoratet godkendt formular.
Stk. 3.  Kvæg, der flyttes fra ikke-mælkeleverende  

 besætninger, skal foruden ejererklæringen være ledsaget af et laboratoriesvar  

 fra Kvægbrugets Laboratorium, Ladelund.
Svaret skal med angivelse af dyrets  

 CKR-individnummer attestere, at en blodprøve, udtaget af dyret inden for 21  

 dage før flytningen, er undersøgt for IBR med negativt resultat.
Attestation  

 kan kun gives, dersom der fra besætningen, hvori dyret befinder sig, med  

 negativt resultat er undersøgt en besætningsblodprøve, jf. § 19. Attest med  

 ejererklæring udfærdiges på en af Veterinærdirektoratet godkendt formular.
 Stk. 4.  Ejererklæringer og attester skal opbevares i  

 mindst 3 år af den, der har kreaturet i sin besiddelse efter flytningen af  

 dyret.
 § 14.  Veterinærdirektoratet kan påbyde, at kvæg, der  

 flyttes fra en besætning, der er beliggende indtil 2 km fra en smittet  

 besætning eller i et nærmere defineret risikoområde, skal være ledsaget af en  

 attest, der er udstedt af en dyrlæge på en af Veterinærdirektoratet godkendt  

 formular, jf. dog § 16.
 Stk. 2.  Attesten skal indeholde oplysning om, at kvæget  

 ved blodprøvning tidligst 30 dage før flytningen er fundet fri for IBR.
 Stk. 3.  Attesten skal opbevares i mindst 3 år af den,  

 der har kreaturet i sin besiddelse efter flytningen af dyret.
 § 15.  Tilføres en besætning kreaturer under  

 omstændigheder, hvor betingelserne i § 13, stk. 1 eller § 14, stk. 1 ikke er  

 opfyldt, skal besætningen straks anses som mistænkt for at være smittet med  

 IBR, medmindre kreaturerne forinden har været holdt isoleret i mindst 30 dage  

 og derefter ved blodprøvning er fundet fri for IBR.
 § 16.  Undtaget fra bestemmelserne i §§ 13 og 14 er  

 kvæg, der leveres direkte til slagtning, destruktionsanstalt eller til et  

 slagtekvægmarked.
 § 17.  Uanset bestemmelserne i § 13 skal tyre og  

 stude, der indsættes på eller hjemtages fra en tyrestation eller en  

 avlsstation, ledsages af en attestation i overensstemmelse med de til enhver  

 tid gældende regler herfor.
Undersøgelse af leverandørmælkeprøver og blodprøver § 18.  Fra samtlige mælkeleverende besætninger skal  

 mejeriet 4 gange årligt udtage leverandørmælkeprøver til undersøgelse for  

 antistoffer mod IBR.
Undersøgelserne skal foretages af et laboratorium, der  

 er godkendt af Veterinærdirektoratet.
§ 19.  Ejere (brugere) af ikke-mælkeproducerende  

 besætninger skal sørge for, at besætningen blodprøveundersøges inden den 1.  

 marts 1996. Blodprøverne må tidligst være udtaget den 29. maj 1995.  

 Undersøgelsen skal omfatte mindst 10% af besætningens dyr, der er ældre end 8  

 måneder, dog mindst 10 dyr.
Hvis der er færre end 10 dyr over 8 måneder,  

 prøves også dyr under 8 måneder.
Udover de 10% af besætningens dyr, dog  

 mindst 10 dyr, skal i undersøgelsen medtages alle dyr indkøbt til besætningen  

 mellem 1. januar 1995 og 4. maj 1995.
§ 20.  I forbindelse med slagtningen skal slagteriet  

 udtage blodprøve af slagtekreaturer til undersøgelse for antistoffer mod IBR.  

 Eksportautoriserede kreaturslagterier skal udtage prøver af hvert sjette  

 slagtede kreatur, der er over 8 måneder gammelt, mens godkendte slagtehuse  

 skal udtage blodprøve af samtlige slagtede kreaturer.
Prøverne udtages,  

 beskrives og indsendes i henhold til instruks fra Veterinærdirektoratet.
 Stk. 2.  Veterinærdirektoratet kan ændre frekvensen for  

 udtagelse af blodprøverne nævnt i stk. 1.
 § 21.  De i § 18 nævnte leverandørmælkeprøver samt de  

 i § 4, stk. 1, og §§ 19 og 20 nævnte blodprøver skal undersøges på et  

 laboratorium, der er godkendt af Veterinærdirektoratet.
 Stk. 2.  Resultater af de i stk. 1 nævnte undersøgelser  

 indberettes til Veterinærdirektoratet efter dettes nærmere bestemmelse.
Vaccination § 22.  Vaccination imod IBR er ikke tilladt.
Betaling, straf og ikrafttræden § 23.  Udgifterne ved undersøgelse af de i § 3, stk.  

 2, nævnte prøver betales af Veterinærdirektoratet.
Alle andre udgifter, som  

 skal afholdes i medfør af denne bekendtgørelse, er Veterinærdirektoratet  

 uvedkommende.
§ 24.  Med bøde straffes den, der § 25.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der i medfør af § 36 i  

 lov nr. 814 af 21. december 1988 om husdyrsygdomme pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 26.  Bekendtgørelsen træder i kraft den 10. oktober  

 1995. Samtidig ophæves bekendtgørelse nr. 95 af 19. februar 1991 om  

 IBR-infektion hos kvæg.
