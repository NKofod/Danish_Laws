 I Medfør af Bestemmelsen i § 11 i Lov Nr. 180 af 29. April 1938 om  

 Beskyttelse af Civilbefolkningen mod Følgerne af Luftangreb og § 3 i  

 midlertidig Lov Nr. 311 af 8. September 1939 om Gennemførelse af Planer til  

 Organisationen af Beskyttelsen af Civilbefolkningen mod Følgerne af  

 Luftangreb m.v. fastsættes herved følgende Bestemmelser vedrørende Indførsel  

 og Forhandling af Gasmasker:
§ 1 Bestemmelserne i denne Bekendtgørelse omfatter Gasmasker af enhver Art,  

 herunder ogsaa Gasmasker, hvis Anvendelse er begrundet i særlige Forhold  

 (»Røgmasker« og »Industrimasker«), men omfatter ikke de  

 til saadanne Masker nødvendige Filtratorer (»Specialfiltratorer«).
§ 2 Tilvejebringelse af Gasmasker sker ved Statens civile Luftværns  

 Foranstaltning.
Dog kan der, naar særlige Omstændigheder taler derfor, af  

 Statens civile Luftværn gives Tilladelse til Indførsel eller Fremstilling til  

 Salg af Røgmasker og Industrimasker.
§ 3 Gasmasker til Brug for offentlige Myndigheders Personale samt Personalet  

 ved Hospitaler og andre livsvigtige Institutioner, jfr. § 4 i Lov Nr. 180 af  

 29. April 1938, udleveres direkte fra Statens civile Luftværn, jfr. dog § 5,  

 Stk. 2; Rekvisition indsendes gennem den paagældende Luftværnschef, for saa  

 vidt den rekvirerende Myndighed eller Institution er hjemmehørende indenfor  

 de særlige Luftbeskyttelsesomraader.
§ 4 Civilgasmasker til Husvagter sælges til en af Indenrigsministeriet fastsat  

 Pris gennem særlige dertil autoriserede Fordelingscentraler, der kun maa  

 udlevere Gasmasker mod Forevisning og Afstempling af de af Politiet i Henhold  

 til Indenrigsministeriets Bekendtgørelse af 27. Oktober 1939 udfærdigede  

 Husvagtbeskikkelser.
§ 5 Virksomheder, der har etableret organiserede Luftværnsforanstaltninger og  

 raader over en behørigt uddannet Luftværnsleder, kan indkøbe Gasmasker til en  

 af Indenrigsministeriet fastsat Pris gennem de af Indenrigsministeriet  

 autoriserede Gasmaskeforhandlere efter Tilladelse fra Statens civile Luftværn  

 i hvert enkelt Tilfælde.
 Endvidere kan - ligeledes efter Tilladelse fra Statens civile Luftværn i  

 hvert enkelt Tilfælde - de i § 1 nævnte særlige Masker indkøbes hos de af  

 Indenrigsministeriet autoriserede Gasmaskeforhandlere.
§ 6 Overtrædelse af denne Bekendtgørelse straffes i Henhold til Lov Nr. 180 af  

 29. April 1938 § 13 og midlertidig Lov Nr. 311 af 8. September 1939 § 5 med  

 Bøde eller Hæfte og under skærpende Omstændigheder med Fængsel i indtil 2  

 Aar.
§ 7 Denne Bekendtgørelse træder straks i Kraft.
 INDENRIGSMINISTERIET, DEN 9. FEBRUAR  

 1940.
 Bertel Dahlgaard.
/Egede Larsen, fg.
