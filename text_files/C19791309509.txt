 Som det fremgår af vedlagte kopi af Memorandum of Understanding har de  

 amerikanske og dansk myndigheder undertegnet en overenskomst, der vedrører  

 udførsel af helt inddampede mælkekonservesprodukter fra Danmark til USA, og  

 som - såfremt nærmere fastsatte krav er opfyldt - skulle resultere i en  

 mindre omfattende kontrol ved modtagelsen i USA, idet man fra amerikansk side  

 stiler mod en årlig gennemsnitlig kontrolprocent på ca. 40 af de importerede  

 partier.
 Med helt inddampede produkter forstås her sødmælkspulver,  

 skummetmælkspulver, pulver af delvis skummetmælk, flødepulver, vallepulver og  

 kærnemælkspulver, samt kasein og kaseinater.
Undersøgelserne foregår på den måde, at der af hvert parti , hvilket vil  

 sige det kvantum, der produceres på een proceslinie fra opstart til  

 afslutning, dog højst een dagsproduktion, udtages 30 prøver a 25 gram.  

 Samtlige 30 prøver vil herefter blive indsendt til et laboratorium, hvor det  

 udtagne pulver opløses i 2 lige store prøver a 15 delprøver, jfr. bilag A i  

 memorandummet.
De nævnte 2 prøver, som altså hver indeholder 375 gram  

 produkt, skal være:
Såfremt disse krav er opfyldt, og såfremt virksomheden hverken til de  

 nævnte eller andre produkter anvender mælkeråvarer af udenlandsk oprindelse,  

 vil Statskontrollen udfærdige et særligt certifikat, der af virksomheden kan  

 forevises de amerikanske myndigheder, jfr. hoslagte kopi af certifikat.
Det  

 bemærkes, at certifikatets ordlyd er accepteret af disse myndigheder.
Dersom virksomheden ønsker at lade partier, der udføres til USA, følge af  

 et sådant certifikat, skal anmodning om prøveudtagning ske til det pågældende  

 kontroldistrikt senest 8 dage , før den ønskes foretaget.
Analyseudgifterne,  

 som for tiden (september 79) andrager ca. 560 kr. pr. parti, afholdes af  

 virksomheden.
 e.b.
