 Kirkeministeriet har for boligministeriet, boligstyrelsen, forelagt  

 spørgsmålet om mulighederne for opsigelse af lejemål om præsteboliger, der  

 midlertidigt ikke anvendes som sådan, i tilfælde hvor genanvendelse som  

 tjenestebolig bliver aktuel.
 Til stiftsøvrighedens orientering vedlægges kopi af boligstyrelsens  

 udtalelse af 15. maj 1985. I overensstemmelse med det i denne anførte skal  

 man anmode stiftsøvrigheden om i forbindelse med godkendelse af lejevilkår  

 for præsteboliger, der midlertidigt udlejes, at ville være opmærksom på, at  

 lejeren forinden eller i forbindelse med lejeaftalens indgåelse og lejemålets  

 påbegyndelse er gjort bekendt med, at bestemmelsen i lejelovens § 83, litra  

 f, agtes benyttet som opsigelseshjemmel, såfremt genanvendelse af boligen som  

 tjenestebolig bliver aktuel.
 P.M.V.
 E.B.
K.
Bagger I skrivelse af 17.4.1985 (j.nr. 1510) har kirkeministeriet rettet  

 henvendelse til boligstyrelsen vedrørende opsigelse af præsteboliger, der  

 midlertidigt er udlejet til andre end præster.
Kirkeministeriet har oplyst, at det i enkelte tilfælde er nødvendigt at  

 give en præst dispensation fra pligten til at bebo den i sognet beliggende  

 præstegård eller -bolig.
I sådanne tilfælde er det sædvanligvis umuligt at  

 forudse, hvornår der påny vil være behov for boligen som tjenstebolig,  

 hvorfor salg eller tidsbestemt udleje af boligen kan være uhensigtsmæssig.  

 Midlertidig udleje af boligen foretrækkes sædvanligvis også, fordi mange  

 præsteboligers beliggenhed i forhold til kirke, kirkekontorer og andet er så  

 fordelagtig, at tilsvarende fordele ikke kan opnås ved senere erstatningskøb.  

 Endvidere er præsteboliger ofte indrettet specielt efter deres formål.
 Kirkeministeriet har videre oplyst, at ca. 10 præsteboliger af de lokale  

 menighedsråd er udlejet på vilkår, at lejemålet kan bringes til ophør ved  

 opsigelse, når det lejede påny skal anvendes som tjenestebolig for  

 sognepræsten.
 Kirkeministeriet ønsker herefter oplyst, om der efter lejelovgivningens  

 regler er mulighed for at gennemføre en sådan opsigelse.
 I denne anledning skal man meddele, at efter lejelovens § 83, litra f, kan  

 en udlejer bl.a. opsige en lejer af en beboelseslejlighed, når vægtige grunde  

 iøvrigt gør det særligt magtpåliggende for udlejeren at blive løst fra  

 lejeforholdet.
Indtil 1. januar 1980 var bestemmelsen i § 83, litra f, suppleret med  

 legale eksempler, herunder bl.a en »offentlig interesse«.
De legale  

 eksempler er nu udgået af lovteksten som overflødige.
 Det fremgår af lejelovens § 92, at denne bestemmelse ikke ved aftale kan  

 fraviges til skade for lejeren, så længe udlejeren ikke har opsagt ham.
 Såfremt lejeren, jf. lejelovens § 87, protesterer mod opsigelsen, skal  

 spørgsmålet afgøres af boligretten.
Efter boligstyrelsens opfattelse vil bestemmelsen i § 83, litra f, kunne  

 benyttes som opsigelsesgrund, såfremt det kan dokumenteres, at man nu har  

 brug for boligen til en præst.
Det vil formentlig i denne sammenhæng blive  

 tillagt vægt, at lejeren forinden eller samtidig med lejeaftalens indgåelse  

 og lejemålets påbegyndelse er gjort bekendt med, at denne bestemmelse agtes  

 benyttet som opsigelsesgrund, såfremt præsteembedet påny skal besættes.
 Afslutningsvis bemærkes, at den endelige afgørelse af det rejste spørgsmål  

 henhører under domstolene.
Pdv eb Niels Hein fuldm.
