Nr BTL 77 Betænkning over Forslag til lov om tilskud til Færøernes hjemmestyre for  

 årene 1996-98   

 Nr L 77 1995-96, 1. samling Afgivet af Det Politisk-Økonomiske Udvalg Afgivet: 19951207 Udvalget har behandlet lovforslaget i 2 møder og har herunder stillet  

 spørgsmål til finansministeren, som denne har besvaret skriftligt.
Endvidere er spørgsmål stillet i Finansudvalget vedrørende Aktstykke 64 om  

 statslån til Færøernes landsstyre og finansministerens besvarelse heraf  

 indgået i Det Politisk-Økonomiske Udvalgs behandling af lovforslaget.
Nogle  

 af disse spørgsmål og ministerens besvarelse heraf er optrykt som bilag til  

 betænkningen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal inden for flertallet (Enhedslistens medlem af udvalget)  

 bemærker, at Enhedslisten kan støtte lovforslaget, men anser det for helt  

 utilstrækkeligt i lyset af den situation, der økonomisk og demografisk tegner  

 sig på Færøerne.
Enhedslisten havde gerne set, at regeringen havde  

 imødekommet et ønske fra det færøske landsstyre om i en periode at fritage  

 det færøske samfund for at betale renterne på de lån, som det færøske  

 hjemmestyre med dansk statsgaranti har måttet optage.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet afviser lovforslaget, fordi alle undersøgelser viser, at der  

 ikke er styr på forvaltningen på Færøerne, og derfor er mange af de penge,  

 der er bevilget til Færøerne, havnet de forkerte steder.
Torben Lund (S) Ole Vagn Christensen (S) Ole Stavad (S) Hardy Hansen (S)  

 Sonja Mikkelsen (S) Jes Lunde (SF) fmd.
Bjørn Elmquist (RV) Frank Aaen  

 (EL) Arne Melchior (CD) Anders Fogh Rasmussen (V) nfmd.
Thor Pedersen  

 (V) Pia Larsen (V) Peter Brixtofte (V) Per Stig Møller (KF) Anne Birgitte  

 Lundholt (KF) Pia Christmas-Møller (KF) Kirsten Jacobsen (FP) Dansk  

 Folkeparti havde ikke medlemmer i udvalget.
Bilag Nogle af Finansudvalgets spørgsmål til finansministeren vedrørende  

 aktstykke 64 om statslån til Færøernes landsstyre og finansministerens  

 besvarelse heraf  Spørgsmål 16:
Hvad kan ministeren oplyse om den sanering af den kommunale økonomi, der  

 er foregået på Færøerne? Svar:
 Færøernes landsstyre har oplyst følgende:
 »I henhold til den rammeaftale, som er indgået mellem de færøske  

 kommuner og de færøske kommuners finansielle kreditorer, er der etableret en  

 moratorielignende ordning, idet kommunerne har fået betalingsudsættelse på 5  

 år, men ikke er befriet for nogen del af deres gæld.
 Betalingsudsættelsen er kombineret med, at gælden, ca. 2 mia. kr., i  

 aftaleperioden er omlagt til lavere forrentede lån (9 pct. p.a. for fast  

 forrentede lån, henholdsvis max. 10 pct. p.a. for lån med variabel rente).
Kommunerne stiller en fælles garanti på 100 mio. kr., som dels indbetales  

 til en garantifond og dels stilles som kaution.
De årlige indbetalinger til  

 garantifonden er 1 pct. af kommunernes beskatningsgrundlag.
Kommunerne har  

 indbetalt til garantifonden siden 1. januar 1994 og skal fortsætte  

 indbetalinger, indtil fondens formue er 100 mio. kr.
Ultimo 1995 er indbetalt  

 til fonden ca. 63 mio. kr.
 Det vurderes, at ordningen giver kommunerne en samlet likviditetslettelse  

 på ca. 100 mio. kr. årligt.
Det nødvendige lovgrundlag for ordningen er tilvejebragt.« Spørgsmål 17:
Kan ministeren bekræfte, at en række færøske kommuner har benyttet den  

 økonomiske sanering til at nedsætte skatteprocenten med op til 2 pct.? Spørgsmål 18:
Hvad kan ministeren oplyse om stigningerne i de kommunale anlægsbudgetter  

 på Færøerne for 1996? Svar på spørgsmål 17 og 18:
 Færøernes landsstyre har oplyst følgende:
 »Nogle kommuner har bebudet, at de vil nedsætte skatteprocenterne, og  

 at de vil gennemføre nogle nødvendige vedligeholdelsesarbejder og  

 anlægsinvesteringer.
 Dette skal ses på baggrund af en kraftig finansiel stramning de senere år  

 med skatteforhøjelser på over 30 pct., reduktion i driftsudgifterne på ca. 20  

 pct. og en næsten total opbremsning i anlægsinvesteringerne.
I henhold til lovgivningen på Færøerne skal landsstyret godkende de  

 kommunale budgetter.
Landsstyret vil i forbindelse med godkendelserne af  

 budgetterne og godkendelserne af kommunernes låneoptagelse holde fast ved en  

 stram udgifts- og lånepolitik.
Refinansieringsaftalen har dog givet plads til, at nogle kommuner kan  

 nedsætte skatteprocenten til et mere rimeligt niveau og i begrænset omfang  

 kan øge udgifterne.
Især vil det være nødvendigt at gennemføre forskellige  

 vedligeholdelsesarbejder, da det nuværende niveau på længere sigt vil gå  

 væsentligt ud over infrastruktur og anlæg, som også påpeget af de danske  

 Kommuners Landsforening i deres analyse af de færøske kommuners økonomi.  

 (Analyse af de færøske kommuners økonomi ved en gældsomlægning, Kommunernes  

 Landsforening, 30. maj 1994). Hvad angår anlægsinvesteringer, vil landsstyret  

 påse, at også disse holdes på et rimeligt niveau.
