Det  

 følger af medieansvarslovens § 36, stk. 1, at mediet er pligtigt at bringe et  

 genmæle, såfremt det har bragt faktisk forkerte oplysninger, som er egnet til  

 at påføre nogen økonomisk eller anden skade af betydning.
Pressenævnet fandt,  

 at anvendelsen af ordet uheld i stedet for ordet  

 skader ikke ændrede ved forståelsen  

 af budskabet på en sådan måde, at betingelserne for at få bragt et genmæle  

 var  

 til stede.
Kendelse  

 fra Pressenævnet i sag 2005-6-200 [K] har klaget til Pressenævnet over, at Ritzaus Bureau har  

 afvist at bringe et genmæle vedrørende et telegram, som blev udsendt af  

 Ritzaus  

 Bureau den 25. maj 2005.
 I nyhedsudsendelserne, bragt af TV2 Lorry den 25. maj 2005, blev  

 udtalt følgende vedrørende sagen:
Kun to gange før har firmaet oplevet lignende skader.
Om  

 kullene denne gang var varmere end de 650 grader, de plejer at være, skal en  

 undersøgelse nu vise. Ritzaus Bureau udsendte den 25. naj 2005 et telegram, i hvilket  

 følgende passage blev bragt med citathenvisning til TV2 Lorrys udsendelse:
Hos [A] forstår man ikke, hvordan det kunne gå så galt, på  

 trods af, at der er sket lignende uheld to gange tidligere.
Forklaringen kan  

 være, at kullene har været varmere end 650 grader. [K] har anført, at det citat, som Ritzaus Bureau har  

 offentliggjort, indeholder faktiske forkerte oplysninger.
Således mener han,  

 at  

 Ritzaus Bureaus anvendelse af ordet uheld i stedet for ordet  

 skader får det  

 til at fremstå som om, [A].dk to gange tidligere har haft uheld af samme  

 omfang  

 som det uheld, som skete den 23. maj 2005. Han har videre anført, at dette  

 citat får hans firma til at fremstå som et useriøst firma, der fortsætter  

 ufortrødent på trods af tidligere ulykker.
 Ritzaus Bureau har oplyst, at de har afvist at bringe et  

 genmæle, idet de finder, at deres citat ikke indeholder faktisk forkerte  

 oplysninger, og at de to citater har samme indhold.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
Det følger af medieansvarslovens § 36, stk. 1, at mediet er  

 pligtigt at bringe et genmæle, såfremt det har bragt faktisk forkerte  

 oplysninger, som er egnet til at påføre nogen økonomisk eller anden skade af  

 betydning.
Pressenævnet finder, at anvendelsen af ordet uheld i  

 stedet for  

 ordet skader ikke ændrer ved forståelsen af budskabet på en sådan  

 måde, at  

 betingelserne for at få bragt et genmæle er til stede.
 Afgjort den 14. september 2005.
