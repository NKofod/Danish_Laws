Almindelige enkelt- og dobbeltbilletter for individuelle  

 passagerer 2.0 Indledning Dette hovedafsnit beskriver almindelige enkelt- og dobbeltbilletter.
2.1 Almindelige bestemmelser En enkeltbillet giver ret til en rejse fra afrejsestationen til  

 bestemmelsesstationen.
En dobbeltbillet giver på henrejsen ret til een rejse fra afrejsestationen  

 til bestemmelsesstationen.
Tilbagerejsen skal ske i omvendt retning.
 Overtrædes disse og følgende bestemmelser, mister billetten sin gyldighed.
2.2 Stationsforbindelser 2.2.1 Generelt Enkelt- og dobbeltbilletter udstedes mellem bestemte stationer, herunder  

 grænsepunkterne til udlandet »Mitte See« hhv »gr«.
I forbindelse med DSB tarif nr 11 udstedes enkelt- og dobbeltbilletter,  

 når der indgår mere end een styrelses strækning 1. Mellem alle DSB stationer og DSB tarif nr 11  

 stationer 2. Mellem alle DSB stationer med transit over DSB  

 tarif nr 11 strækninger og 3. Mellem DSB tarif nr 11 stationer - også med rejse  

 via DSB.
 Er der i efterfølgende afsnit anført at billetten kun gælder mellem DSB  

 stationer, gælder billetten ikke via en DSB Tarif nr 11 strækning.
2.2.2 Lokale rejser i hovedstadsområdet (H-omr) Billetter til rejse mellem stationer i H-omr udstedes efter bestemmelserne  

 hovedafsnit 6a.
Der udstedes dog DSB tilkøbsbilletter mellem stationer indbyrdes i H-omr i  

 forbindelse med billetter til/fra stationer i H-omr.
Ved rejse ind i  

 hovedstadsområdet skal tilkøbsbilletten købes inden den oprindelige billets  

 bestemmelsesstation i den aktuelle rejseretning i H-omr.
 Ved tilkøb til 1. klasse til rejser, hvor tilkøbet alene omfatter rejse i  

 hovedstadsområdet, udstedes tilkøbsbillet efter bestemmelserne i afsnit  

 6a.1.11.
 Business i InterCity og InterCityLyn må ikke benyttes lokalt på hele eller  

 dele af strækningen København - Roskilde (eller omvendt).
2.2.3 »En station i hovedstadsområdet« (H-omr) En billet til/fra »En station i hovedstadsområdet« (H-omr) kan  

 benyttes i tog til/fra alle stationer i H-omr.
 Til/fra »En station i hovedstadsområdet« indregnes altid 5  

 DSB-zoner.
2.2.4 Lokale rejser Kalundborg - Århus For rejser lokalt mellem stationer på strækningen Kalundborg - Århus  

 gælder Cat-Links bestemmelser.
Disse bestemmelser er ikke medtaget i dette  

 PR.
2.2.5 Lokale rejser Århus - Løgten For rejser lokalt mellem stationer på strækningen Århus H - Løgten gælder  

 Århus Sporvejes (ÅS) bestemmelser.
Disse bestemmelser er ikke medtaget i  

 dette PR.
2.2.6 Lokale rejser Århus - Grenaa For rejser fra stationer på strækningen Århus - Løgten og til stationer  

 mellem Løgten og Grenaa og omvendt samt lokalt mellem Løgten og Grenaa gælder  

 Århus Amts bestemmelser i hovedafsnit 6b.
2.3 Rejseruter Indeholder en billet ingen ruteangivelse, gælder den ad den korteste DSB  

 rute.
 En billet med ruteangivelse gælder:
A: ad den korteste DSB rute over de anførte rutestationer B: ad alle lovlige (naturlige) rejseruter på DSB, når prisen mellem  

 afrejse- og bestemmelsesstation er den samme.
 Billetter, hvori der er anført Tarif nr 11 ekspeditionssteder i  

 ruteangivelse, gælder kun over den anførte rute.
 Der kan benyttes en anden skiftestation end den nærmeste, når det ved  

 anmærkning i DSB køreplan er tilladt.
2.4 Vognklasser I alle afsnit, hvor der står 1. klasse sidestilles det med Business/1.  

 klasse og 2. klase sidestilles med Standard.
Enkelt- og dobbeltbilletter udstedes til 1. klasse og 2. klasse.
Det  

 fremgår af DSB køreplan, hvilke tog og færger der fører 1. klasse.
 Passagerer med billet til 1. klasse benytter 2. klasse i tog og færger,  

 der ikke fører 1. klasse.
Er der ikke plads i den klasse, hvortil passagerens billet gælder, kan  

 passageren 1. enten forlange tilbagebetaling af billetprisen for  

 den strækning, hvor befordring ikke finder sted 2. eller forlange plads i den anden vognklasse mod  

 tilbagebetaling eller efterbetaling af prisforskellen i de ordinære enkelt-  

 h.h.v. dobbeltbilletpriser.
 Anden erstatning gives ikke.
2.5 Togbenyttelse Billetter gælder til de tog og færger, der er anført i DSB Køreplan,  

 suppleret med de bestemmelser, der er anført i hovedafsnit 7  

 (pladsreservering). Billetter gælder desuden til de rutebilture, som er  

 anført i jernbaneplanerne i DSB Køreplan.
 Forsinkelse af tog, færger eller rutebiler begrunder ikke erstatningskrav  

 mod DSB eller de i DSB Tarif nr 11 deltagende styrelser.
2.6. Pris 2.6.1 Pris DSB Antallet af DSB zoner, der skal lægges til grund for beregningen af  

 billetprisen, fremgår af afsnit 9.
 De gældende priser for enkelt- og dobbeltbilletter for voksne findes i  

 afsnit 9.
 Børn og hunde betaler ca halvdelen af prisen for en voksen.
Priser på DSB strækninger afrundes altid til hel krone.
På basis af de  

 beregnede uafrundede priser foretages afrunding således:
 1. Uafrundede beløb, der ender på 0-49 øre rundes ned  

 til hel krone.
 2. Uafrundede beløb, der ender på 50-99 øre, rundes  

 opad til hel krone.
2.6.2 Pris DSB Tarif nr 11 I forbindelse med tarif nr 11 udgør billetprisen summen af:
prisen på DSB og prisen i DSB Tarif nr 11.
 Der foretages i voksenpriserne ingen afrunding af det sammenlagte beløb.
 Børnebilletprisen rundes opad til mangefold af 25 øre.
Priserne i forbindelse med DSB Tarif nr 11 skal beregnes over samme  

 overgangsstation.
Indgår en DSB strækning såvel før som efter en DSB Tarif nr  

 11 strækning, udregnes billetprisen ved sammenlægning af antal DSB zoner for  

 de to DSB strækninger.
 Ved overgang mellem to styrelsers strækninger, hvor de pågældende  

 styrelser ikke har indsat transportmiddel, må passageren selv sørge for og  

 betale for befordringen.
2.7 Børn Børn 4-11 år (inkl) samt børn under 4 år, som optager særskilt plads,  

 befordres for ca halvdelen af prisen for en voksen.
 Børn 0-3 år (inkl), der rejser sammen med betalende passagerer, befordres  

 gratis, når de ikke optager særskilt plads.
 Hver betalende voksen kan højst medtage 2 børn 0-3 år (inkl) gratis.
 Hvert betalende barn 4-11 år (inkl) kan højst medtage 1 barn 0-3 år (inkl)  

 gratis.
Et barn (4-11 år) med billet til ordinær barnebilletpris (ikke rabatbillet  

 eller kort) kan på 2. klasse på DSB strækninger medtage en voksen til ordinær  

 barnebilletpris.
Billetten beregnes som 1 voksenbillet.
2.8 Hunde Hunde befordres efter bestemmelserne i afsnit 8.3.
 Hver betalende passager kan medtage 1 hund.
 For hver hund, der efter bestemmelserne i afsnit 8.3.1 ikke kan medtages  

 gratis, opkræves ca halvdelen af prisen for en voksen på 2. klasse.
2.9 Gyldighedstid Gyldighedstiden regnes fra den på billetten anførte dato, der medregnes  

 som en hel dag.
Gyldighedstiden er - for enkeltbilletter den køreplanmæssige tid for rejsen - dobbeltbilletter 2 måneder Henrejsen skal påbegyndes den dag, der er anført på billetten.
Denne dag  

 regnes fra kl 04.00 den pågældende dag og til kl 04.00 natten efter den  

 pågældende dag.
Påbegyndes rejsen fra en station, hvor der ved adgangsvejene til perroner  

 er opstillet tidsstemplingsmaskiner til billetter, er en billet først gyldig,  

 når den er stemplet i en tidsstemlingsmaskine.
Tidstemplingsmaskinen forsyner  

 billetten med klokkeslæt og dato.
Passageren skal efter afstemplingen sikre  

 sig, at afstemplingen er korrekt.
Tilbagerejsen skal påbegyndes inden 2 måneder efter datoen for henrejsen  

 og senest kl 04.00 natten efter den pågældende dato.
Påbegyndes tilbagerejsen  

 fra en station med tidsstemplingsmaskiner som ovenfor nævnt, skal billetten  

 tidsstemples.
2.10 Billetsalg 2.10.0 Generelt Betaling for billetter skal normalt ske med aftalte penge.
DSB har ikke  

 pligt til at veksle penge.
 2.10.1 På stationer m.v.
 Billetter kan købes på DSB stationer, DSB rejsebureauer, visse DSB Tarif  

 nr 11 stationer og visse private rejsebureauer samt på visse andre  

 salgssteder.
Billetterne sælges tidligst samme dato 2 måneder forud for 1.  

 gyldighedsdag.
Billetkøbet skal finde sted i tilstrækkelig god tid før  

 afgangen af det tog, hvormed rejsen ønskes foretaget.
På visse stationer i hovedstadsområdet sælges kun billetter til rejser  

 lokalt i hovedstadsområdet.
Billetter til stationer i resten af landet skal  

 derfor købes på en anden station.
Når en DSB station på en strækning med stikprøvevis billetkontrol uden for  

 hovedstadsområdet ikke har billetsalg, eller billetsalget er lukket ved det  

 pågældende tog, skal en billet købes umiddelbart før afrejsen i en eventuel  

 billetautomat.
Billetudbudet i billetautomaterne er begrænset.
Findes den  

 ønskede billet ikke i billetautomaten, og skal der rejses længere end  

 strækningen med stikprøvevis billetkontrol, købes billet til en station på en  

 strækning med regelmæssig billetkontrol i den ønskede rejseretning.
Billet  

 til den resterende del af rejsen købes derefter efter de almindelige  

 bestemmel- ser på en skiftestation, eller i et tog på en strækning med  

 regelmæssig billetkontrol inden den på automatbilletten anførte  

 bestemmelsesstation.
 Når en station er lukket, og billet ikke kan købes i billetautomaten som  

 anført ovenfor, sælges billetter ligeledes til normal betaling i tog og  

 færger, dog ikke billet i forbindelse med DSB Tarif nr. 11. For salg m.m. i  

 tog gælder iøvrigt bestemmelserne i efterfølgende afsnit 2.10.2 og 2.10.3.
 En passager skal ved modtagelsen af en billet forvisse sig om, at den  

 svarer til det forlangte.
En billet må ikke overdrages til en anden person 1. Nå den lyder på navn, eller 2. Når rejsen er påbegyndt.
I tog og på færger I tog sælges ikke billetter i forsalg.
2.10.2 Strækninger med regelmæssig billetkontrol Passagerer og hunde, der træffes uden gyldig billet/kort i tog/færger på  

 strækninger med regelmæssig billetkontrol, skal betale billet til:
 - normal betaling, i de i foregående afsnit anførte situationer.
 - forhøjet betaling i andre tilfælde efter Lov om DSB § 7 hvorfra følgende  

 citeres:
§ 7  stk 1 »En passager, der ikke har gyldig billet eller kort til den  

 vognklasse, han vil benytte, skal snarest muligt efter rejsens begyndelse  

 uopfordret oplyse dette til det kontrollerende personale.
Han skal herefter i  

 toget købe billet mod takstmæssig betaling med et tillæg, der fastsættes i  

 befordringsreglementet.« Dette tillæg er pr. passager fastsat til et beløb svarende til billettens  

 pris, dog højst 20 kr.
 Tillægget opkræves ikke, hvis passageren har billet/kort til 2. klasse og  

 ønsker tilkøb til 1. klasse.
§ 7  stk 2 »Undlader passageren at oplyse det kontrollerende personale om  

 forholdet eller at købe billet som nævnt i stk 1, eller nægter han at  

 forevise billet eller kort, skal han efter reglerne i befordringsreglementet  

 betale dobbelt takst, dog mindst et beløb, der fastsættes i  

 befordringsreglementet.« Dette beløb er pr passager fastsat til 500 kr.
 Taksten regnes for rejse i den vognklasse, passageren benytter, fra hans  

 afrejsestation til hans bestemmelsesstation, dog ikke ud over nærmeste større  

 station, hvor han kan løse billet til normal pris til eventuel vidererejse.  

 Kan passagerens afrejsestation ikke med sikkerhed fastslås af togpersonalet,  

 regnes taksten fra den station, hvorfra han må antages at være rejst.
§ 7  stk 4 »Betaler passageren ikke straks det beløb, der afkræves ham efter  

 foranstående bestemmelser, kan han udelukkes fra befordring.« 2.10.3 Strækninger med stikprøvevis billetkontrol udenfor  

 hovedstadsområdet På følgende sidebanestrækninger er der indført stikprøvevis billetkontrol:
 Bramming - Tønder, Tinglev - Sønderborg, Struer - Thisted, Århus H -  

 Grenaa og Odense - Svendborg.
§ 7  stk 3 Under henvisning til Lov om DSB § 7 stk. 3 gælder for disse strækninger  

 følgende stemmelser (se også afsnit 2.13 Billetkontrol).
Passagerer og hunde, der træffes i tog på strækninger med stikprøvevis  

 billetkontrol uden gyldig billet/kort, skal betale for en billet, hvis pris  

 udgør det dobbelte af den ordinære betaling for en enkeltbillet i pågældende  

 stationsforbindelse, dog mindst 500 kr.
Der udstedes kun billet til  

 enkeltrejse til den af passageren angivne bestemmelsesstation på den  

 pågældende strækning med stikprøvevis billetkontrol.
 En DSB billet uden gyldigt tidsstempel eller uden mærkning fra det  

 kontrollerende personale betragtes ikke som gyldig billet på en strækning med  

 stikprøvevis billetkontrol.
 Påbegyndes rejsen fra perron/spor, hvor der er opsat  

 tidsstemplingsmaskiner, skal billetten tidsstemples for at være gyldig.
 Passageren skal efter afstemplingen kontrollere dennes rigtighed.
2.11 Tilkøb 2.11.1 Tilkøb til 1. klasse Passagerer med billet til 2. klasse kan købe tilkøbsbillet til 1. klasse,  

 når der betales forskellen mellem en billet til 1. klasse og værdien af den  

 købte billet til 2. klasse til den strækning, hvor tilkøb ønskes.
 Ved rejse i Regionaltog kan - såfremt det er billigere - udstedes følgende  

 Komforttillæg:
Øst for Storebælt 20,00 kr Odense - Fredericia 10,00 kr Billetterne er gyldige til een uafbrudt enkeltrejse.
 Børn:  Til børn udstedes Komforttillægget til ca. halvdelen af  

 prisen for en voksen.
2.11.2 Tilkøb ruteændring Passagerer med enkelt- eller dobbeltbillet, der ønsker at rejse over en  

 længere rute end den, hvortil billetten gælder, kan købe en tilkøbsbillet til  

 den længere rute.
Der betales forskellen i billetpriserne mellem de to ruter.
Børn og hunde Til børn og hunde udstedes tilkøbsbilletten til ca halvdelen af prisen for  

 en voksen.
2.12 Ombytning/Ændring Ombytning af billetten kan ske i følgende tilfælde:
- i tilfælde af pladsmangel.
Billetten byttes til en anden klasse mod  

 efterbetaling/tilbagebetaling af forskellen mellem de to klasser.  

 Tilbagebetaling kan ikke ske i tog.
- i andre tilfælde, hvis det drejer sig om en ubenyttet billet.
Billetten  

 skal ombyttes på den station, hvor den er købt, eller hvorfra den skal  

 benyttes.
Ombytningen skal ske senest på billettens første gyldighedsdag.
 Ved ombytning i forbindelse med takstændring henvises til bestemmelserne  

 om tilbagebetaling i hovedafsnit 11.
2.13 Billetkontrol En passager skal fra rejsens påbegyndelse være forsynet med gyldig billet,  

 som på forlangende skal forevises det kontrollerende personale, der mærker  

 billetten.
 Påbegyndes rejsen fra perron/spor, hvor der er opstillet  

 tidsstemplingsmaskiner til billetter, skal billetten tidsstemples for at være  

 gyldig.
 Passageren skal selv kontrollere, at tidsstemplingens dato og klokkeslæt  

 er korrekt.
 Billetter/kort inddrages ved misbrug.
 Når billetter/kort misbruges eller bevidst unddragelse af billetkontrol  

 finder sted, udstedes der billet efter bestemmelserne i Lov om DSB § 7, stk  

 2. På strækninger med stikprøvevis billetkontrol udstedes billet dog efter  

 lovens § 7, stk 3. Se afsnit 2.10 billetsalg.
 På forlangende af DSB personalet skal en passager opgive sit fulde navn,  

 adresse, fødselsdag og -år samt legitimere sig ved personnummerbevis (CPR),  

 sygesikringsbevis, ID-kort eller andet retsgyldigt dokument.
 Betaler passageren ikke straks en billet, der udstedes i toget, udleveres  

 den mod kvittering.
Rykkerprocedure og gebyrer Såfremt der indgås en afdragsordning pålægges et administrationsgebyr på  

 10 kr. pr. afdrag.
 Hvis der må erindres om betaling, opkræves et ekspeditionsgebyr på 50 kr.  

 pr. rejse og pr. erindringsskrivelse.
Betales beløbet ikke efter den almindelige rykkerprocedure (pt 3  

 rykkerbreve), kan sagen overgives til videre behandling til privat inkasso  

 og/eller til fogedretten.
For dette påføres gælden et ekspeditionsgebyr på  

 100 kr. pr. ekspedition.
Dertil kommer inkassogebyr henholdsvis fogedrettens  

 omkostninger.
 Betales beløbet fortsat ikke, registreres passageren, på baggrund af  

 tilføjelsen til fogedretsprotokollen, i RKI Kredit Information A/S og beløbet  

 overgives til Kongeriget Danmarks Hypotekbank til inddrivelse.
 I henhold til Lov om DSB § 42 a, som trådte i kraft 01.07.1994, er den  

 gældende rykkerpraksis dog ændret, således at det skyldige beløb oversendes  

 til inddrivelse ved Kongeriget Danmarks Hypotekbank efter udsendelse af 3.  

 rykkerbrev.
2.14 Pladsreservering Bestemte pladser kan kun forlanges, når der er foretaget pladsreservering.  

 Jf bestemmelserne i hovedafsnit 7.
2.15 Tilbagebetaling Bestemmelserne findes i hovedafsnit 11.
2.16 Rejseafbrydelse Inden billetten mærkes, skal det kontrollerende personale have meddelelse  

 om, at rejseafbrydelse foretages.
Ud over en af det kontrollerende personale  

 særlig foretagen mærkning skal billetten ikke påtegnes om rejseafbrydelse.  

 Påbegyndes vidererejsen fra stationer, hvor der ved adgangsvejene til  

 perron/spor er opstillet tidsstemplingsmaskiner, skal billetten tidsstemples  

 for at være gyldig til vidererejse.
 Det betragtes ikke som rejseafbrydelse når:
 - det i henhold til DSB Køreplan er nødvendigt at gøre ophold for at  

 afvente det først tilsluttende tog til passagerens bestemmelsesstation eller  

 til den station, hvor rejseafbrydelse ønskes foretages, selv om passageren af  

 den grund skal overnatte.
 - der gøres ophold for at overgå til et tog, med hvilket rejsens mål kan  

 nås hurtigere end med det først benyttede tog.
 Rejseafbrydelse på DSB billetter til rejse lokalt på strækninger med  

 stikprøvevis billetkontrol udenfor hovedstadsområdet er ikke tilladt.
Enkeltbilletter Passageren kan afbryde sin rejse en gang undervejs.
Efter rejseafbrydelse  

 kan rejsen kun genoptages fra afbrydelsesstationen eller fra en station på  

 den endnu ikke benyttede rejsestrækning.
Vidererejse skal påbegyndes senest  

 kl 04.00 natten efter afbrydelsesdagen Dobbeltbilletter Passageren kan afbryde sin rejse en gang på henrejsen og en gang på  

 tilbagerejsen.
Vidererejse skal påbegyndes senest kl 04.00 natten efter  

 afbrydelsesdagen.
