Nr LSF 259 Forslag til Lov om ændring af lov om beskatning til kommunerne af faste  

 ejendomme (Ophævelse af minimumsgrænsen for den kommunale grundskyldpromille,  

 maksimumsgrænse for udskrivning af grundskyld, fastsættelse af den  

 amtskommunale grundskyldpromille) Fremsat af indenrigsministeren den 7. maj 1986 § 1 I lov om beskatning til kommunerne af faste ejendomme, jfr.
lovbekendtgørelse nr. 388 af 28. august 1979, som ændret ved lov nr. 282 af 10. juni 1981, § 3 i lov nr. 246 af 9. juni 1982 og lov nr. 250 og lov nr. 251 begge af 6. juni 1985, foretages følgende ændringer:
 1. § 2, stk. 2, affattes således:
 »Stk. 2. Grundskyldpromillen i en primærkommune kan højst udgøre 18.
I Københavns og Frederiksberg kommuner kan grundskyldpromillen højst udgøre 28.« 2. § 5, stk. 1, affattes således:
»Amtskommunal grundskyld udskrives med 10 promille af den afgiftspligtige grundværdi.« 3. I § 5, stk. 2, 2. pkt., ændres »4,3 promille« til: »5,3 promille«.
§ 2 Loven har virkning fra og med skatteåret 1987.
BEMÆRKNINGER TIL LOVFORSLAGET Almindelige bemærkninger Lovforslaget omfatter for det første en ophævelse af den såkaldte 10-promilleregel for den kommunale udskrivning af grundskyld.
For det andet foreslås det, at der indføres et loft over den kommunale grundskyldpromille, således at promillen højst kan udgøre 18 (i Københavns og Frederiksberg kommuner 28).
For det tredie foreslås det, at den amtskommunale grundskyldspromille, der i 1985 blev fastsat til 10 med virkning for 1986, fortsat kommer til at udgøre 10.
I tilknytning hertil foreslås det, at bidraget til de såkaldte promillefonde forhøjes fra de nugældende 4,3 promille til 5,3 promille af grundværdien af ejendomme, der anvendes til landbrug o. lign.
Bemærkninger til de enkelte bestemmelser Til § 1 Til nr. 1 Denne bestemmelse indebærer dels, at gældende lovs § 2, stk. 2, ophæves, hvorved den såkaldte 10-promilleregel bortfalder, og dels at der indføres en overgrænse (loft) på 18 for den kommunale grundskyldpromille (i Københavns og Frederiksberg kommuner 28).
 1. Ophævelse af 10-promillereglen.
Ifølge den kommunale ejendomsskattelov kan kommunalbestyrelserne som udgangspunkt frit fastsætte grundskyldpromillen.
Den eneste begrænsning i denne retning er den såkaldte 10-promilleregel i lovens § 2, stk. 2, hvorefter grundskyldpromillen i en kommune skal fastsættes til mindst 10 for et givet skatteår, hvis kommunen har ramt og vil ramme udskrivningslovens såkaldte skrå skatteloft, dels i året to år forud for det pågældende skatteår, og dels i selve skatteåret.
For 1986 betyder det, at en kommune er omfattet af reglen, hvis den samlede kommunale og amtskommunale udskrivningsprocent var på 28,1 pct. eller derover i 1984 og på 28,0 pct. eller derover i 1986 (Udskrivningslovens skatteloft er for begge år 73 pct.
Inden for loftet skal rummes skatteprocenten på højeste trin i statsindkomstskatteskalaen (39,6 pct.), folkepensionsbidrag (3,5 pct.) og bidrag til dagpengefonden 1,85 og 2 pct. i henholdsvis 1984 og 1986, i alt henholdsvis 44,95 og 45,1 pct.
Der er derefter »plads« til en samlet kommunal og amtskommunal udskrivningsprocent på henholdsvis 28,1 og 28,0, før loftet rammes.
Efter personskatteloven, jfr. lov nr. 151 af 19.
marts 1986, som har virkning fra og med 1987, er skatteloftet på 68 pct.).
10-promillereglen, der har haft virkning fra og med skatteåret 1972-73, blev indsat i den kommunale ejendomsskattelov ved lov nr.
 327 af 18. juni 1969.
Baggrunden var, at man fandt det rimeligt, at en kommune fik pligt til at dække en større del af sit udskrivningsbehov gennem grundskyld, når der anvendes en så høj udskrivningsprocent, at dens skatteydere kunne nå op over skatteloftet, idet skattetabet ved nedsættelsen af beskatningen udelukkende skal bæres af staten.
Det er regeringens opfattelse, at statens skattetab som følge af skatteloftet er af en så beskeden størrelse, at en opretholdelse af 10-promillereglen ikke kan begrundes.
Som det fremgår af tabel 1 nedenfor, er den gennemsnitlige grundskyldpromille derudover faldet fra i 1972/ 73 at udgøre 20,2 promille til i 1986 at udgøre 12,2 promille.
Dette taler efter regeringens opfattelse ligeledes for, at 10-promillereglen ikke kan siges at være rimelig set i forhold til de grundskyldpromiller, som de enkelte kommunalbestyrelser selv fastsætter.
Sammenholdes dette med, at ejendomsbeskatningen som kommunal finansieringskilde har haft en stadig aftagende betydning i perioden, hvor 10-promillereglen har været gældende, er der efter regeringens opfattelse ingen væsentlige argumenter for at opretholde denne regel.
 Den foreslås derfor ophævet.
 2. Loft over den kommunale grundskyldpromille.
Det er regeringens principielle opfattelse, at kommunerne selv skal fastsætte grundskyldpromillen.
Imidlertid er der de seneste år sket så kraftige stigninger i grundpriserne, at ejendomsskatterne er vokset betydeligt hurtigere end indkomsterne (fra 1985 til 1986 voksede grundskyldprovenuet således med ca. 13 pct.). For 1987 er der udsigt til en stigning i grundlaget for ejendomsskatteberegningen på 15-20 pct.
På denne baggrund finder regeringen det rimeligt, at der kommer til at gælde en vis overgrænse (loft) for den promille, som kommunal grundskyld kan udskrives med.
Det foreslås, at loftet fastsættes til 18 promille.
Da der ikke opkræves amtskommunal grundskyld af ejendomme i Københavns og Frederiksberg kommuner, forhøjes loftet for disse kommuner med 10 promillepoints, svarende til den foreslåede amtskommunale grundskyldpromille, jfr. lovforslagets § 1, nr. 2.
For 1986 er der 16 kommuner, der har fastsat en grundskyldpromille, der ligger over det foreslåede loft.
I nedenstående oversigt er i kolonne 1 angivet disse kommuners grundskyldpromille for 1986. Af kolonne 2 fremgår, hvor meget promillen skulle have været nedsat med, hvis loftet, havde været gældende i 1986.
I kolonne 3 er angivet det mindreprovenu af grundskyld, de ville have fået, hvis deres promille for 1986 havde svaret til det foreslåede loft på 18 promille (København og Frederiksberg 28).
Det tilføjes, at da grundværdierne må ventes at vokse betydeligt fra 1. april 1985 til 1. januar 1986 og da denne vækst vil være meget ujævnt fordelt på kommuner, siger tabellen ikke noget om størrelsen af ændringerne i grundskyldprovenuet i 1987; det er derfor heller ikke muligt at angive, i hvilket omfang kommunerne må forhøje udskrivningsprocenten for at fastholde et uændret samlet skatteprovenu.
Det bemærkes, at et loft over grundskyldpromillen i et vist omfang også vil begrænse de berørte kommuners adgang til at opkræve dækningsafgift af grundværdien af offentlige ejendomme, jfr.
lovens § 23, idet satserne for denne afgift er sat i forhold til grundskyldpromillen.
Virkningen heraf er ikke medtaget i tabellen.
Til nr. 2 I 1985 vedtoges det, jfr. lov nr. 250 af 6. juni 1985, at den amtskommunale grundskyld skulle udskrives med 10 promille for skatteåret 1986 uanset bestemmelserne i lov om udskrivning af skat til amtskommunen.
Ifølge § 2 i denne lov (lovbekendtgørelse nr. 534 af 30. oktober 1974) skal af det samlede skattebeløb ifølge det vedtagne årsbudget efter fradrag af de forventede indtægter ved dækningsafgift og efter forlods udskrivning af grundskyld med 4 promille af den afgiftspligtige grundværdi af de ejendomme, der ligger i amtskommunen, halvdelen udskrives som grundskyld.
Den amtskommunale grundskyld kan dog ifølge § 2 højst udskrives med i alt 20 promille.
Fra og med skatteåret 1972-73 nåede alle amtskommuner op på lovens maksimumspromille på 20, hvorved den amtskommunale promille reelt var fikseret på denne sats.
Fra og med 1978 har forholdet dog været det, at den amtskommunale grundskyldpromille har været fastsat ved særlige love.
Disse har omfattet bestemt angivne skatteår, og § 2 i loven om udskrivning af skat til amtskommunen er derfor ikke blevet ophævet i forbindelse hermed.
Promillen har siden 1978 udgjort 13 i 1978 (lov nr. 275 af 8. juni 1977), 15 i 1979 (lov nr. 269 af 8. juni 1978), 15 i 1980 og 1981 (lov nr. 216 af 23. maj 1979) og i 1982-85 henholdsvis 13, 12, 11 og 10 (lov nr. 281 af 10. juni 1981). For 1986 er promillen som nævnt fastsat til 10 ved lov nr. 250 af 6. juni 1985.
I forbindelse med lovgivningen i 1985 om ejendomsbeskatningen havde regeringen gerne set, at der var sket en nedsættelse af den amtskommunale grundskyldpromille.
Indenrigsministeren foreslog således, at den amtskommunale grundskyldpromille blev nedtrappet, således at den blev på 6 fra og med skatteåret 1989, jfr.
lovforslag nr. 168, fremsat den 6. februar 1985 af indenrigsministeren.
Resultatet af de politiske forhandlinger i foråret 1985 om ejendomsskatterne blev imidlertid, at den amtskommunale grundskyldpromille blev fastsat til 10 for skatteåret 1986.
Samtidig aftaltes det, at spørgsmålet om promillen fra og med skatteåret 1987 senere skulle tages op til forhandling.
Regeringen har noteret sig, at der ikke er flertal i folketinget for en nedsættelse af den amtskommunale grundskyldpromille, og det foreslås derfor, at den for skatteåret 1986 gældende promille på 10 gøres permanent fra og med skatteåret 1987.
Som konsekvens heraf er reglerne vedrørende amtskommunal ejendomsskat i lov om udskrivning af skat til amtskommunen foreslået ophævet i det samtidigt fremsatte forslag til ændring af denne lov.
Til nr. 3 Et særligt element i den lovgivning om den amtskommunale grundskyldpromille, der har været gældende fra og med skatteåret 1978, er de såkaldte promillefonde.
Denne ordning går ud på, at der til statskassen skal indbetales en del af den amtskommunale grundskyld af ejendomme, der anvendes til landbrug o.lign.
Beløbet udgjorde ifølge lov nr. 281 af 10. juni 1981 4,3 promille af grundværdien af de pågældende ejendomme for skatteårene 1982-85 og blev ved lov nr. 250 af 6. juni 1985 ligeledes fastsat til 4,3 promille. (Efter de tidligere love udgjorde beløbet 2 promille for 1978 og 3,5 promille for 1979-81). Beløbene indbetales til landbrugsministeriet og indgår i fonde, hvis midler anvendes til fremme af erhvervsøkonomiske foranstaltninger til fordel for de erhverv, der er omfattet af ordningen.
Lovgrundlaget for de fonde, som beløbene indgår i, er § 4 i lov om administration af Det europæiske økonomiske Fællesskabs forordninger om markedsordninger for landbrugsvarer m.v. (lovbekendtgørelse nr. 487 af 13.
september 1984) og § 4 i lov om administration af Det europæiske økonomiske Fællesskabs forordninger om markedsordninger for frugt og gartneriprodukter m.v. (lovbekendtgørelse nr. 488 af 13.
september 1984). Bidrag, der vedrører landbrugsejendomme, indgår i fonden i henhold til den første lov, og bidrag, der vedrører gartnerier, planteskoler og frugtplantager, indgår i fonden i henhold til sidstnævnte lov.
I tilknytning til forslaget om at gøre den for skatteåret 1986 gældende amtskommunale grundskyldpromille på 10 permanent foreslås det at videreføre reglerne om promillefondene.
Samtidig foreslås bidraget forhøjet fra de nugældende 4,3 promille til 5,3 promille med henblik på, at det øgede provenu kan anvendes som bidrag til finansiering af bekæmpelse af NPO-forurening.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om beskatning til kommunerne af faste ejendomme, jfr.
lovbekendtgørelse nr. 388 af 28. august 1979, som ændret ved lov nr. 282 af 10. juni 1981, § 3 i lov nr. 246 af 9. juni 1982 og lov nr. 250 og lov nr. 251 begge af 6. juni 1985, foretages følgende ændringer:
 1. § 2, stk. 2, affattes således:
 »Stk. 2. Grundskyldpromillen i en primærkommune kan højst udgøre 18.
I Københavns og Frederiksberg kommuner kan grundskyldpromillen højst udgøre 28.« --/ § 2. Kommunalbestyrelsen i primærkommuner fastsætter i forbindelse med den  

 endelige vedtagelse af kommunens årsbudget grundskyldpromillen, der skal  

 angive forholdet mellem det beløb, der skal udskrives som kommunal  

 grundskyld, og summen af de afgiftspligtige grundværdier, således som disse  

 er opgjort på tidspunktet for budgettets vedtagelse, jfr. § 1, stk. 2.
Stk. 2. Grundskyldpromillen skal udgøre mindst 10 i en kommune, såfremt  

 mindst en skatteyder, som kommunen er skattekommune for, ved den forud for  

 skatteåret senest foretagne beregning af slutskat har opnået ret til  

 nedsættelse af indkomstskatten til staten i medfør af § 3, Stk. 4, 1. pkt., i loven om udskrivning af indkomst- og formueskat til  

 staten.
Pligt til at anvende en grundskyldpromille af den angivne størrelse  

 består dog ikke, såfremt kommunens udskrivningsprocent for det kalenderår,  

 hvori skatteåret begynder, er fastsat til en sådan størrelse, at der ikke for  

 nogen skatteyder, som kommunen er skattekommune for, vil kunne blive tale om  

 nedsættelse af indkomstskatten til staten for det pågældende kalenderår i  

 medfør af ovennævnte lovbestemmelse.
/-- 2. § 5, stk. 1, affattes således:
»Amtskommunal grundskyld udskrives med 10 promille af den afgiftspligtige grundværdi.« 3. I § 5, stk. 2, 2. pkt., ændres »4,3 promille« til: »5,3 promille«.
--/ § 5. Uanset § 2 i lov om udskrivning af skat til amtskommunen udskrives  

 amtskommunal grundskyld for skatteåret 1986 med 10 promille af den  

 afgiftspligtige grundværdi.
Stk. 2. Kommunerne indbetaler til statskassen en del af den amtskommunale  

 grundskyld, der opkræves af ejendomme, som på tidspunktet for den vurdering,  

 der lægges til grund ved skatteberegningen, må anses for benyttet til  

 landbrug, gartneri, planteskole eller frugtplantage, jfr. § 33, stk. 1, i  

 vurderingsloven.
Beløbet udgør 4,3 promille af de pågældende ejendommes  

 afgiftspligtige grundværdier bortset fra de afgiftspligtige grundværdier, der  

 er fastsat for stuehuse med tilhørende grund og have. beløbet indbetales af  

 vedkommende kommune med halvdelen senest henholdsvis den 10. april og den 10.  

 oktober.
Ved senere indbetaling svarer kommunen morarente med 1 pct.  

 månedelig pr. påbegyndt måned fra betalingsfristen at regne.
 Stk. 3. Landbrugsministeren fastsætter de nærmere regler om beløbenes  

 afregning til statskassen.
