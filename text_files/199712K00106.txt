Nr LSF 106 Forslag til Lov om ændring af lov om mærkning af cykelstel m.v.
Fremsat af justitsministeren (Frank Jensen) den 27. november 1997 Vedtaget ved tredjebehandling den 5. februar 1998 Lov nr. 101 af 17/02/1998 § 1 I lov nr. 135 af 23. marts 1948 om mærkning af cykelstel m.v. foretages  

 følgende ændringer:
 1. § 1, stk. 1, affattes således:
»Enhver, der her i landet fremstiller eller hertil indfører  

 cykelstel, skal indgive anmeldelse herom til politiet, der tildeler  

 anmelderen et særligt mærke, som tillige med fortløbende fabrikationsnummer  

 og årstalsmærkning for stellet skal indhugges eller på anden godkendt måde  

 påføres ethvert stel, inden dette forlader fabrikanten eller  

 importøren.« 2. I § 6 ophæves 2. pkt.
 3. I § 6 indsættes som stk. 2:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1999.
Oprindeligt fremsat forslag § 1 I lov nr. 135 af 23. marts 1948 om mærkning af cykelstel m.v. foretages  

 følgende ændringer:
 1. § 1, stk. 1, affattes således:
»Enhver, der her i landet fremstiller eller hertil indfører  

 cykelstel, skal indgive anmeldelse herom til politiet, der tildeler  

 anmelderen et særligt mærke, som tillige med fortløbende fabrikationsnummer  

 og årstalsmærkning for stellet skal indhugges eller på anden godkendt måde  

 påføres ethvert stel, inden dette forlader fabrikanten eller  

 importøren.« 2. I § 6 ophæves 2. pkt.
 3. I § 6 indsættes som stk. 2 :
» Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1999.
Bemærkninger til lovforslaget Almindelige bemærkninger 1. Indledning.
 Lovforslaget har til formål at bringe lov om mærkning af cykelstel m.v.  

 ajour med den samfundsmæssige og teknologiske udvikling, som har fundet sted,  

 siden loven trådte i kraft for omkring et halvt århundrede siden.
Det foreslås, at stelmærkning - som i dag foretages ved indhugning - i  

 fremtiden også skal kunne foretages på anden godkendt måde.
Der tages herved  

 højde for introduktionen af nye materialer i takt med den teknologiske  

 udvikling.
Endvidere foreslås strafbestemmelsen ændret, så der også kan  

 pålægges selskaber m.v. (juridiske personer) bødeansvar for overtrædelse af  

 loven.
 2. De nugældende regler.
 Lov om mærkning af cykelstel m.v. trådte i kraft den 1. april 1948. Loven  

 har bl.a. til formål at lette politiets opklaring af cykeltyverier og  

 muliggøre identifikation af hittegodscykler.
 Det kriminalpræventive hovedsigte med loven søges sikret ved regler om  

 indhugning af stelnumre i cykelstel og ved at forpligte fabrikanter og  

 importører til på tilsvarende måde at mærke cykelstel samt til at føre bog  

 over, til hvilke grossister og forhandlere cykelstel afhændes.  

 Bogføringspligten påhviler endvidere grossister og forhandlere ved salg til  

 private af nye cykler.
 Justitsministeriet har ved bekendtgørelse nr. 171 af 14. april 1948  

 fastsat nærmere regler om mærkning af cykelstel m.v.
 3. Baggrunden for lovforslaget.
 På baggrund af en henvendelse fra Dansk Cyklist Forbund nedsatte Det  

 Kriminalpræventive Råd efter anmodning fra Justitsministeriet i 1994 en  

 arbejdsgruppe bestående af repræsentanter for Assurandør-Societetet,  

 Cykelhandlernes Centralforbund, Dansk Cyklist Forbund, Det Kriminalpræventive  

 Råd, Foreningen af Politimestre i Danmark, Københavns Cykelhandlerforening,  

 Politidirektøren i København og Rigspolitichefen.
I henhold til bekendtgørelsen om mærkning af cykelstel m.v. skal  

 stelnummer indhugges på cyklens sadelrør.
Arbejdsgruppen har over for  

 Justitsministeriet påpeget, at cykler fremstillet af materialer som f.eks.  

 kulfiber ikke kan tåle stelmærkning på dette sted.
Det har derfor været  

 nødvendigt at meddele dispensation fra bekendtgørelsen ved bl.a. at tillade  

 indhugning af stelnummer i kranken.
Dette har imidlertid den ulempe, at det  

 er vanskeligere for politiet at aflæse og kontrollere stelmærkningen på disse  

 cykler.
 Arbejdsgruppen har endvidere påpeget, at lov om mærkning af cykelstel m.v.  

 ikke giver mulighed for at pålægge bødeansvar over for virksomheder, der  

 drives i selskabsform.
4. Hovedpunkterne i lovforslaget 4.1. Efter § 1, stk. 1, i lov om mærkning af cykelstel m.v. skal enhver,  

 der her i landet fremstiller eller hertil indfører cykelstel, indgive  

 anmeldelse herom til politiet, der tildeler anmelderen et særligt mærke, som  

 tillige med fabrikationsnummer og årstalsmærkning for stellet skal indhugges  

 i ethvert stel, inden dette forlader fabrikanten eller importøren.
 Justitsministeriet har i § 2, stk. 1, i bekendtgørelse om mærkning af  

 cykelstel m.v. fastsat, at ethvert her i landet fremstillet eller hertil  

 indført cykelstel, inden det forlader fabrikanten eller importøren, skal  

 forsynes med:
1) det fabrikanten eller importøren tildelte særlige mærke, 2) et fabrikationsnummer og 3) et bogstav, der angiver fremstillingsåret, alt indhugget (ikke presset eller indgraveret) på en nærmere angivet måde  

 (skitseret i et bilag til bekendtgørelsen).
I bilaget til bekendtgørelsen vises en skitse af et sadelrør.
Det fremgår  

 heraf, at stelnummeret skal indhugges på venstre side af sadelrøret 80 mm  

 under sadelrørets øverste punkt.
Arbejdsgruppen har peget på, at hverken lov om mærkning af cykelstel m.v.  

 eller den tilhørende bekendtgørelse anvender udtrykket individuel  

 stelmærkning eller tilsvarende udtryk.
Under hensyn til at der  

 erfaringsmæssigt forekommer flere cykler med samme stelnummer, er det  

 arbejdsgruppens opfattelse, at det i loven bør præciseres, at  

 fabrikationsnumre skal være individuelle.
 Dette formål opfyldes efter Justitsministeriet opfattelse bedst ved at  

 stille krav om, at fabrikationsnumre inden for et givent kalenderår skal være  

 fortløbende.
Kravet om indhugning af stelnummer på sadelrøret på et cykelstel bevirker,  

 at cykler fremstillet af materialer som f.eks. kulfiber ikke kan tåle  

 stelmærkning på sadelrøret.
Sådanne cykler er derfor typisk blevet mærket ved  

 indhugning af stelnummer i kranken, hvilket imidlertid bevirker, at det bl.a.  

 for politiet er vanskeligere at aflæse og kontrollere disse cyklers  

 stelmærkning.
 Arbejdsgruppen har derfor foreslået, at stelmærkning udover ved indhugning  

 skal kunne foretages på lignende godkendt måde.
 Ved at åbne mulighed for, at stelmærkning også kan foretages på anden  

 godkendt måde end ved indhugning, kan kravet om stelmærkningens placering på  

 sadelrøret - med den deraf følgende mulighed for nemmere aflæsning og  

 kontroladgang - i videre omfang fastholdes i relation til cykler fremstillet  

 af nye materialer.
I forbindelse med gennemførelse af arbejdsgruppens forslag bør § 1, stk.  

 1, i lov om mærkning af cykelstel m.v. præciseres, så der sikres individuel  

 stelmærkning af hver enkelt cykel sammensat af særligt mærke, fortløbende  

 fabrikationsnummer og årstalsmærkning.
De nærmere regler herom fastsættes af  

 justitsministeren med hjemmel i lovens § 3. Ansvaret for, at hver enkelt  

 cykel udstyres med individuel mærkning, påhviler således fabrikanten eller  

 importøren.
 Det foreslås endvidere, at der tilvejebringes den fornødne hjemmel for  

 justitsministeren til at fastsætte nærmere regler om anden godkendt mærkning  

 af cykelstel.
 Forslaget indebærer, at der i takt med den teknologiske udvikling kan  

 fastsættes tidssvarende administrative regler om mærkning af cykelstel.
4.2. Det fremgår af § 6 i lov om mærkning af cykelstel m.v., at  

 overtrædelse af loven eller af forskrifter udstedt i medfør af loven kan  

 straffes med bøde.
Efter bestemmelsen tilfalder bøderne i København og på  

 Frederiksberg statskassen, mens bøderne uden for København og på  

 Frederiksberg tilfalder statskassen og politikassen med halvdelen til hver.
Justitsministeriet foreslår af ordensmæssige grunde, at den nuværende  

 bestemmelse i § 6, 2. pkt., ophæves, da de i bestemmelsen omhandlede  

 politikasser blev ophævet ved lov nr. 242 af 7. juni 1963 om ophævelse af  

 politikasserne.
Det bemærkes, at de indtægter, som tilfaldt politikasserne,  

 allerede i dag indgår i statskassen.
 4.3. Lov om mærkning af cykelstel m.v. indeholder ikke regler om  

 strafansvar for selskaber m.v. (juridiske personer), der overtræder loven.
Lovens § 6 foreslås derfor ændret, således at der også kan pålægges  

 selskaber m.v. (juridiske personer) bødeansvar for overtrædelse af loven.
Det  

 bemærkes, at stadigt flere virksomheder, der omfattes af loven, drives i  

 selskabsform.
5. Økonomiske og administrative konsekvenser Lovforslaget skønnes ikke at medføre økonomiske eller administrative  

 konsekvenser af betydning.
 Lovforslaget har ingen miljømæssige konsekvenser og indeholder ikke  

 EU-retlige aspekter.
Ved at fastsætte lovens ikrafttræden til den 1. juli 1999 skønnes der  

 heller ikke at være erhvervsmæssige konsekvenser knyttet til lovforslaget.  

 Med den foreslåede ikrafttrædelsesdato vil eksisterende lagre af cykler i  

 vidt omfang kunne bortsælges, inden de nye regler træder i kraft.
Der skønnes  

 således ikke i nævneværdigt omgang at ville være behov for, at fabrikanter og  

 importører tilbagekalder cykler for at imødekomme lovens krav om fortløbende  

 nummerering.
 6. Lovens territoriale gyldighedsområde.
Lovforslaget gælder ikke for Færøerne og Grønland.
Dette skyldes, at  

 hovedloven (lov nr. 135 af 23. marts 1948 om mærkning af cykelstel m.v.) ikke  

 gælder for disse landsdele.
 7. Hørte myndigheder m.v.
 Lovforslaget har været til høring hos Den Danske Dommerforening,  

 Dommerfuldmægtigforeningen, Rigsadvokaten, Rigspolitichefen, Politidirektøren  

 i København, Foreningen af Politimestre i Danmark,  

 Politifuldmægtigforeningen, Dansk Politiforbund, Dansk  

 Kriminalpolitiforening, Det Kriminalpræventive Råd, Advokatrådet,  

 Rigsrevisionen, Assurandør-Societetet, Rådet for Dansk Forsikring og Pension,  

 Cykelhandlernes Centralforening, Københavns Cykelhandlerforening, Foreningen  

 af Producenter og Importører i Cykelbranchen og Dansk Cyklist Forbund.
Bemærkninger til lovforslagets enkelte bestemmelser Til § 1 Til nr. 1 Ved forslaget indføres adgang til, at stelmærkning kan foretages på anden  

 godkendt måde end ved indhugning.
Endvidere præciseres det, at  

 fabrikationsnumre i et givent år skal være fortløbende, således at  

 stelmærkningen er individuel.
Til nr. 2 og 3 Ved bestemmelsen tilvejebringes der mulighed for at pålægge selskaber m.v.  

 (juridiske personer) bødeansvar for overtrædelse af lovgivningen om mærkning  

 af cykelstel.
Det foreslås samtidig af ordensmæssige hensyn, at § 6, 2. pkt.,  

 der ikke længere har betydning, ophæves.
Til § 2 Bestemmelsen fastlægger lovens ikrafttrædelsestidspunkt.
Om baggrunden for  

 det sene ikrafttrædelsestidspunkt henvises til de almindelige bemærkninger  

 under pkt. 5.
Skriftlig fremsættelse (27. november 1997) Justitsministeren (Frank Jensen):
 Herved tillader jeg mig for det høje Ting at fremsætte:
 Forslag til lov om ændring af lov om mærkning af cykelstel m.v.
(Lovforslag nr.
L 106).
 Formålet med lovforslaget er at bringe lov om mærkning af cykelstel ajour  

 med den samfundsmæssige og teknologiske udvikling, som har fundet sted, siden  

 loven trådte i kraft i 1948.
Efter gældende ret er cykelfabrikanter og -importører forpligtet til at  

 indhugge stelnumre i cykelstel samt til at føre bog over, til hvilke  

 grossister og forhandlere cykelstel afhændes.
Denne bogføringspligt påhviler  

 endvidere grossister og forhandlere ved salg af nye cykler til private.
 Lovforslaget indebærer, at stelmærkning - som i dag foretages ved  

 indhugning - i fremtiden også skal kunne foretages på anden godkendt måde.  

 Der tages herved højde for introduktionen af nye materialer i takt med den  

 teknologiske udvikling.
 Endvidere foreslås strafbestemmelsen ændret, så der også kan på lægges  

 selskaber m.v. - juridiske personer - bødeansvar for overtrædelse af loven.
 Idet jeg henviser til lovforslaget og de ledsagende bemærkninger skal jeg  

 herved anbefale forslaget til det høje Tings velvillige behandling.
