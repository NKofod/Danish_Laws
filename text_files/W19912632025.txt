 Der klages over at radioen dækker et område, der er større end  

 tilladelsesområdet, og at radioens programflade tilsyneladende er identisk  

 med andre radioers.
 Udvalget finder ikke grundlag for at tilsidesætte nævnets skøn,  

 hvorefter radioens programvirksomhed - når der tages hensyn til at stationen  

 er nystartet - ikke falder uden for de forudsætninger, på hvilke  

 sendetilladelsen er udstedt.
På sit møde den 10. december 1991 har Udvalget vedr.
Lokal Radio og TV  

 behandlet en klage af 20. august 1991 fra Jens Gjøl over lokalradioen The  

 Voice Aabybros programvirksomhed.
Udvalget vedr.
Lokal radio og TV har behandlet sagen på grundlag af  

 følgende oplysninger:
I brev af 20. august 1991 anfører klageren, at The Voice Aabybros  

 programvirksomhed er i strid med gældende bestemmelser om, at en lokalradios  

 dækningsområde er det lokale område, som nævnet har udstedt tilladelse til.  

 Aabybro Kommunes Lokalradionævn har udstedt tilladelse til The Voice Aabybro,  

 men ifølge klager markedsfører radioen sig som Voice of Aalborg og sender  

 ikke nyheder eller andre indslag, der først og fremmest henvender sig til  

 borgerne i Aabybro.
Endvidere anføres, at The Voice Aabybros programflade  

 tilsyneladende er identisk med andre Voice-stationers programflader, og at  

 dette begrunder en mistanke om ulovlig networks-virksomhed.
I udateret brev modtaget den 22. oktober 1991 udtaler The Voice Aabybro,  

 at det ikke er uforeneligt med lokalradiovirksomhed i Aabybro at interessere  

 sig for, hvad der sker i landets fjerde største by Aalborg, der ligger mindre  

 end 10 km fra Aabybro.
Men i øvrigt bringes dagligt nyhedsindslag udelukkende  

 beregnet på borgerne i Aabybro.
Endelig tilbagevises at The Voice Aabybro  

 indgår i et program-network med andre Voice-stationer i landet.
I brev af 21. november 1991 oplyser Aabybro Kommunes Lokalradionævn, at  

 The Voice Aabybro indtil nu har befundet sig i en indkøringsfase, hvilket  

 nævnet accepterer.
Nævnet har imidlertid indskærpet over for stationslederen,  

 at nævnet forventer at reglerne vedrørende drift af lokalradiovirksomhed  

 overholdes fuldt ud.
Nævnet påregner således, at forholdet vedrørende mængden  

 af lokalstof bringes i orden, og nævnet vil genoptage sagen inden udgangen af  

 maj måned 1992.
Udvalget vedr.
Lokal Radio og TV skal herefter udtale:
 Udvalget finder ikke grundlag for at tilsidesætte nævnets skøn, hvorefter  

 The Voice Aabybros programvirksomhed - når hensyn tages til at stationen er  

 nystartet - ikke falder uden for de forudsætninger, på hvilke  

 sendetilladelsen er udstedt.
 Udvalget træffer på denne baggrund følgende afgørelse:
 Der kan ikke gives klageren medhold.
Ingen .
