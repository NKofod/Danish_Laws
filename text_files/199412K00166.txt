Nr LSF 166 Forslag til Lov om ændring af lov om Ørestaden m.v. (Økonomisk adskillelse  

 af salget af arealer i Ørestaden og finansieringen af de kollektive  

 trafikforbindelser til Amager og Frederiksberg.
Supplering med en 4.  

 linjeføring i tilknytning til Amagerbrogade) Fremsat af Jette Gottlieb (EL) Bent Hindrup Andersen (EL) den 1. februar 1995 § 1 I lov nr. 477 af 24. juni 1992 om Ørestaden m.v., som ændret ved lov nr.  

 1091 af 21. december 1994, foretages følgende ændringer:
 1. I § 3 indsættes efter stk. 4 som nyt stykke:
»Stk. 5. Ørestadsselskabet I/S, jf. § 1, stk. 1, kan anlægge  

 en letbane, Amagerbrogadelinjen, i tilknytning til Amagerbrogade.« 2. § 4 affattes således:
» § 4. Ørestadsselskabet I/S kan optage lån til finansiering  

 af de i § 3, stk. 1, nævnte trafikanlæg samt til selskabets drift.
Lån  

 optages efter finansministerens nærmere bestemmelse med henblik på at opnå de  

 bedst mulige vilkår.
 Stk. 2. Ørestadsselskabet I/S kan optage statslån til finansiering  

 af det i § 3, stk. 5, nævnte trafikanlæg og til selskabets drift af denne  

 linje.
 Stk. 3. Frederiksbergbaneselskabet I/S og Østamagerbaneselskabet  

 I/S kan optage statslån til finansiering af de i § 3, stk. 2 og 3, nævnte  

 trafikanlæg samt til selskabernes drift.
 Stk. 4. Ørestadsselskabet I/S« indtægter fra salg af arealer  

 i Ørestaden anvendes proportionalt til nedskrivning af gælden for de  

 ovennævnte banelinjer efter disses investeringsbehov.
Stk. 5. Såfremt der foretages salg af arealer i Ørestaden, inden  

 der er optaget lån til alle linjeføringerne, indsættes de indtægter, der  

 henhører til disse endnu ikke igangsatte linjeføringer, på konti, der er  

 øremærket hertil.
Fordelingen af provenuet fra arealsalget sker i dette  

 tilfælde på basis af det forventede investeringsbehov til de respektive  

 linjeføringer.' 3. I § 6 indsættes efter stk. 1 som nyt stykke:
»Stk. 2. Ørestadsselskabet I/S bemyndiges til at anlægge  

 Amagerbrogadelinjen som en tunnel fra Lergravsvej til Sundbyvester Plads med  

 station ved Peder Lykkes Vej og Sundbyvester Plads.« Stk. 2-4 bliver herefter stk. 3-5.
 4. I § 6, stk. 4, der bliver stk. 5, ændres »tre«  

 til: »fire«.
 5. § 7, stk. 1, affattes således:
» § 7. Ørestadsselskabet I/S, Frederiksbergbaneselskabet I/S  

 og Østamagerbaneselskabet I/S foretager offentligt udbud af anlæg og drift af  

 Ørestadsbanen, Amagerbrogadebanen, Frederiksbergbanen og Østamagerbanen.
De  

 fire letbaner skal drives i fællesskab, således at de kommer til at udgøre et  

 samlet banesystem med fælles materiel og infrastruktur og fælles drift.« 6. I § 7, stk. 3, 1. pkt., ændres »to eller tre«  

 til: »to, tre eller fire«.
 7. Kortbilag 2 udformes som angivet i bilaget til denne  

 lov.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Loven om Ørestadsselskabet og banelinjerne til henholdsvis Frederiksberg  

 og Amager betyder, at opbygningen af banelinjerne gøres afhængig af et  

 Ørestadsprojekt, som ingen rigtig tror på længere, hvis de nogen sinde har  

 gjort det.
 Samtidig har offentliggørelsen af Ørestadsselskabets beslutning om  

 etablering af en minimetro genrejst spørgsmålet om linjeføringerne på Amager.  

 Der pågår således - med lokalråd, handelsstandforening og lokale  

 partiforeninger som deltagere - en underskriftindsamling for anlæg af en  

 tunnelbane under Amagerbrogade.
Enhedslisten foreslår, at denne tunnelbane etableres som en ekstra  

 linjeføring mellem den planlagte station ved Lergravsparken og Sundbyvester  

 Plads med stationer her og i området ved Peder Lykkes Vej.
Dette medfører ca.  

 2 km ekstra tunnel og 2 ekstra stationer.
Herved opnås en sammenhængende  

 linjeføring med stationer ved Christianshavns Torv, Amagercentret,  

 Lergravsparken, Peder Lykkes Vej og Sundbyvester Plads, hvorved de tættest  

 beboede områder på Amager dækkes ind.
Ved vedtagelsen af Ørestadsloven i 1992 forventede den daværende regering,  

 at banelinjen til Ørestaden samt de øvrige trafikanlæg der ville være  

 etableret omkring 1998, hvilket skulle danne grundlag for den værdistigning,  

 som skulle indbringe de nødvendige midler til finansiering af  

 baneforbindelserne.
Imidlertid er tidsplanen rykket mindst 2 år.
Ørestadsselskabet har - ligeledes som forudsat - forsøgt at markedsføre  

 området internationalt.
Uden held.
Interessen er på nulpunktet.
I 1992 havde København over 1 mio. m2 tomme kontorlokaler.
De står stadig  

 tomme og vil fortsat gøre det.
 Alle den daværende regerings forudsætninger for projektets gennemførelse  

 er smuldret.
 Samtidig kunne man under debatten ved lovgivningen i 1992 konstatere, at  

 der rent faktisk eksisterede et flertal i Folketinget, som gik ind for  

 etablering af de kollektive trafikforbindelser med eller uden anlæg af  

 Ørestaden.
Enhedslisten må således konstatere, at der i dag eksisterer et flertal i  

 Folketinget, som har udtrykt sin støtte til, at der sker en styrkelse af den  

 kollektive trafikforsyning af Amager/Frederiksberg.
Samtidig mener  

 forslagsstillerne at kunne konstatere, at Folketinget i dag rummer et  

 flertal, som i hvert fald tidligere har udtrykt skepsis over for den  

 økonomiske kobling mellem Ørestadsprojektet og den kollektive trafikudbygning  

 knyttet til projektet.
 Enhedslisten fremlægger her et lovforslag, som betyder, at provenuet fra  

 et salg af arealer i Ørestaden fortsat vil skulle anvendes til betaling af  

 trafikanlæggene, men at arealsalget ikke længere er en forudsætning for  

 etablering af de kollektive banelinjer, som den københavnske befolkning  

 primært har behov for.
 De partier, som prioriterer den kollektive trafik højt, kan ved at stemme  

 for dette lovforslag med større vægt hævde, at der er skabt sikkerhed for  

 etablering af letbaneforbindelserne - uafhængigt af Ørestadens succes eller  

 fiasko.
 De partier, som tror på Ørestadsprojektets succes, vil uden problemer også  

 kunne stemme for lovforslaget, idet slutresultatet i henhold til deres  

 forventninger stort set bliver det samme: Ørestadsbanen kan etableres, de  

 øvrige letbaner etableres også - endda hurtigere end de ellers ville blive  

 etableret - og tilmed vil den københavnske befolkning yderligere kunne få den  

 Amagerbrogadelinje, som står øverst på borgernes ønskeseddel, nemlig en  

 tunnelbane i tilknytning til Amagerbrogade.
Bemærkninger til lovforslagets enkelte bestemmelser Til § 1, nr. 1 Offentliggørelsen af Ørestadsselskabets beslutning om etablering af en  

 minimetro har genrejst spørgsmålet om linjeføringerne på Amager.
Der pågår  

 således - med lokalråd, handelsstandforening og lokale partiforeninger som  

 deltagere - en underskriftindsamling for en tunnelbane under Amagerbrogade.  

 Den foreslåede bestemmelse betyder, at Ørestadsselskabet får mulighed for at  

 etablere en sådan linjeføring.
Til § 1, nr. 2 Med den foreslåede affattelse af § 4 fastholdes den eksisterende  

 bestemmelse om, at finansieringen af Ørestadsbanen kan ske ved optagelse af  

 lån.
 Men bestemmelsen om, at selskaberne vil kunne optage statslån inden for en  

 låneramme på 1.615 mio. kr., udgår.
I stedet vil Ørestadsselskabet I/S kunne optage et statslån uden loft til  

 etablering og drift af Amagerbrogadebanen.
Tilsvarende vil  

 Frederiksbergbaneselskabet I/S og Østamagerbaneselskabet I/S kunne optage  

 statslån uden loft til finansiering og drift af henholdsvis  

 Frederiksbergbanen og Østamagerbanen.
 Med bestemmelserne i § 4, stk. 4 og 5, sikres, at de indtægter, som måtte  

 komme fra salg af arealer i Ørestaden, anvendes til finansiering af  

 letbanerne - enten i form af afdrag på optagne statslån eller ved opsparing  

 til endnu ikke etablerede linjer.
Til § 1, nr. 3 og 4 Med den nye § 6, stk. 2, bemyndiges Ørestadsselskabet I/S til at anlægge  

 Amagerbrogadebanen på linje med de tre andre linjeføringer.
Til § 1, nr. 5 og 6 Forslagene sikrer, at en Amagerbrogadebane indgår på linje med de øvrige  

 linjeføringer, for så vidt angår udbud og drift.
Til § 1, nr. 7 Det foreslås, at der indsættes et nyt kortbilag 2, hvor den supplerede 4.  

 linjeføring også er indtegnet.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
