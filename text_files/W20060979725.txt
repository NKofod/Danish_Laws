Det er en betingelse for at klage til  

 Pressenævnet, at klageren har retlig interesse i det forhold, der klages  

 over.  

 Det indebærer, at man selv som person, organisation, virksomhed eller  

 lignende  

 skal være omtalt, afbilledet eller på anden måde identificeret i mediet.
Ved  

 at  

 sammenholde de bragte oplysninger om [K]s alder, erhverv og kommune kunne det  

 ikke udelukkes, at personer med nær tilknytning til lokalområdet ville kunne  

 identificere [K], hvorfor han havde retlig interesse i, at klagen behandledes  

 af Nævnet.
Det fremgår af de Vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale.
Pressenævnet fandt,  

 at  

 den pågældende sag havde en sådan offentlig interesse i lokalsamfundet, at  

 der  

 var belæg for at bringe artiklen i lokalsektionen vedrørende samme.
 Pressenævnet fandt, at det trods gengivelse  

 af klagerens alder, erhverv og kommune ikke umiddelbart ville være muligt at  

 identificere ham af andre end den kreds, der i forvejen kendte til sagen, og  

 Nævnet udtalte ikke kritik af det bragte.
Det fremgår af de Vejledende regler for god  

 presseskik, at en sigtet, tiltalt eller domfældt person bør forskånes for at  

 få  

 fremdraget en ham tidligere overgået straffedom, hvis den er uden betydning  

 for  

 de forhold, han nu er sigtet, tiltalt eller dømt for.
Da det i artiklen var  

 nævnt, at den tidligere dom var under anke til landsretten, fandt Nævnet  

 imidlertid, at der under alle omstændigheder var en sådan tidsmæssig  

 sammenhæng  

 mellem dommen og den nu omtalte straffesag, at der var belæg for at nævne  

 dommen i artiklen.
Nævnet udtalte derfor ikke kritik heraf.
Det fremgår af de Vejledende regler for god  

 presseskik, at så længe en straffesag ikke endeligt er afgjort eller  

 bortfaldet, må der ikke offentliggøres meddelelser, der kan lægge hindringer  

 i  

 vejen for sagens opklaring, eller tilkendegivelser om, at en sigtet eller  

 tiltalt er skyldig.
Ved omtale af en straffesag skal det klart fremgå, om  

 sigtede/tiltalte har erklæret sig skyldig eller ikke-skyldig.
 Pressenævnet fandt, at det med udsagnet   

  

 hvis den 38-årige mand findes skyldig  

  

   

 med tilstrækkelig tydelighed fremgik, at klager havde erklæret sig  

 ikke-skyldig, og Nævnet udtalte ikke sin kritik heraf.
 Pressenævnet fandt, at klager allerede som  

 følge af den manglende henvisning i klagen til urigtige oplysninger af  

 faktisk  

 karakter, ikke var berettiget til et genmæle.
Pressenævnets  

 kendelse i sag 2006-6-363 Advokat Preben Thomassen har  

 på vegne af [K] klaget til Pressenævnet over en artikel i JydskeVestkysten  

 den  

 27. juni 2006, idet han mener, at god presseskik er tilsidesat. [K] har  

 endvidere klaget over, at JydskeVestkysten har afvist at bringe et genmæle.
1. Sagsfremstilling På forsiden af lokalsektionen  

   

  

 tæt på  

  

  bragte JydskeVestkysten  

 den 27. juni 2006 under overskriften  

  

 38-årig mand tiltalt i sag om  

 millionsvindel  

  

 og underoverskriften  

  

 OMFATTENDE:  

 En 38-årig mand fra Ny Aabenraa er tiltalt for forsikringssvindel, tyveri og  

 hæleri til 2,48 mio. kr.
Der er afsat hele syv dage til retssagen  

  

 følgende  

 artikel:
NY AABENRAA: Syv sider  

 fylder et omfattende anklageskrift mod en 38-årig mand fra Ny Aabenraa.
Og  

 lige  

 så mange dage er der sat af til retssagen i Gråsten Ret.
 Den 38-årige mand er tiltalt  

 for 16 forhold, der primært omhandler forsikringssvindel, tyveri og hæleri  

 til  

 en værdi af i alt 2,48 millioner kroner.
 I det væsentligste forhold er  

 den 38-årige mand sigtet for, i forening med en medgerningsmand, at have  

 bedraget et forsikringsselskab for 2.009.673 kroner.
Ifølge anklagemyndigheden  

 anmeldte medgerningsmanden, at der var blevet stjålet lys- og lydudstyr fra  

 den  

 38-åriges firmalastbil.
Forsikringsselskabet udbetalte herefter ovennævnte  

 beløb til den 38-årige.
Den 38-årige har ifølge  

 politiets anklageskrift også egenhændigt lavet samme nummer over for et andet  

 forsikringsselskab.
Denne gang skulle han have fået 207.000 kroner ud af sit  

 forehavende.
 Stjal strøm for 185.000 kr.
 Den 38-årige mand er tiltalt  

 for, over en tre års periode, at have stjålet strøm for i alt 185.000 kroner.
Tyveriet skulle angiveligt  

 omfatte i alt 151.950 kilowatttimer.
Den 38-årige er tiltalt for at have ført  

 to faser uden om elmåleren, så kun en tredjedel af forbruget blev målt på  

 hans  

 bopæl i Ny Aabenraa.
Den 38-årige er også tiltalt  

 for tyveri, subsidiært hæleri af to golfsæt til 40.000 kr.
Et andet  

 hæleriforhold  

 drejer sig om besiddelse af 62 grammofon-pickupper til en værdi af 19.000  

 kr.,  

 som stammede fra et tyveri.
 Den 38-årige er også tiltalt  

 for besiddelse af anabole steroider, kokain til eget brug og ulovlige knive,  

 samt kørsel i tysk bil i Danmark.
 Vicepolitimester ved Aabenraa  

 Politi, Birgit Nielsen kan endnu ikke oplyse, hvor stor en straf  

 anklagemyndigheden  

 vil kræve, hvis den 38-årige mand findes skyldig.
Sagen kommer for retten i  

 slutningen af august. Til artiklen var indsat en  

 faktaboks med overskriften  

  

 Kending  

  

 og følgende tekst:
Den 38-årige mand er en af  

 politiets gamle kendinge.
For en måneds tid siden blev han idømt seks  

 måneders  

 fængsel i en sag om vold og afpresning.
Den dom har han anket til frifindelse  

 i  

 Landsretten. Advokat Preben Thomassen er  

 den 28. august 2006 udtrådt af sagen som advokat for [K].
2. Parternes synspunkter Advokat Preben Thomassen har  

 anført, at oplysningerne i artiklen muliggør identificering af hans klient,  

 særligt  

 udsagnet der var blevet stjålet lys- og lydudstyr fra den 38-åriges  

 firmalastbil, idet [K] er den eneste i Ny Aabenraa Kommune, der  

 beskæftiger  

 sig med lys- og lydudstyrsarrangementer af et vist omfang.
Advokat Preben Thomassen har  

 videre anført, at sagen ikke har offentlighedens interesse, og ikke kan  

 berettige  

 til omtale i det omfang og med de formuleringer, som JydskeVestkysten har  

 anvendt.
Advokaten har herudover anført, at det er i strid med god presseskik  

 at fremdrage oplysningen om en tidligere straffedom, som er uden betydning  

 for  

 de forhold, [K] nu er tiltalt for.
Advokaten har endvidere  

 anført, at JydskeVestkysten med artiklen har udøvet en utilbørlig påvirkning  

 af  

 såvel retten som de personer, der enten er eller vil blive udtaget som  

 domsmænd  

 i sagen.
Advokat Preben Thomassen har herudover anført, at oplysningerne er  

 fremstillet på en sådan måde, at [K] for læserne fremstår som skyldig i de  

 forhold,  

 der nu er rejst tiltale for.
Navnlig ved udsagnene   

  

 stjal strøm for  

 185.000  

  

   

 og med  

 faktaboksens overskrift   

  

 KENDING  

  

 ,  

 samt udsagnet   

  

 Den 38-årige man er en af  

 politiets kendinge.
For en måneds tid siden blev han idømt seks måneders  

 fængsel  

 i en sag om vold og afpresning  

  

 .
 Advokat Preben Thomassen har  

 endelig anført, at JydskeVestkysten ikke klart har oplyst, at [K] har nægtet  

 sig skyldig i sagen.
 Advokaten finder på denne  

 baggrund, at JydskeVestkysten skal foretage en rettelse eller bringe et  

 genmæle.
JydskeVestkysten har  

 indledningsvis anført, at retsplejen er åben, hvorfor navne på tiltalte er  

 offentlig  

 tilgængelige, medmindre retten bestemmer andet.
JydskeVestkysten har anført,  

 at  

 man alene nævner tiltaltes alder og bopæl i Ny Aabenraa Kommune, der består  

 af  

 fem nuværende kommuner; Aabenraa, Bov, Tinglev, Padborg og Rødekro, et stort  

 område, hvor tiltalte ikke er den eneste, der beskæftiger sig med lys og lyd.
 JydskeVestkysten har videre  

 anført, at det forhold, at en indbygger er tiltalt for 16 forhold af  

 forsikringssvindel,  

 tyveri og hæleri til et samlet beløb på 2,48 mio. kr. har offentlig interesse  

 i  

 et lokalsamfund, hvorfor artiklen var placeret på forsiden af lokalsektionen.
 JydskeVestkysten har  

 endvidere anført, at avisen hverken har taget stilling til skyldsspørgsmålet  

 eller viderebragt det indtryk, at avisen anser tiltalte for skyldig, idet  

 avisen anvender udtryk som   

  

 er sigtet for  

  

   

 og   

  

 ifølge anklageskriftet  

  

 .
JydskeVestkysten har  

 herudover anført, at [K]s tidligere dom på ubetinget fængsel for grov vold og  

 afpresning, afsagt cirka en måned forud for artiklen, har betydning for  

 offentligheden i lokalområdet, hvorfor de Vejledende regler for god  

 presseskik  

 punkt C8 er overholdt.
Oplysningen begrunder endvidere det anførte om, at  

 tiltalte er   

  

 en af politiets gamle kendinge  

  

 .
 JydskeVestkysten har endelig  

 afvist at bringe en rettelse eller et genmæle, idet avisen ikke har fremført  

 faktiske forkerte oplysninger, hvilket heller ikke påpeges af advokat Preben  

 Thomassen.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Lene Pagter Kristensen, Jan  

 Kristensen, Ulrik Holmstrup og Leif Max Hansen.
Det er en betingelse for at  

 klage til Pressenævnet, at klageren har retlig interesse i det forhold, der  

 klages over.
Det indebærer, at man selv som person, organisation, virksomhed  

 eller lignende skal være omtalt, afbilledet eller på anden måde identificeret  

 i  

 mediet.
Ved at sammenholde de bragte oplysninger om [K]s alder, erhverv og  

 kommune kan det ikke udelukkes, at personer med nær tilknytning til  

 lokalområdet vil kunne identificere [K], hvorfor han har retlig interesse i,  

 at  

 klagen behandles af Nævnet.
 Det fremgår af de Vejledende  

 regler for god presseskik, at meddelelser, der kan krænke privatlivets fred,  

 skal undgås, medmindre klar almen interesse kræver offentlig omtale.  

 Pressenævnet finder, at den pågældende sag har en sådan offentlig interesse i  

 lokalsamfundet, at der var belæg for at bringe artiklen i lokalsektionen  

 vedrørende samme.
 Pressenævnet finder, at det  

 trods gengivelse af klagerens alder, erhverv og kommune ikke umiddelbart vil  

 være muligt at identificere ham af andre end den kreds, der i forvejen kender  

 til sagen, og Nævnet udtaler ikke kritik af det bragte.
Det fremgår af de Vejledende  

 regler for god presseskik, at en sigtet, tiltalt eller domfældt person bør  

 forskånes for at få fremdraget en ham tidligere overgået straffedom, hvis den  

 er uden betydning for de forhold, han nu er sigtet, tiltalt eller dømt for.  

 Da  

 det i artiklen er nævnt, at den tidligere dom er under anke til landsretten,  

 finder Nævnet imidlertid, at der under alle omstændigheder er en sådan  

 tidsmæssig sammenhæng mellem dommen og den nu omtalte straffesag, at der er  

 belæg for at nævne dommen i artiklen.
Nævnet udtaler derfor ikke kritik  

 heraf.
Det fremgår af de Vejledende  

 regler for god presseskik, at så længe en straffesag ikke endeligt er afgjort  

 eller bortfaldet, må der ikke offentliggøres meddelelser, der kan lægge  

 hindringer i vejen for sagens opklaring, eller tilkendegivelser om, at en  

 sigtet eller tiltalt er skyldig.
Ved omtale af en straffesag skal det klart  

 fremgå, om sigtede/tiltalte har erklæret sig skyldig eller ikke-skyldig.
 Pressenævnet finder, at det  

 med udsagnet   

  

 hvis den 38-årige mand  

 findes skyldig  

  

  med tilstrækkelig tydelighed fremgår, at klager har  

 erklæret sig ikke-skyldig, og Nævnet udtaler ikke sin kritik heraf.
 Pressenævnet finder, at  

 klager allerede som følge af den manglende henvisning i klagen til urigtige  

 oplysninger af faktisk karakter, ikke er berettiget til et genmæle.
 Afgjort den 20. september  

 2006.
