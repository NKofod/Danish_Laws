 Finanstilsynets afgørelse i henhold til tidligere ankenævnskendelse  

 anset for at vedrøre gyldigheden af ankenævnskendelsen.
 Spørgsmålet blev derfor henvist til domstolene.
 I skrivelse af 13. januar 1995 har bestyrelsen for K Fond klaget over, at  

 Finanstilsynet ved skrivelse af 19. december 1994 efter forhandling med  

 Erhvervs- og Selskabsstyrelsen efter bank- og sparekasselovens § 47, stk. 2,  

 har givet fonden pålæg om at gennemføre konkrete ændringer i fondens  

 vedtægter til gennemførelse af Erhvervsankenævnets afgørelse i kendelse af  

 17. november 1992 (j.nr. 90-54.411).
 I kendelse af 17. november 1992 i sagen K Fond mod Finanstilsynet (j.nr.  

 90-54.411) traf Erhvervsankenævnet følgende afgørelse:
»Det forhold, at en fond omfattes af lov om erhvervsdrivende fonde,  

 er ikke i sig selv til hinder for, at der ved stiftelsen i vedtægterne  

 stilles andre krav til fonden, herunder snævrere krav til midlernes  

 genanbringelse, end hvad følger af erhvervsfondsloven.
Efter § 47, stk. 2, i  

 bank- og sparekasseloven skal Finanstilsynet, når en sparekasse ophører med  

 at drive pengeinstitutvirksomhed, godkende afviklingens form, indhold og  

 gennemførelse, og derved sikre, at sparekassens midler kun kan anvendes til  

 almennyttige og velgørende formål, jf. bank- og sparekasselovens § 39. Der er  

 således i bank- og sparekasseloven givet Finanstilsynet hjemmel og pligt til  

 ved stiftelsen af en fond som den foreliggende at sørge for en vedtægtsmæssig  

 sikring af det nævnte formål.
Efter omstændighederne har ankenævnet ikke bemærkninger til, at K Fond ved  

 stiftelsen etableres med en kapital som angivet, omfattende bl.a. ejendomme  

 og det i sagen omhandlede anpartsselskab, selv om dette medfører, at fonden  

 dermed bliver omfattet af lov om erhvervsdrivende fonde.
Samtidig har det  

 imidlertid påhvilet Finanstilsynet vedtægtsmæssigt at sikre det ovennævnte  

 formål ved bestemmelser, der - med respekt af kapitalens sammensætning ved  

 stiftelsen - i øvrigt indrettes i overensstemmelse med det for almennyttige  

 fonde sædvanligt gældende og hidtidig praksis i henhold til bank- og  

 sparekasselovens § 47.
Det i sagen omhandlede anpartsselskab repræsenterer en værdi på ca. 83.000  

 kr. ud af ca. 122.000.000 kr.
Set i lyset af ovenstående er der ikke  

 anledning til at opstille særlige krav til anpartsselskabets virksomhed, men  

 derimod til fondsvedtægtsmæssigt at holde anpartsselskabets virksomhed  

 adskilt fra fonden i øvrigt, således at dennes midler ikke kan indgå i  

 anpartsselskabet, og således at de er totalt afskærmet fra det.
Tilsvarende  

 gælder, at aktivmassens sammensætning ikke nødvendiggør særlig godkendelse af  

 beslutning om afhændelse, men derimod vedtægtsmæssig sikring af  

 genanbringelse i overensstemmelse med det sædvanligt for almennyttige fonde  

 anvendte regelsæt.
Det tilføjes, at der ikke er hjemmel til som angivet i  

 udkastets § 4, stk. 2, at lade formålet omfatte administration af fondens  

 faste ejendomme til enhver tid.
De afgørelser, der er indbragt for Ankenævnet, er truffet af  

 Finanstilsynet som led i forhandlinger med klageren om vedtægternes  

 indretning.
Finanstilsynet har herunder haft pligt til at sikre, at  

 vedtægterne i overensstemmelse med det anførte blev indrettet inden for det  

 lovmæssige grundlag, der er gældende, såfremt en sparekasse ophører med at  

 drive pengeinstitutvirksomhed og omdannes til en fond.
Da dette ikke er sket,  

 ophæver ankenævnet Finanstilsynets afgørelse og hjemviser sagen til fornyet  

 behandling i Finanstilsynet med henblik på godkendelse i overensstemmelse med  

 de foran tilkendegivne retningslinier.« Den påklagede afgørelse af 19. december 1994 har følgende ordlyd:
 »Finanstilsynet har fra Erhvervs- og Selskabsstyrelsen modtaget kopi  

 af udkast til ny vedtægt af 27. februar 1994 for K Fond.
Finanstilsynet har noteret sig, at §§ 1 og 4, stk. 1 er ændret, og at § 4,  

 stk. 2 samt §§ 17 og 18 er udgået.
Finanstilsynet kan, jf. bank- og  

 sparekasselovens § 47, stk. 2, godkende disse ændringer med nedennævnte  

 ændringer.
 For at fondens vedtægt kan blive i overensstemmelse med  

 Industriministeriets Erhvervsankenævns (nu Erhvervsministeriets  

 Erhvervsankenævn) kendelse af 17. november 1992, skal Finanstilsynet med  

 hjemmel i bank- og sparekasselovens § 47, stk. 2 - efter forhandling med  

 Erhvervs- og Selskabsstyrelsen - påbyde fondens bestyrelse at foretage  

 følgende ændringer af vedtægten:
 1. § 6, stk. 1-3 udgår og erstattes af følgende:
 »§ 6. Fondens midler, skal anbringes forsvarligt og bedst muligt.
 Stk. 2. Midlerne anbringes i værdipapirer efter reglerne i §§ 8-14, jf.  

 dog stk. 3 og 4.
Stk. 3. Bestemmelsen i stk. 2 finder ikke anvendelse på renter og andet  

 afkast af fondens aktiver samt arv og gave, som arvelader eller giver har  

 bestemt skal anvendes til uddeling.
Midler, der er skænket eller udlagt på  

 skrifte, kan forblive i den form, i hvilken de er modtaget.« 2. Som nyt § 6, stk. 4 indsættes:
»Fonden er eneanpartshaver i A ApS (reg.nr.
ApS ...), hvilket selskab  

 har en nominel anpartskapital på 80.000 kr.
Fondens kapital må herudover ikke  

 anvendes til kapitalindskud i A ApS herunder ved långivning, indskud af  

 kapital som ansvarlig lånekapital, indskud af kapital i forbindelse med  

 kapitalforhøjelse, pantsætning, kautionering eller anden sikkerhedsstillelse  

 uden fondsmyndighedens forudgående godkendelse.« 3. Det oprindelige § 6, stk. 4, ændres til § 6, stk. 5.
 4. Som nyt § 6, stk. 6 indsættes:
»Fondsmyndigheden kan tillade, at midlerne anbringes på anden  

 måde.« 5. Efter § 7 indsættes som nye §§ 8-17:
 »§ 8. Anbringelsen kan ske i obligationer, der noteres på Københavns  

 Fondsbørs, med undtagelse af præmieobligationer.
 § 9. Indtil halvdelen af kapitalen kan anbringes i:
1) aktier, 2) konvertible obligationer, 3) udbyttegivende investeringsbeviser (certifikater) udstedt af  

 investeringsforeninger eller afdelinger af sådanne, der omfattes af lov om  

 investeringsforeninger, og 4) sparekassers beviser for garantikapital, såfremt beviserne ifølge  

 sparekassens vedtægt er omsættelige.
 Stk. 2. Der må kun foretages anbringelse i de i stk. 1, nr. 1 og 2 nævnte  

 aktiver, såfremt disse noteres på Københavns Fondsbørs.
Stk. 3. Ved aktieudvidelser kan fonden benytte den tegningsret, der er  

 knyttet til fondens aktier, uanset om den grænse, der er fastsat i stk. 1,  

 herved overskrides, og uanset om aktierne er børsnoterede.
Det samme gælder  

 med hensyn til modtagelse af fondsaktier.
 Stk. 4. Er halvdelen eller mere af aktiekapitalen i forvejen anbragt i de  

 aktiver, som er nævnt i stk. 1, kan beløb, som indkommer ved afhændelse af  

 disse, genanbringes i aktiver som nævnt i stk. 1.
 § 10. Højst 15 pct. af midlerne må anbringes i aktier i et selskab.  

 Endvidere må der i et selskab højst erhverves aktiver svarende til 15 pct. af  

 det pågældende selskabs aktiekapital, jf. dog stk. 5.
 Stk. 2. Der må kun erhverves aktier, som i hvert af de sidste 3  

 regnskabsår før erhvervelsen har givet et udbytte på mindst 5 pct., jf. dog  

 stk. 5.
 Stk. 3. Reglerne i stk. 1 og 2 finder ikke anvendelse på fondsaktier eller  

 på aktier, som ved aktieudvidelse erhverves ved benyttelse af den  

 tegningsret, der er knyttet til fondens aktier.
 Stk. 4. For konvertible obligationer finder stk. 1 tilsvarende anvendelse.
Stk. 5. Ved en sparekasses omdannelse til et aktieselskab efter kapitel 12  

 b i loven om banker og sparekasser m.v., kan sparekassens beviser for  

 garantikapital uanset stk. 1 og 2 ombyttes til aktier efter § 52, stk. 2, i  

 den nævnte lov.
Oprettes der ved omdannelsen et holdingselskab, der skal  

 videreføre sparekasseaktieselskabet, kan beviserne uanset stk. 2, ombyttes  

 til aktier i holdingselskabet.
I de første 3 år efter omdannelsen kan  

 midlerne uanset stk. 2, endvidere anbringes i de nævnte aktier.
Finder  

 anbringelsen sted, efter at der er afsluttet et eller flere regnskabsår, er  

 det dog en betingelse, at aktierne i hvert af de afsluttede regnskabsår har  

 givet et udbytte på mindst 5 pct.
 § 11. Beregningen af de i § 9, stk. 1, og § 10, stk. 1, 1. pkt. nævnte  

 grænser sker på grundlag af handelsværdien (kursværdi, eller for fast  

 ejendom, den seneste offentlige kontantværdi) af de midler, fonden ejer på  

 erhvervelsestidspunktet.
 § 12. Anbringelse kan ske mod tinglyst panteret i fast ejendom, såfremt  

 det for lånet udstedte pantebrev sammenlagt med foranstående prioriteter  

 omregnet til kontantværdi har sikkerhed inden for 80 pct. af den seneste  

 offentlige kontantvurdering.
§ 13 . Anbringelse mod pant i bygninger, der tilhører en anden end  

 grundens ejer, kan kun ske med fondsmyndighedens tilladelse.
Det samme gælder  

 fast ejendom, som varigt er indrettet med en særlig erhvervsvirksomhed for  

 øje.
 § 14. Anbringelse må kun ske mod pant i faste ejendomme, hvis bygninger er  

 brandforsikrede i et forsikringsselskab, der har koncession til  

 bygningsbrandforsikring.
 § 15. Ved ombytning forståes en omlægning af kapitalen ved salg af  

 værdipapirer og køb af andre værdipapirer.
 Stk. 2. Ombytning kan ske uden fondsmyndighedens tilladelse, såfremt de  

 midler, der fremkommer som led i ombytningen anbringes efter reglerne i §§  

 8-12 og § 14.
§ 16. Det depot, der er nævnt i § 7, stk. 1, skal forsynes med en  

 påtegning om, at der ikke kan rådes ved salg eller pantsætning eller på anden  

 måde over aktiverne uden fondsmyndighedens tilladelse.
Forbudspåtegning er  

 dog ikke til hinder for ombytning efter reglen i § 15, stk. 2, såfremt de  

 aktiver, der erhverves ved ombytningen, anbringes eller indskrives i  

 forvaltningsafdelingen i Sparekassen B A/S.
 Stk. 2. Fondens kapitalkonto, jf. § 7, stk. 2, forsynes med  

 forbudspåtegning som nævnt i stk. 1. Forbudspåtegningen er ikke til hinder  

 for, at midlerne anbringes efter reglerne i §§ 8-12 og § 14.
§ 17. På fast ejendom tinglyses en bestemmelse om, at der ikke kan rådes  

 over ejendommen ved salg eller pantsætning, eller på anden måde uden  

 tilladelse fra fondsmyndigheden.« 6. De oprindelige §§ 8-16 ændres til §§ 18-26.
 7. I det oprindelige § 10, stk. 3, ændres »§§ 15 og 16 til »§§  

 25 og 26«.
Ændringerne skal være vedtaget af bestyrelsen og indsendes til Erhvervs-  

 og Selskabsstyrelsen inden 6 uger fra dato.' Finanstilsynet skal for en ordens skyld gøre opmærksom på, at  

 Erhvervsankenævnets kendelse er bindende for bestyrelsen, idet bestyrelsen  

 ikke har indbragt kendelsen for domstolene.' Det nævnte udkast til vedtægter af 27. februar 1994 er vedhæftet kendelsen  

 som bilag 1 (bilaget ikke medtaget).
 Klageskrivelsen til ankenævnet af 13. januar 1995 har følgende indhold:
 »Bestyrelsen for K Fond, ERF ...... skal hermed for  

 Erhvervsankenævnet indbringe Finanstilsynets påbud af 19. december 1994  

 afgivet under j.nr. 5032-001.
 For nævnet vil K Fond bl.a. gøre gældende, at Finanstilsynet ikke har  

 hjemmel til at fremsætte påbud om ændringer i en allerede godkendt fundats.
 Nævnet har tidligere behandlet en del af sagen under j.nr. 90-54.411 og  

 har afsagt kendelse den 17. november 1992.
Den daværende K indgik i januar 1990 aftale om overdragelse af  

 sparekassens virksomhed til Sparekassen B A/S.
Overdragelsen omfattede  

 sparekassevirksomheden, og vederlaget udgjorde aktier i Sparekassen B A/S.  

 Med hjemmel i Bank- og Sparekasselovens § 47 tillod Finanstilsynet, at den  

 resterende del af sparekassen blev omdannet til en erhvervsdrivende fond.
 Med godkendelse fra det daværende repræsentantskab blev der af bestyrelsen  

 for K den 28. marts 1990 vedtaget en fundats for: »K Fond«.  

 Fundatsen indsendtes til Finanstilsynet til godkendelse.
 I Finanstilsynets brev af 22. august 1990 ... godkendte tilsynet  

 fundatsen, under forudsætning af, at fundatsens § 6, stk. 3 blev bragt i  

 overensstemmelse med et forslag fremsat af Erhvervs- og Selskabsstyrelsen.  

 Herefter skulle § 6, stk. 3 affattes på følgende måde:
 »Uanset lov om erhvervsdrivende fonde § 21, stk. 3 skal beslutning om  

 erhvervelse og afhændelse af fast ejendom eller andre aktiver, der udgør en  

 væsentlig andel af fondens samlede aktiver, forudgående forelægges  

 fondsmyndigheden til godkendelse«.
 Det var fondsbestyrelsens opfattelse, at Finanstilsynet ikke havde hjemmel  

 til at pålægge den erhvervsdrivende fond denne bestemmelse og indbragte  

 derfor Finanstilsynets afgørelse af 22. august 1990 for Erhvervsankenævnet,  

 jf. ovenfor.
 Omkring 4 måneder senere vedtog fondens bestyrelse imidlertid alligevel at  

 ændre fundatsen, så den blev bragt i overensstemmelse med tilsynets  

 forudsætning for godkendelsen af 22. august 1990. Ændringen i fundatsen blev  

 vedtaget d. 18. december 1990 og blev underskrevet af fondens daværende  

 advokat i henhold til fuldmagt ... . Da Finanstilsynet ikke havde betinget  

 godkendelse af andre forhold, var fonden hermed registreret og fundatsen  

 endelig godkendt.
Fundatsen blev indsendt til Erhvervs- og Selskabsstyrelsen med anmodning  

 om registrering og omkring 5 måneder senere fik fonden bekræftet denne  

 opfattelse.
Ved brev af 21. maj 1991, ..., fra Erhvervs- og Selskabsstyrelsen  

 til Finanstilsynet meddelte styrelsen, at fonden nu var registreret med  

 Erhvervs- og Selskabsstyrelsen som fondsmyndighed.
Samme meddelelse tilgik  

 fonden ved brev af 21. maj 1991 ....
Denne afgørelse er i sig selv bindende for myndighederne.
Der er heller  

 ikke tvivl om, at også Finanstilsynet har taget denne afgørelse til  

 efterretning, og at Finanstilsynet anser fonden godkendt som fond med den af  

 Erhvervs- og Selskabsstyrelsen godkendte fundats ....
Hverken Finanstilsynet eller Erhvervs- og Selskabsstyrelsen fandt  

 imidlertid anledning til at orientere Erhvervsankenævnet om, at fundatsen  

 herefter var endelig godkendt.
Det bemærkes, at K Fonds sidste indlæg i sagen  

 i Erhvervsankenævnet fremkom i brev af 12. april 1991, det vil sige 5 uger  

 inden Erhvervs- og Selskabsstyrelsen meddelte sin godkendelse af fundatsen.
 Ankenævnet afsagde kendelse året efter, d. 17. november 1992. Når henses  

 til, at Erhvervsankenævnet ikke var eller under behandlingen af sagen blev  

 bekendt med, at der forelå en godkendt fundats, og når endvidere henses til,  

 at nævnet formentlig har lagt til grund, at fundatsen ikke var godkendt af  

 Erhvervs- og Selskabsstyrelsen, har nævnet øjensynlig afsagt kendelse på et  

 ufuldstændigt grundlag.
Nævnet fastslog, at tilsynet havde hjemmel til at godkende oprettelsen af  

 fonden og hermed udformningen af fundatsen.
Nævnet udtalte blandt andet:
 »Det forhold, at en fond omfattes af lov om erhvervsdrivende fonde er  

 ikke i sig selv til hinder for, at der ved stiftelsen i vedtægterne stilles  

 andre krav til fonden, herunder snævrere krav til midlernes genanbringelse  

 end hvad der følger af Erhvervsfondsloven. (...) Der er således i bank- og  

 sparekasseloven givet Finanstilsynet hjemmel og pligt til ved stiftelsen af  

 en fond som den foreliggende at sørge for en vedtægtsmæssig sikring af det  

 nævnte formål«.
 Da kendelsen blev afsagt var fundatsen - som nævnt - godkendt adskillige  

 måneder forinden, og Finanstilsynet havde således udnyttet sin påberåbte  

 hjemmel ved at pålægge fonden at ændre fundatsens § 6.
Finanstilsynets rolle i sagen som myndighed ved oprettelsen var hermed  

 afsluttet.
Med henvisning til kendelsens passus om hjemvisning af sagen til  

 behandling i Finanstilsynet, fortsatte tilsynet imidlertid alligevel sine  

 bestræbelser på at gennemføre yderligere ændringer i fundatsen.  

 Finanstilsynet overså hermed beklageligvis tilsynets egen godkendelse af 22.  

 august 1990, ..., og Erhvervs- og Selskabsstyrelsens endelige godkendelse af  

 21. maj 1991, ....
I hele perioden fra Erhvervsankenævnets kendelse af november 1992 til  

 Finanstilsynets påbud af 19. december 1994 har tilsynet ment at have hjemmel  

 til at påbyde ændringer i den allerede godkendte fundats.
Ved direkte  

 forhandlinger mellem fonden og Finanstilsynet redegjorde tilsynet blandt  

 andet i november 1994 for de ændringer, som tilsynet ville påbyde, herunder  

 specielt anbringelsen af fondens midler, § 6. Som det fremgår af vedlagte  

 brev af 28. august 1993 fra Finanstilsynet, ..., var tilsynet dog under disse  

 forhandlinger selv opmærksom på, at fundatsen af 18. december 1990 var  

 »den nugældende fundats for K Fond«, men mente alligevel at have  

 fornøden hjemmel.
I februar 1994 ønskede fonden at gennemføre nogle ændringer til fundatsen  

 af 18. december 1990, idet fonden ønskede navnet og formålet ændret samt  

 ønskede mindre ændringer i bestemmelsen om bestyrelsens sammensætning.
Ved  

 bestyrelsesmøde af 22. februar 1994 godkendte bestyrelsen en ny fundats for K  

 Fond ....
Fundatsen indsendtes til Erhvervs- og Selskabsstyrelsen, som  

 fondsmyndighed.
I brev af 22. juni 1994 meddelte Erhvervs- og  

 Selskabsstyrelsen sine kommentarer til de vedtagne ændringer og anmodede om:  

 »... et nyt udkast til vedtægt med ændringerne indarbejdet i teksten.  

 Vedtægten må dateres og underskrives af fondens bestyrelse.«....
 Ved bestyrelsesmødet den 30. juni 1994 fulgte bestyrelsen  

 fondsmyndighedens henstilling og vedtog en ny fundats for K Fond, hvori  

 ændringerne var indarbejdet ....
 Bestyrelsen tog til efterretning, at Erhvervs- og Selskabsstyrelsen, som  

 fondsmyndighed under henvisning til Lov om Erhvervsdrivende fonde, § 57 a,  

 anmodede om, at fonden lod følgende bestemmelse udgå af fundatsen:
»§ 6, stk. 3, Uanset Lov om Erhvervsdrivende fonde § 21, stk. 3, skal beslutning om  

 erhvervelse og afhændelse af fast ejendom eller andre aktiver, der udgør en  

 væsentlig andel af fondens samlede aktiver, forudgående forelægges  

 fondsmyndigheden til godkendelse«.
Styrelsen havde i sit brev af 22. juni udtrykkeligt anført, at styrelsen  

 ikke ønskede at påtage sig et tilsyn, der gik videre end Lov om  

 Erhvervsdrivende fonde.
Det bemærkes, at Finanstilsynet netop tidligere jfr.  

 ovenfor i brev af 22. august 1990 ... havde ønsket, at denne bestemmelse  

 skulle indgå i fundatsen.
Bestemmelsen blev derfor indføjet i fundatsen af  

 18. december 1990, der afløste den oprindelige af 28. marts 1990. Dette var  

 øjensynligt ikke afstemt med Erhvervs- og Selskabsstyrelsen, der som  

 fondsmyndighed ikke ønskede at påse overholdelsen af bestemmelsen.
Fonden havde anmodet om godkendelse af ændringerne hos fondsmyndigheden,  

 Erhvervs- og Selskabsstyrelsen.
Omkring 6 måneder senere modtog fonden -  

 ganske overraskende - i stedet Finanstilsynets påbud af 19. december 1994  

 ....
 Det gøres gældende, at Finanstilsynet ikke har hjemmel i Bank- og  

 Sparekasselovens § 47 til at påbyde ændringer i en allerede godkendt fundats.
 Det gøres i tilslutning hertil gældende, at Finanstilsynet ikke kan påbyde  

 videregående indskrænkninger i fondens fundats end de ændringer, der fremgik  

 af påbuddet af 22. august 1990, ... idet bemærkes, at tilsynet fejlagtigt  

 afleder sin hjemmel fra en kendelse, der er afsagt på et ufuldstændigt  

 grundlag.
 Det gøres samtidig gældende, at den stedfundne godkendelse af 22. august  

 1990 ... og 21. maj 1991 ... ikke bortfalder, uanset Erhvervs- og  

 Selskabsstyrelsens senere påbud af 22. juni 1994 ... om, at fundatsens § 6  

 stk. 3 skal udgå.
 Det gøres herefter gældende, at den foreliggende fundats af 30. juni 1994  

 ... er bragt i overensstemmelse med fondsmyndighedens brev af 22. juni 1994  

 ... Fundatsen af 30. juni 1994 er derfor fondens endeligt godkendte fundats.
Det gøres herudover gældende, at bestemmelserne i Finanstilsynets påbud  

 gør fondens stilling som erhvervsdrivende fond illusorisk.
Tilsynet påbyder  

 således fonden at bringe sin fundats i overensstemmelse med de regler, der  

 gælder for ikke-erhvervsdrivende fonde, jf.
Justitsministeriets  

 Anbringelsesbekendtgørelse.
Når henses til K Fonds historisk sammensatte  

 kapitalgrundlag mellem aktier i bl.a.
Sparekassen B A/S og fast ejendom  

 udlejet til erhvervsdrivende, er regelsættet i Anbringelsesbekendtgørelsen  

 uanvendeligt for fonden, se f.eks. de af Finanstilsynet foreslåede regler i §  

 10 stk. 2 og § 10 stk. 5, sidste punktum.
Det bemærkes herunder, at  

 bestemmelsen i Finanstilsynets § 17 om tinglysning af  

 rådigheds-indskrænkninger på fondens faste ejendomme er uforenelig med det  

 uomtvistelige forhold, at fonden er erhvervsdrivende. ...' I en over klagen indhentet udtalelse og redegørelse har Finanstilsynet i  

 skrivelse af 3. marts 1995 udtalt følgende:
 »Erhvervsankenævnet har i skrivelse af 20. januar 1995 (ankenævnets  

 j.nr. 95-4.857) anmodet om Finanstilsynets bemærkninger til klage af 13.  

 januar 1995 fra K Fond.
 Finanstilsynet skal hertil bemærke følgende:
1. Ved kendelse af 17. november 1992 ophævede Industriministeriets  

 Erhvervsankenævn (nu Erhvervsministeriets Erhvervsankenævn) Finanstilsynets  

 afgørelse af 22. august 1990 og hjemviste sagen til fornyet behandling.
Ved  

 sin fornyede behandling skulle Finanstilsynet blandt andet sikre gennemført  

 en »vedtægtsmæssig sikring af genanbringelse i overensstemmelse med det  

 sædvanligt for almennyttige fonde anvendte regelsæt«.
 Efter forhandling mellem Finanstilsynet og K Fond blev der i efteråret  

 1993 principiel enighed om, at reglerne for anbringelse af K Fonds midler  

 skulle følge Justitsministeriets bekendtgørelse om anbringelse af fondes  

 midler og bestyrelsesvederlag m.v. som ændret senest ved bekendtgørelse nr.  

 677 af 30. oktober 1989. Den nævnte bestemmelse finder primært anvendelse på  

 anbringelse af ikke-erhvervsdrivende fondes midler.
Ved skrivelse af 14. oktober 1993 ... indsendte K Fond en revideret  

 fundats udarbejdet i overensstemmelse hermed.
Et enkelt bestyrelsesmedlem  

 havde ikke tiltrådt ændringerne, hvilket er et krav efter fundatsens § 15. K  

 Fond tilbagekaldte derfor den reviderede fundats ved et møde i Finanstilsynet  

 den 3. november 1993.
På mødet den 3. november 1993 blev det aftalt, at K Fond skulle udarbejde  

 og indsende revideret fundats godkendt af hele bestyrelsen.
Finanstilsynet  

 returnerede den reviderede fundats ved skrivelse af 4. november 1993 ....
Ved skrivelse af 7. marts 1994 ... erindrede Finanstilsynet K Fond om  

 fremsendelse af revideret fundats.
Ved skrivelse af 9. marts 1994 fremsendte  

 K Fond en revideret fundats til Erhvervs- og Selskabsstyrelsen.  

 Anbringelsesreglerne i fundatsen er dog ikke i overensstemmelse med de  

 tidligere drøftelser mellem K Fond og Finanstilsynet.
 Først efterfølgende meddelte K Fond telefonisk til Finanstilsynet, at den  

 reviderede fundats var indsendt direkte til Erhvervs- og Selskabsstyrelsen,  

 hvorfra Finanstilsynet har rekvireret en kopi af den ændrede fundats.
 Finanstilsynet er først under nærværende klagesag blevet bekendt med, at  

 Erhvervs- og Selskabsstyrelsen i skrivelse af 22. juni 1994 har godkendt en  

 revideret fundats.
2. Som det fremgår af Finanstilsynets skrivelse af 19. december 1994 ...  

 er Finanstilsynet enig i de ændringer af fundatsen, der er sket i 1994, med  

 den tilføjelse, at fundatsen skal udvides med regler om anbringelse af  

 fondens midler.
Der er således ikke modstrid mellem det af Finanstilsynet og  

 af Erhvervs- og Selskabsstyrelsen krævede.
 Erhvervs- og Selskabsstyrelsens godkendelse af 22. juni 1994 er uden  

 betydning for Finanstilsynets hjemmel til at kræve fundatsen ændret, som sket  

 ved Finanstilsynets afgørelse af 19. december 1994.
 3. Finanstilsynet har været opmærksom på både Finanstilsynets egen  

 afgørelse af 22. august 1990 og Erhvervs- og Selskabsstyrelsens afgørelse af  

 21. maj 1991.
 Erhvervs- og Selskabsstyrelsens registrering af 21. maj 1991 af K Fonds  

 fundats er sket på grundlag af Finanstilsynets afgørelse af 22. august 1990.  

 Spørgsmålet om, hvorvidt Erhvervs- og Selskabsstyrelsens registrering i sig  

 selv er bindende for myndighederne, afhænger af lovligheden af  

 Finanstilsynets afgørelse af 22. august 1990.
 Ved den påklagede afgørelse af 19. december 1994 har Finanstilsynet  

 efterlevet Erhvervsankenævnets kendelse af 17. november 1992.
 Efter Finanstilsynets opfattelse, indeholder bank- og sparekasselovens §  

 47 den fornødne hjemmel såvel til Erhvervsankenævnets kendelse af 17.  

 november 1992 som til Finanstilsynets afgørelse af 19. december 1994, der er  

 i overensstemmelse med Erhvervsankenævnets kendelse.
 4. Med hensyn til K Fonds status som erhvervsdrivende fond bemærkes, at K  

 Fond oprindelig var erhvervsdrivende, idet fonden tidligere drev  

 sparekassevirksomhed under navnet K.
Sparekassevirksomheden blev overdraget til Sparekassen B A/S, der overtog  

 de aktiver og passiver, der var forbundet med sparekassevirksomheden, og  

 fonden ophørte med at drive sparekassevirksomhed.
Dette ophør medfører ikke  

 automatisk, at fondens status som erhvervsdrivende ændres.
Som det fremgår af Erhvervsankenævnets kendelse, forhindrer sparekassens  

 status som er erhvervsdrivende ikke, at der, ved K Fonds ophør med at drive  

 sparekassevirksomhed, stilles snævrere krav til midlernes anbringelse end  

 hvad følger af erhvervsfondsloven.
Hjemlen hertil følger, som anført af  

 Erhvervsankenævnet, af bank- og sparekasselovens § 47.
5. Det bemærkes i øvrigt, at de af Finanstilsynet krævede regler om  

 anbringelse af K Fonds midler er ikke til hinder for, at K Fond fortsat har  

 sin formue - eller en del heraf - anbragt i de aktiver som K Fond fik tillagt  

 på tidspunktet for ophøret med at drive sparekassevirksomhed.' I skrivelse af 3. april 1995 har bestyrelsen herefter anført følgende:
 »I brev af 10. marts 1995 har Sekretariatet for Erhvervsministeriets  

 Erhvervsankenævn under j.nr. 95-4.857 fremsendt Finanstilsynets brev af 3.  

 marts 1995 i sagen.
 Bestyrelsen for K Fond har gennemgået brevet og skal til pkt. 1 og 2  

 meddele følgende:
Bestyrelsen skal gentage, at Erhvervsankenævnet ved afsigelsen af den  

 første kendelse den 17. november 1992 øjensynlig ikke var bekendt med, at  

 Erhvervs- og Selskabsstyrelsen, som fondsmyndighed, allerede havde godkendt  

 fundatsen for K Fond.
Dette forhold er i hvert fald ikke nævnt i kendelsen.  

 Styrelsens godkendelse af 21. maj 1991, bilag 3, er i sig selv bindende,  

 hvilket Finanstilsynet er gået ud fra bl.a. i sit brev af 28. oktober 1993,  

 ....
 Som kommentar til Finanstilsynets brev skal bestyrelsen derfor anføre, at  

 Finanstilsynet ikke ses at have hjemmel til at kræve ændringer til en  

 bindende afgørelse.
Bestyrelsen skal henlede opmærksomheden på, at Erhvervs- og  

 Selskabsstyrelsen, som fondsmyndighed, endvidere har afslået at ville påse  

 overholdelsen af den ændring, som Finanstilsynet - uden hjemmel - har  

 forlangt gennemført i fondens fundats.
I et brev af 22. juli 1994, fremlagt  

 som ..., anmodede Erhvervs- og Selskabsstyrelsen netop K Fond om at undlade  

 bestemmelsen om anbringelse af fondens midler, fundatsens § 6, stk. 3, med  

 henvisning til, at styrelsen ikke ønskede at påtage sig tilsyn, der gik  

 videre end lov om erhvervsdrivende fonde.
 Det savner selvsagt mening, at den ene myndighed, Finanstilsynet, først  

 godkender en bestemmelse i fundatsen for så et par år senere at forlange den  

 godkendte beslutning ændret, mens den anden myndighed, Erhvervs- og  

 Selskabsstyrelsen, der har godkendt fundatsen, henstiller, at ændringen slet  

 ikke gennemføres, da denne myndighed ikke ønsker at påse overholdelsen af  

 ændringen.
Det savner endvidere mening at begrænse en erhvervsdrivende fonds  

 muligheder for at anbringe sine midler som andre erhvervsdrivende fonde med  

 henvisning til, at det sker for at tilgodese fondens formål.
Det almennyttige  

 formål kan tilgodeses fuldt så godt, uanset at fondens midler anbringes efter  

 reglerne om erhvervsdrivende fonde.
Når herefter henses til, at en stor del af fondens formue er bundet i  

 faste ejendomme, hvortil der selvfølgelig må afholdes betydelige udgifter til  

 løbende vedligeholdelse og administration, er regelsættet fra lovgivningen om  

 ikke-erhvervsdrivende fonde om anbringelse af fondens midler uanvendeligt i  

 det daglige arbejde.
Det forekommer besynderligt, at Finanstilsynet på den  

 ene side påbyder et regelsæt, der pålægger fonden betydelige daglige ulemper,  

 mens tilsynet på den anden side udtrykkeligt godkender, at fonden bevarer  

 sammensætningen af fondens formue.
Som kommentar til Finanstilsynets brev i øvrigt, herunder pkt. 3-5,  

 henvises der i det hele til fondens brev af 13. januar 1995.« Ankenævnet udtaler:
 Det fremgår af sagen, at Finanstilsynets afgørelse af 19. december 1994,  

 og det heri indeholdte påbud, er tilsynets udførelse af Erhvervsankenævnets  

 afgørelse i kendelse af 17. november 1992 (j.nr. 90-54.411). Det spørgsmål  

 som K Fond nu indbringer for Erhvervsankenævnet er derfor, om ankenævnets  

 afgørelse, som bestyrelsen finder uhensigtsmæssig, er gyldig bindende for  

 fonden.
 Dette spørgsmål henhører under domstolene.
 Erhvervsankenævnet kan henholde sig til kendelsen af 17. november 1992.
