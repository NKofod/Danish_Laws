Nr BSF 46 Forslag til folketingsbeslutning om skabelse af et åbent europæisk  

 kultursamarbejde (Kultur-EUREKA) Fremsat af Holger K.
Nielsen (SF) Gade (SF) Lilli Gyldenkilde (SF) Birthe  

 Hansen (SF) Ingerlise Koefoed (SF) Bjørn Poulsen (SF) Stillinger (SF) den 7. december 1989 Folketinget pålægger regeringen at stille forslag om oprettelse af et åbent europæisk samarbejde på de kulturelle områder - et Kultur-EUREKA.
Forslaget fremsættes i EF, i Nordisk Råd og i Europarådet hurtigst muligt.
Kultur-EUREKA udformes efter følgende retningslinier:
1) Der oprettes en komite sammensat af repræsentanter for de deltagende  

 landes regeringer.
Koordinationskomiteen indkalder til ministerrådsmøder, der  

 afholdes fast 1 gang halvårligt.
 2) Der oprettes et fast sekretariat knyttet til Europarådet med  

 udgangspunkt i sekretariaterne i Nordisk Råd, EF og Europarådet.
 3) Der nedsættes efter behov fagkyndige udvalg med repræsentanter fra de  

 deltagende landes kulturliv.
4) De deltagende lande skal bidrage til finansieringen med en aftalt  

 promille af landenes bruttonationalindkomst eller en procentdel af  

 kulturbudgetterne.
Enkeltprojekter kan endvidere medfinansieres direkte af de  

 deltagende lande.
5) Kultur-EUREKA skal være åbent for alle europæiske lande.
Organisationer  

 som Nordisk Råd og EF, der i forvejen arbejder med disse områder, skal  

 desuden kunne deltage.
Bemærkninger til forslaget Almindelige bemærkninger Kultur-EUREKA skal omfatte de nordiske lande, EF-landene, EFTA-landene og  

 østeuropæiske lande, som måtte ønske at tilslutte sig.
Det skal fremme  

 udveksling af viden, erfaringer og resultater på de kulturelle områder.
Det  

 skal give de europæiske befolkninger indblik i den fælles europæiske historie  

 og i de ideer og særpræg, som har inspireret kulturpolitikken og de  

 kulturelle udtryk i de enkelte lande.
Dermed kan man fremme forståelsen for,  

 at en »europæisk identitet« ikke er et entydigt begreb - og ikke  

 skal være det - men i stedet et samspil mellem mange »identiteter«.  

 Man kan fremme indsigten i Europas mangeartethed og dermed muligheden for, at  

 landene kan inspirere og blive inspireret af hinanden til den videre  

 kulturelle udvikling i deres eget land og i samarbejdet landene imellem.  

 Gennem et samarbejde mellem kunstnere og kulturformidlere i de europæiske  

 lande kan man både sikre bevaringen af de europæiske kulturmindesmærker og  

 give mulighed for vigtige nyskabelser inden for kulturområderne.
Man kan  

 endvidere fremme forskning og udvikling for så vidt angår kulturudtryk,  

 kulturformidling og fælles oplevelser af skabende kunst og af deltagelse i  

 kulturaktiviteter.
Med etableringen af et sådant åbent europæisk samarbejde vil det  

 kultursamarbejde, der i dag i stigende grad - og uden hjemmel i Romtraktaten  

 - sker imellem EF-landene, blive flyttet hen til det nye samarbejdsforum.  

 Tilbage i EF vil så blot være de sager, der helt klart og entydigt ligger  

 inden for traktaten.
For at denne adskillelse skal lykkes, er det nødvendigt  

 at bygge på erfaringer i det nuværende kultursamarbejde blandt EF-landene, og  

 det er nødvendigt, at ambitionsniveauet fra starten er højere end det, der i  

 dag præger det uformelle samarbejde i EF.
Et åbent Kultur-EUREKA kan  

 eventuelt etableres i tæt samarbejde med et åbent Uddannelses-EUREKA.
Der  

 henvises til det samtidigt fremsatte forslag til folketingsbeslutning om  

 skabelse af et åbent europæisk uddannelsessamarbejde (Uddannelses-EUREKA),  

 beslutningsforslag nr.
B 45.
Bemærkninger til forslagets enkelte punkter Ad indledningen Den nuværende opbrudssituation i Europa, som er skabt af de meget hurtige  

 ændringer i Østeuropa, kræver konstruktive bidrag fra vesteuropæisk side.  

 Etablering af helt nye, forpligtende og åbne samarbejdsfora kan være et meget  

 vigtigt element til at skabe et åbent Europa, hvor der samarbejdes på lige  

 fod mellem alle landene uafhængigt af medlemskab i forskellige økonomiske og  

 politiske samarbejdsorganer.
Kulturområdet er oplagt det sted, hvor et sådant  

 samarbejde - på helt lige vilkår - bør etableres så hurtigt som overhovedet  

 muligt.
Forslaget fremsættes snarest i EF, Nordisk Råd og Europarådet.
Ad 1-5 Der oprettes en koordinationskomite for det kulturelle EUREKA sammensat af  

 repræsentanter for de deltagende landes regeringer.
 Koordinationskomiteen skal have til opgave at behandle indholdet af og  

 formålet med det kulturelle EUREKA, at følge udviklingen og med mellemrum at  

 vurdere resultaterne af samarbejdet.
Koordinationskomiteen skal samarbejde med de enkelte landes sagkyndige på  

 de kulturelle områder.
Den kan udarbejde henstillinger med det sigte at  

 forbedre og udbygge samarbejdet, og den kan ved høringer og konferencer  

 skaffe sig det nødvendige overblik over hele området.
Koordinationsgruppen kan desuden, når det skønnes nødvendigt, foreslå  

 indkaldelse af ministermøder med henblik på at udarbejde nye retningslinier  

 eller foranstaltninger, der kan fremme det kulturelle EUREKA.
Det bør fra  

 starten være en regel, at der afholdes halvårlige møder ligesom i EF i dag.
Der bør desuden oprettes et sekretariat for det kulturelle EUREKA, der  

 bl.a. får til opgave - at indkalde og forberede møderne i koordinationskomiteen - at bistå med at skabe kontakter i de deltagende lande med henblik på  

 etablering af kulturelle projekter - at udarbejde og distribuere information om de projekter, der forelægges  

 koordinationskomiteen - at fremskaffe til koordinationskomiteen alle nødvendige oplysninger i  

 forbindelse med beskrivelse af projekterne og med vurdering af deres  

 overensstemmelse med målsætningen for et Kultur-EUREKA - at tilskynde til gennemførelse af Kultur-EUREKA-projekter.
 Det eksisterende sekretariat i EF-regi skal sammen med ressourcer tilført  

 fra Europarådet og Nordisk Råd danne grundstammen i det nye sekretariat.
Det skal tilknyttes Europarådet for på denne måde at gøre det klart, at  

 der her er tale om en samarbejdsmodel for hele Europa.
Europarådets rolle vil  

 samtidig blive styrket.
Det er vigtigt, at erfaringerne i det nordiske  

 samarbejde på kulturområdet udnyttes allerede fra det tidspunkt, hvor det nye  

 samarbejde skal opbygges.
Der nedsættes efter behov fagkyndige udvalg med repræsentanter fra de  

 deltagende lande.
Udvalgene kan være tværgående og bestå f.eks. af  

 forfattere, billedkunstnere, teaterfolk og kulturformidlere, eller de kan  

 bestå af repræsentanter for det samme fagområde.
Udvalgene skal diskutere  

 problemer og ideer inden for kulturområderne og fremsætte tanker og forslag  

 om, hvordan man kan fremme et så rigt og varieret kulturliv i Europa som  

 muligt.
 Det er en forudsætning, at kulturområdet defineres bredt, og at arbejdet  

 med det omfatter såvel de mere professionelle kunstnere og kunstudtryk som  

 den folkelige kultur og de personer, der beskæftiger sig med den.
I de deltagende lande oprettes der i tilknytning til Kultur-EUREKA  

 nationale sekretariater, som skal sikre, at alle interesserede parter får den  

 rigtige information om Kultur-EUREKA-projekter, arrangementer etc., og at de  

 får den hurtigt.
De nationale sekretariater kan arrangere møder og  

 konferencer til udveksling af ideer, ligesom de kan indbyde andre lande til  

 planlægning af bilaterale projekter og projekter, hvori flere lande kan  

 deltage.
 Sekretariatsfunktionen tænkes knyttet til kulturministerierne eller dertil  

 svarende ministerier.
Medlemskab af Kultur-EUREKA skal foruden at være åbent for alle europæiske  

 lande også være åbent for regionale organisationer, der arbejder med  

 kulturspørgsmål som f.eks.
Nordisk Råd og EF.
