Bekendtgørelse om håndtering af  

 affald i form af motordrevne  

 køretøjer og affaldsfraktioner herfra1) I medfør af § 7, stk. 1, § 44, § 45,  

 stk. 2, § 45 a, § 73, § 80, § 92 og § 110,  

 stk. 3 og 4 i lov om miljøbeskyttelse, jf.  

 lovbekendtgørelse nr. 753 af 25. august 2001, og § 7, stk. 2  

 i lov nr. 372 af 2. juni 1999 om miljøbidrag og godtgørelse i  

 forbindelse med ophugning og skrotning af biler, som senest ændret ved  

 lov nr. 385 af 6. juni 2002, fastsættes:
Bekendtgørelsens område og definitioner § 1. Denne bekendtgørelse finder anvendelse  

 ved håndtering af affald i form af motordrevne køretøjer  

 og ved håndtering af affaldsfraktioner fra motordrevne  

 køretøjer, som er opstået ved:
1)	Affaldsbehandling af motordrevne køretøjer, 2)	Reparation og vedligeholdelse af motordrevne  

 køretøjer.
 Stk. 2. Medmindre andet følger af denne  

 bekendtgørelse, finder den øvrige lovgivning om  

 håndtering af affald anvendelse.
 § 2. I denne bekendtgørelse forstås  

 ved:
1)	Motordrevet køretøj2)  

 : Køretøj, der er forsynet med motor som drivkraft.
Motordrevne  

 køretøjer inddeles i motorkøretøj (bil og  

 motorcykel), knallert, traktor og motorredskab.
 2)	Personbil (M1): Bil, der er indrettet til at benyttes til befordring  

 af højst 9 personer, føreren medregnet.
 3)	Varebil (N1): Bil, der er indrettet til at benyttes til  

 godsbefordring, og som har en tilladt totalvægt på ikke over 3500  

 kg.
 4)	Bil: Motorkøretøj, der er forsynet med 4 eller flere  

 hjul eller med bælter, valser, meder eller lignende, samt  

 motorkøretøj på 3 hjul, hvis egenvægt overstiger  

 400 kg.
 5)	Affaldsbehandling: Enhver aktivitet, der finder sted, efter at det  

 udtjente køretøj er afleveret til et anlæg med henblik  

 på rensning, adskillelse, opskæring, fragmentering,  

 nyttiggørelse eller forberedelse til bortskaffelse af shredderaffald  

 samt enhver anden proces, der foretages til nyttiggørelse eller  

 bortskaffelse af det udtjente køretøj og dets komponenter.
 6)	Genbrug: Enhver proces hvorved stoffer, materialer og komponenter  

 fra udtjente køretøjer anvendes til samme formål, som de  

 oprindeligt er fremstillet til.
 7)	Nyttiggørelse: De former og metoder, som er anført i  

 bilag 6 B i bekendtgørelse om affald, samt former og metoder som kan  

 ligestilles hermed.
 8)	Genanvendelse: De former og metoder, som er anført i bilag 6  

 B i bekendtgørelse om affald, bortset fra de former og metoder som er  

 anført i R 1, R 12 og R 13.
 9)	Udtjent køretøj: Et motordrevet køretøj,  

 der er affald i henhold til reglerne i bekendtgørelse om affald.
 10)	Shredderanlæg: Et anlæg, der benyttes til at neddele  

 eller fragmentere udtjente køretøjer bl.a. med henblik på  

 at opnå skrot, som kan genanvendes direkte.
 11)	Impermeabelt areal: Et område med en tæt  

 belægning, der kan modstå olie- og benzinprodukter samt andre  

 forurenende stoffer, der er bestanddele i udtjente køretøjer,  

 uden fare for nedsivning til jord og grundvand.
 § 3. Bekendtgørelsen omfatter  

 ikke:
1)	Knallerter og 2)	Motorredskaber, der er bestemt til at føres af  

 gående.
 § 4. Borgere, virksomheder, offentlige og private  

 institutioner skal aflevere udtjente køretøjer i form af  

 personbiler (M1) og varebiler (N1) til virksomheder, som er registreret i  

 henhold til § 6, til forhandlere, der opfylder de i § 8  

 nævnte betingelser, eller til udenlandske virksomheder, der opfylder  

 tilsvarende krav.
 Stk. 2. Borgere, virksomheder, offentlige og private  

 institutioner skal aflevere andre udtjente køretøjer end de i  

 stk. 1 nævnte, til de af kommunalbestyrelsen anviste  

 virksomheder.
Miljø- eller kvalitetsstyring § 5. Den, der erhvervsmæssigt foretager  

 særskilt behandling af personbiler (M1) eller varebiler (N1), jf.  

 § 9, skal have etableret et miljøstyringssystem i  

 overensstemmelse med ISO 14001, et kvalitetsstyringssystem i overensstemmelse  

 med ISO 9001, eller skal være registreret som deltager i den  

 europæiske fællesskabsordning for miljøstyring og  

 miljørevision (EMAS).
 Stk. 2. Det efter stk. 1 etablerede miljø- eller  

 kvalitetsstyringssystem skal omfatte alle aktiviteter, der er reguleret i  

 denne bekendtgørelse.
 Stk. 3. Det i stk. 1 nævnte miljø- eller  

 kvalitetsstyringssystem skal certificeres af en akkrediteret virksomhed.
 Stk. 4. Hvis den certificerede virksomhed får inddraget  

 sit certifikat, skal virksomheden inden otte dage sende meddelelse herom til  

 Miljøstyrelsen og tilsynsmyndigheden.
Registrering af affaldsbehandlere m.v § 6. Den, der erhvervsmæssigt foretager  

 særskilt behandling af personbiler (M1) eller varebiler (N1), er  

 forpligtet til at lade sig registrere hos Miljøstyrelsen.
Stk. 2. Anmodningen om registrering skal indeholde, 1)	oplysninger om virksomhedens navn, adresse, CVR-nummer og  

 virksomhedens anslåede årlige kapacitet (angivet som antal  

 biler), 2)	en erklæring fra tilsynsmyndigheden om, at virksomheden har  

 godkendelse til at foretage affaldsbehandling af biler i henhold til  

 miljøbeskyttelsesloven kapitel 5, og at virksomheden har efterlevet  

 eventuelle påbud, og 3)	dokumentation for, at virksomheden enten er certificeret eller har  

 etableret et kvalitets- eller miljøstyringssystem, og at virksomheden  

 har indgået kontrakt om certificering med et akkrediteret  

 certificeringsselskab, jf. § 5.
 Stk. 3. Anmodningen skal være underskrevet af  

 virksomhedens ansvarlige ledelse.
 Stk. 4. Miljøstyrelsen bekræfter registreringen  

 over for virksomheden senest tre uger efter modtagelsen af anmodningen og  

 samtlige de i stk. 2 nævnte oplysninger.
 Stk. 5. Såfremt anmodningen ikke er vedlagt  

 dokumentation for, at virksomheden er certificeret, meddeler  

 Miljøstyrelsen en tidsbegrænset registrering af virksomheden,  

 såfremt de øvrige betingelser for registrering er opfyldt.  

 Miljøstyrelsen ophæver en tidsbegrænset registrering  

 senest 4 måneder efter, at bekræftelsen om den midlertidige  

 registrering er fremsendt.
 Stk. 6. En registreret virksomhed skal inden 14 dage oplyse  

 Miljøstyrelsen om ændringer af de forhold, som er nævnt i  

 stk. 2.
 Stk. 7. Såfremt tilsynsmyndigheden nedlægger  

 forbud mod virksomhedens fortsatte drift, eller såfremt certifikatet  

 inddrages, træffer Miljøstyrelsen afgørelse om at  

 ophæve registreringen.
Skrotningsattest § 7. Den, der erhvervsmæssigt foretager  

 særskilt behandling af en personbil (M1) eller en varebil (N1), skal  

 ved modtagelsen af det udtjente køretøj udstede en  

 skrotningsattest til den, der afleverer køretøjet til  

 affaldsbehandling.
 Stk. 2. Den, der erhvervsmæssigt forhandler personbiler  

 (M1) eller varebiler (N1), skal ved modtagelsen af et udtjent  

 køretøj i form af en personbil (M1) eller en varebil (N1) i  

 henhold til § 8, stk. 1, udstede en skrotningsattest til den, der  

 afleverer køretøjet til affaldsbehandling.
 Stk. 3. Skrotningsattester må kun udstedes af  

 virksomheder omfattet af stk. 1 og 2.
 Stk. 4. Skrotningsattester skal udstedes på en af  

 Miljøstyrelsen godkendt standardblanket.
 Stk. 5. Skrotningsattesten skal være underskrevet af  

 virksomhedens ansvarlige ledelse.
Forhandlere § 8. Den, der erhvervsmæssigt forhandler  

 personbiler (M1) eller varebiler (N1), kan modtage udtjente  

 køretøjer i form af personbiler (M1) eller varebiler (N1)  

 på vegne af en affaldsbehandlingsvirksomhed registreret efter § 6,  

 såfremt der er indgået aftale om aflevering af de modtagne  

 køretøjer til særskilt behandling på den  

 registrerede virksomhed.
 Stk. 2. Antallet af udtjente køretøjer omfattet  

 af stk. 1, der opbevares hos forhandleren, må ikke overstige fem,  

 og køretøjerne skal senest en måned efter modtagelsen  

 afleveres til den registrerede affaldsbehandlingsvirksomhed.
Stk. 3. Udtjente køretøjer, der modtages i  

 henhold til stk. 1, skal opbevares på et impermeabelt areal med  

 afløb til sandfang og olieudskiller.
Såfremt opbevaringen sker  

 indendørs, kan dette ske på et impermeabelt areal uden  

 afløb til kloak.
 Stk. 4. Den, der modtager udtjente køretøjer i  

 henhold til stk. 1, skal til Miljøordning for Biler fremsende  

 oplysning om virksomhedens navn og adresse samt dokumentation for, at der er  

 indgået en aftale med en registreret affaldsbehandlingsvirksomhed.
 Stk. 5. Såfremt den registrerede  

 affaldsbehandlingsvirksomhed har sendt oplysning om navn og adresse på  

 virksomheder omfattet af stk. 1 til Miljøordning for Biler,  

 finder stk. 4 ikke anvendelse.
Særskilt behandling § 9. Enhver, der modtager udtjente  

 køretøjer skal sikre, at de i bilag 1 og 2 nævnte  

 stoffer, materialer og komponenter udtages.
Håndteringen af de udtagne  

 stoffer, materialer og komponenter skal ske efter forskrifterne i bilag 3 og  

 4.
 Stk. 2. Udtagning af de i bilag 1 nævnte stoffer,  

 materialer og komponenter skal foregå på et impermeabelt  

 areal.
 Stk. 3. Udtagning af de i bilag 1 nævnte stoffer,  

 materialer og komponenter skal foretages indenfor de frister, der er fastsat  

 i virksomhedens miljøgodkendelse, dog senest en måned efter  

 modtagelsen af det udtjente køretøj.
 Stk. 4. Udtagning af de i bilag 2 nævnte stoffer,  

 materialer og komponenter skal ske inden køretøjet afleveres  

 til en virksomhed med henblik på øget genbrug, jf. § 11,  

 eller inden restaffaldsfraktionen afleveres til et shredderanlæg, jf.  

 § 13.
 Stk. 5. Såfremt det motordrevne køretøj  

 indgår som bevismateriale i en retssag eller i en forsikringssag,  

 gælder fristerne i stk. 3 først fra det tidspunkt, hvor  

 rådigheden over køretøjet overgår til  

 affaldsbehandlingsvirksomheden.
Stk. 6. Opbevaring af udtjente køretøjer skal  

 ske på et impermeabelt areal med afløb til sandfang og  

 olieudskiller, indtil de i bilag 1 nævnte stoffer, materialer og  

 komponenter er udtaget.
Såfremt opbevaringen sker indendørs, kan  

 dette ske på et impermeabelt areal uden afløb til kloak.
Register § 10. Den, der erhvervsmæssigt foretager  

 særskilt behandling af udtjente køretøjer, skal  

 føre et register over følgende oplysninger:
1)	antallet af modtagne køretøjer opdelt på  

 kategorierne: personbiler (M1), varebiler (N1) og andre motordrevne  

 køretøjer, 2)	fraktion, art, mængde og sammensætning af det  

 producerede affald, jf. bekendtgørelse om affald og 3)	navne og adresser på virksomheder, hvortil de i bilag 1  

 nævnte stoffer, materialer og komponenter er leveret til videre  

 håndtering (genanvendelse, forbrænding med energiudnyttelse eller  

 bortskaffelse).
Stk. 2. Oplysninger nævnt i stk. 1 skal efter  

 anmodning indberettes til Miljøstyrelsen.
Indberetningen skal ske  

 på edb-læsbart medie.
Anden affaldshåndtering § 11. Efter særskilt behandling af udtjente  

 køretøjer kan andre stoffer, materialer og komponenter end de i  

 bilag 1 og 2 nævnte udtages til genbrug.
 Stk. 2. Efter særskilt behandling kan udtjente  

 køretøjer med henblik på udtagning af stoffer, materialer  

 og komponenter til genbrug, afleveres til virksomheder, der uden at  

 være registreret efter denne bekendtgørelse, er godkendt til  

 autoophugning efter miljøbeskyttelseslovens § 33, til  

 virksomheder, der er anmeldt som autoværksted efter reglerne i  

 bekendtgørelse om miljøkrav i forbindelse med etablering og  

 drift af autoværksteder, eller til udenlandske virksomheder, der  

 opfylder tilsvarende lovgivning.
 § 12. Enhver virksomhed, der er anmeldepligtig  

 efter reglerne i bekendtgørelse om miljøkrav i forbindelse med  

 etablering og drift af autoværksteder, og som frembringer de i bilag 1  

 eller 2 nævnte stoffer, materialer og komponenter, skal sikre, at disse  

 håndteres efter forskrifterne i bilag 4.
 § 13. Restaffaldsfraktionen (karosseri m.v.) skal  

 afleveres til et shredderanlæg med henblik på størst mulig  

 genanvendelse.
 Stk. 2. Afleveringen af restaffaldsfraktionen i henhold til  

 stk. 1 skal ske til virksomheder, der er godkendt i henhold til  

 miljøbeskyttelseslovens § 33, eller til udenlandske virksomheder,  

 der opfylder tilsvarende lovgivning.
 Stk. 3. Miljøstyrelsen kan meddele tilladelse til, at  

 shredderanlæg kan modtage restaffaldsfraktionen uden at glasruder,  

 plastkofangere og plastspoilere er udtaget, såfremt virksomheden har  

 fremlagt dokumentation for, at glas og plast adskilles i  

 fragmenteringsprocessen på en sådan måde, at det kan  

 genanvendes som materiale.
Målsætning for genanvendelse og  

 nyttiggørelse § 14. Med virkning fra den 1. januar 2003 skal  

 virksomheder, der foretager særskilt behandling af udtjente  

 køretøjer i form af personbiler (M1) og varebiler (N1), sikre,  

 at mængden af stoffer, materialer og komponenter, der udtages til  

 genbrug eller genanvendelse, udgør mindst 10 % af de behandlede bilers  

 egenvægt beregnet pr. kalenderår.
 Stk. 2. Med virkning fra den 1. januar 2003 skal  

 shredderanlæg ved neddeling af udtjente køretøjer i form  

 af personbiler (M1) og varebiler (N1), sikre, at mængden af  

 genanvendelige materialer, der udsorteres og leveres til oparbejdning med  

 henblik på genanvendelse, udgør mindst 75 % af den modtagne  

 tonnage beregnet som gennemsnit af den modtagne mængde bilaffald pr.  

 kalenderår.
 Stk. 3. Med virkning fra den 1. januar 2006 skal  

 shredderanlæg ved neddeling af udtjente køretøjer i form  

 af personbiler (M1) og varebiler (N1), sikre, at mængden af  

 genanvendelige materialer, der udsorteres og leveres til oparbejdning med  

 henblik på genanvendelse, udgør mindst 80 % af den modtagne  

 tonnage beregnet som gennemsnit af den modtagne mængde bilaffald pr.  

 kalenderår.
 Stk. 4. Med virkning fra den 1. januar 2015 skal  

 shredderanlæg ved neddeling af udtjente køretøjer i form  

 af personbiler (M1) og varebiler (N1), sikre, at mængden af  

 genanvendelige materialer, der udsorteres og leveres til oparbejdning med  

 henblik på genanvendelse, udgør mindst 85 % beregnet som  

 gennemsnit af den modtagne mængde bilaffald pr. kalenderår, og at  

 mindst 95 % af den modtagne tonnage nyttiggøres ved  

 materialegenanvendelse eller ved forbrænding med energiudnyttelse.
Demonteringsoplysninger § 15. Enhver, der erhvervsmæssigt importerer  

 eller i Danmark fremstiller motorkøretøjer i form af  

 personbiler (M1) eller varebiler (N1), skal senest 6 måneder efter at  

 en ny type køretøj er markedsført stille oplysninger om  

 demontering af køretøjet til rådighed.
Disse oplysninger  

 skal identificere de forskellige komponenter og materialer samt placeringen  

 af alle farlige stoffer i køretøjet, i det omfang sådanne  

 oplysninger er nødvendige for, at registrerede virksomheder kan  

 foretage særskilt behandling og opfylde målsætningen for  

 genanvendelse i § 14, stk. 1.
Administrative bestemmelser § 16. Miljøstyrelsens afgørelser  

 efter denne bekendtgørelse kan ikke indbringes for anden administrativ  

 myndighed.
Straf § 17. Medmindre højere straf er forskyldt  

 efter den øvrige lovgivning straffes med bøde den,  

 der 1)	overtræder § 4, 2)	overtræder § 5, stk. 4, 3)	foretager særskilt behandling af person- eller varebiler uden  

 at være registreret, jf. § 6, 4)	foretager særskilt behandling af person- eller varebiler uden  

 at betingelserne for at være registreret er til stede, jf.  

 § 6, 5)	undlader at udstede skrotningsattest, jf. § 7, stk. 1  

 eller stk. 2, 6)	overtræder § 7, stk. 3 eller 4, 7)	modtager udtjente køretøjer uden at have indgået  

 en aftale med en registreret affaldsbehandlingsvirksomhed, jf. § 8  

 stk. 1, 8)	overtræder § 8, stk. 2 eller 3, 9)	undlader at føre register som foreskrevet i § 10,  

 stk. 1, 10)	undlader at foretage indberetning efter anmodning som foreskrevet i  

 § 10, stk. 2, 11)	undlader at håndtere udtjente køretøjer og  

 affaldsfraktioner som foreskrevet i §§ 9 og 11 - 13, Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt skade på miljøet eller fremkaldt fare derfor  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelse og overgangsbestemmelser § 18. Bekendtgørelsen træder i kraft  

 den 1. juli 2002, jf. dog stk. 3-5.
 Stk. 2. Bekendtgørelse nr. 860 af 29. november 1999 om  

 håndtering af affald i form af motordrevne køretøjer og  

 affaldsfraktioner herfra ophæves.
 Stk. 3. Reglerne om udtagning af glas, plastkofangere og  

 plastspoilere i § 9, stk. 1 og 4, finder anvendelse fra den 1.  

 januar 2003.
 Stk. 4. § 9, stk. 2 og 6, finder dog først  

 anvendelse fra den 1. juli 2003 for affaldsbehandlingsvirksomheder, der er  

 godkendt til autoophugning efter miljøbeskyttelsesloven § 33  

 før den 1. juli 2002.
 Stk. 5. Bestående virksomheder, der er registreret i  

 Miljøstyrelsen efter de hidtil gældende regler, skal senest den  

 1. december 2002 sikre, at virksomhedens kvalitets- eller  

 miljøstyringssystem omfatter alle aktiviteter, der er reguleret i  

 denne bekendtgørelse.
Miljøministeriet, den 19. juni 2002 Hans Chr.
Schmidt /Helge Andreasen Bilag 1 Stoffer, materialer og komponenter, som skal udtages ved  

 særskilt behandling, jf. § 9, stk. 1 - 3 eller som  

 frembringes ved reparation og vedligeholdelse, jf. § 12:
Olie Bremsevæske Koblingsvæske Frostsikringsvæske (kølervæske) Sprinklervæske Kølemidler i airconditionanlæg samt køle- og fryseanlæg Motorbenzin Dieselolie Oliefiltre Blyakkumulatorer Ni-Cd akkumulatorer Blyholdige balanceklodser Kviksølvkontakter Asbestholdige bremsedele Trykbeholdere, brandslukkere og gasbeholdere Elektroniske udstyr: Audioapparater, videoapparater, navigationsudstyr,  

 mobiltelefoner Bilag 2 Stoffer, materialer og komponenter som skal udtages, jf.  

 § 9 stk. 1 og 4, eller som frembringes ved reparation og  

 vedligeholdelse, jf. § 12:
Dæk Glasruder Plastkofangere og  spoilere Katalysatorer Airbags Pyrotekniske selestrammere Udtagningen af glasruder, plastkofangere og plastspoilere kan dog  

 undlades, såfremt restaffaldsfraktionen (karosseri m.v.) afleveres til  

 et shredderanlæg, der af Miljøstyrelsen har fået  

 tilladelse til at modtage restaffaldsfraktionen uden at glasruder,  

 plastkofangere og plastspoilere er udtaget, jf. § 13, stk. 3.
Bilag 3 Forskrifter for udtagning af stoffer, materialer og  

 komponenter, jf. § 9, stk. 1.
 Olie:
 Motorolie samt gear- og hydraulikolier fra gearkasse, bagtøj,  

 servostyring samt pneumatiske systemer skal aftappes.
 Aftapning af olie foretages ved fjernelse af eksisterende bundprop eller  

 om nødvendigt ved gennemboring, der udføres således, at  

 den mest effektive tømning opnås.
Såfremt køretøjet er udstyret med servostyring,  

 tømmes væskebeholder.
Rørtilgange på servocylinder  

 afmonteres og tømmes effektivt.
Tandstangsmanchetter tømmes  

 effektivt for olie og fedt.
Tømningen kan foretages ved anvendelse af  

 sugesonder eller lignende.
 Såfremt køretøjet er udstyret med oliekøler  

 afmonteres tilslutningsslanger for at sikre effektiv tømning.
Såfremt køretøjet er udstyret med hydropneumatiske  

 systemer foretages effektiv tømning ved afmontering af  

 væskebeholder.
Slanger, pumper m.v. tømmes effektivt ved  

 gennemblæsning eller sugning.
Ved aftapningen af olie anvendes tragt, rør m.v., som sikrer  

 effektivt mod spild.
Aftapningen foretages i mindst 10 minutter, hvorefter  

 huller tilproppes.
 De nødvendige faciliteter for sugning og/eller blæsning af  

 olie i slanger, pumper m.v. skal forefindes på virksomheden.
 Den aftappede olie opbevares i egnet beholder.
 Bremsevæske og koblingsvæske:
 Aftapning af bremse- og koblingsvæske foretages ved åbning af  

 eksisterende udluftningsventiler.
 Såfremt en effektiv aftapning ikke opnås herved afskæres  

 rør og slanger så tæt på kalibre/tromler som det er  

 muligt og der suppleres med sugning eller gennemblæsning af  

 rørforbindelser m.v.
 Bremse- og koblingsvæske i væskebeholder tømmes ved  

 sugning.
 Ved aftapningen anvendes tragt, rør m.v. som sikrer effektivt mod  

 spild.
 Udluftningsventiler m.v. lukkes efter fuldendt aftapning.
 De nødvendige faciliteter for sugning og/eller blæsning af  

 bremsevæske og koblingsvæske skal forefindes på  

 virksomheden.
 Den aftappede bremse- og koblingsvæske opbevares i egnet  

 beholder.
 Frostsikringsvæske (kølervæske):
 Aftapning af kølervæske foretages ved åbning af  

 eksisterende aftapningsventiler i køler og motor, eller ved anvendelse  

 af sugesonder som indføres i bunden af de lavest placerede  

 slanger.
 Aftapning foretages i mindst 3 minutter.
 Ved aftapningen anvendes tragt, rør m.v. som sikrer effektivt mod  

 spild.
 Den aftappede kølervæske opbevares i egnet beholder.
 Sprinklervæske:
 Aftapning af sprinklervæske foretages ved anvendelse af sugeaggregat  

 eller ved anden tilsvarende effektiv metode, som sikrer effektiv  

 tømning.
 Ved aftapningen anvendes tragt, rør m.v., som sikrer effektivt mod  

 spild.
 Den aftappede sprinklervæske opbevares i egnet beholder.
 Kølemidler:
 Aftapning af kølemiddel foretages ved anvendelse af hertil  

 indrettet anlæg, hvorved kølemidlet overføres i et lukket  

 system til godkendte trykbeholdere.
 Kølemidler opbevares i trykbeholdere godkendt til opbevaring  

 heraf.
 Motorbenzin og dieselolie:
Brændstofbeholdere tømmes effektivt ved sugning eller ved  

 gennemhulning af brændstofbeholderen.
Såfremt  

 brændstofbeholderen ikke kan tømmes effektivt ved  

 ovennævnte metode, skal brændstofbeholderen afmonteres for at  

 sikre effektiv tømning.
 Studsen og hullet lukkes efter tømning.
 Aftappet brændstof overføres til opbevaringstank eller  

 beholder godkendt til opbevaring heraf.
 Oliefiltre:
 Oliefiltre afmonteres.
Studsen tilproppes efter afmontering.
Oliefiltre opbevares i egnede  

 lukkede beholdere.
 Oliefiltre kan genmonteres på motorer, der udtages med henblik  

 på genbrug.
 Blyakkumulatorer:
 Blyakkumulatorer afmonteres.
 Blyakkumulatorer opbevares i syrefaste containere.
 Ni-Cd akkumulatorer:
 Nikkel-cadmium batterier afmonteres.
 Nikkel-cadmium batterier opbevares i egnede beholdere.
 Blyholdige balanceklodser:
 Blyholdige balanceklodser på fælge afmonteres.
 Kviksølvkontakter:
 Såfremt der foreligger oplysninger fra producenten m.v. om at bilen  

 kan indeholde kviksølvkontakter eller det i øvrigt konstateres,  

 at bilen er udstyret med kviksølvkontakter afmonteres disse.
 Asbestholdige bremsedele:
 Såfremt bilen er anført på Arbejdstilsynets liste over  

 biler hvor anvendelsen af asbestholdige belægninger er tilladt  

 afmonteres de asbestholdige bremsedele.
 Dæk:
 Dæk afmonteres med eller uden fælge.
 Glasruder:
 Glasruder afmonteres ved afskæring langs karme eller tilsvarende  

 effektiv udtagning.
 Plastkofangere og -spoilere:
 Såfremt bilen indeholder genanvendelige plastkofangere og -spoilere,  

 afmonteres disse.
 Katalysatorer:
 Katalysatorer afmonteres.
 Airbags:
 Airbags skal enten udløses eller udtages til genbrug efter  

 godkendte forskrifter.
 Opbevaring af airbags skal ske i overensstemmelse med Beredskabsstyrelsens  

 regler.
 Selestrammere:
 Pyrotekniske selestrammere skal udløses eller udtages til genbrug  

 efter godkendte forskrifter.
 Opbevaring af pyrotekniske selestrammere skal ske i overensstemmelse med  

 Beredskabsstyrelsens regler.
 Trykbeholdere, brandslukkere og gasbeholdere:
 Trykbeholdere, brandslukkere og gasbeholdere udtages.
Bilag 4 Affald, der frembringes i forbindelse med affaldsbehandling  

 af udtjente køretøjer, jf. § 9, eller i forbindelse med  

 reparation og vedligeholdelse, jf. § 12, skal håndteres på  

 følgende måde:
 Olie:
 Olie fra motor, gearkasse, bagtøj, oliekøler,  

 servostyring samt pneumatiske systemer afleveres i en selvstændig  

 fraktion til kommunale indsamlingsordninger for spildolie eller til  

 virksomheder, hvortil affaldsproducenten lovligt kan aflevere affaldet i  

 overensstemmelse med bekendtgørelse om affald.
 Bremsevæske og koblingsvæske:
 Bremsevæske og koblingsvæske afleveres i en  

 selvstændig fraktion til kommunale indsamlingsordninger for farligt  

 affald eller til virksomheder, hvortil affaldsproducenten lovligt kan  

 aflevere affaldet i overensstemmelse med bekendtgørelse om affald.
 Frostsikringsvæske (kølervæske):
 Kølervæske afleveres i en selvstændig fraktion  

 til kommunale indsamlingsordninger for farligt affald eller til virksomheder,  

 hvortil affaldsproducenten lovligt kan aflevere affaldet i overensstemmelse  

 med bekendtgørelse om affald.
 Sprinklervæske:
 Sprinklervæske kan genbruges i virksomheden.  

 Sprinklervæske som ikke genbruges i virksomheden afleveres i en  

 selvstændig fraktion til kommunale indsamlingsordninger for farligt  

 affald eller til virksomheder, hvortil affaldsproducenten lovligt kan  

 aflevere affaldet i overensstemmelse med bekendtgørelse om affald.
 Kølemidler:
 Kølemidler afleveres i en selvstændig fraktion til  

 kommunale indsamlingsordninger for farligt affald eller til virksomheder,  

 hvortil affaldsproducenten lovligt kan aflevere affaldet i overensstemmelse  

 med bekendtgørelse om affald.
 Kølemidler destrueres ved forbrænding i anlæg godkendt  

 til forbrænding heraf eller ved anden tilsvarende godkendt  

 destruktionsmetode.
 Motorbenzin og dieselolie:
Brændstof i form af benzin og dieselolie kan genbruges i  

 virksomheden.
Brændstof som ikke genbruges i virksomheden afleveres i  

 en selvstændig fraktion til kommunale indsamlingsordninger for farligt  

 affald eller til virksomheder, hvortil affaldsproducenten lovligt kan  

 aflevere affaldet i overensstemmelse med bekendtgørelse om affald.
 Oliefiltre:
 Oliefiltre afleveres i en selvstændig fraktion til kommunale  

 indsamlingsordninger for farligt affald eller til virksomheder, hvortil  

 affaldsproducenten lovligt kan aflevere affaldet i overensstemmelse med  

 bekendtgørelse om affald.
 Blyakkumulatorer:
 Blyakkumulatorer, der ikke genbruges, afleveres til virksomheder,  

 der håndterer blyakkumulatorer med henblik på genanvendelse i  

 henhold til de til enhver tid gældende regler om indsamling af  

 blyakkumulatorer.
 Ni-Cd akkumulatorer:
 Lukkede nikkel-cadmium akkumulatorer afleveres til virksomheder,  

 der håndterer nikkel-cadmium akkumulatorer med henblik på  

 genanvendelse i overensstemmelse med de til enhver tid gældende regler  

 om indsamling af nikkel-cadmium akkumulatorer.
 Blyholdig balanceklodser:
 Blyholdige balanceklodser afleveres til genvindingsvirksomheder,  

 der håndterer blyholdigt affald med henblik på genanvendelse.
 Kviksølvkontakter:
 Kviksølvkontakter afleveres i en selvstændig fraktion  

 til kommunale indsamlingsordninger for farligt affald eller til virksomheder,  

 hvortil affaldsproducenten lovligt kan aflevere affaldet i overensstemmelse  

 med bekendtgørelse om affald.
 Asbestholdige bremse- og koblingsdele:
 Asbestholdige bremse- koblingsdele afleveres til bortskaffelse i  

 overensstemmelse med kommunale regulativer eller anvisninger.
 Dæk:
 Dæk, der ikke genbruges, afleveres til virksomheder, der  

 håndterer dæk med henblik på nyttiggørelse i henhold  

 til de til enhver tid gældende regler om indsamling af dæk.
 Glas:
 Glas i form af bilruder, der ikke genbruges, afleveres til  

 virksomheder, der håndterer glas med henblik på  

 genanvendelse.
 Plastkofangere og spoilere:
 Plastkofangere og  spoilere, der ikke genbruges, afleveres til  

 virksomheder, der håndterer plast med henblik på  

 genanvendelse.
 Katalysatorer:
 Katalysatorer, der ikke genbruges, afleveres til virksomheder, der  

 håndterer katalysatorer med henblik på genanvendelse.
 Airbags og selestrammere:
 Airbags og selestrammere, der ikke genbruges, håndteres i  

 overensstemmelse med de til enhver til gældende regler herom.
 Trykbeholdere, brandslukkere og gasbeholdere:
 Trykbeholdere, brandslukkere og gasbeholdere afleveres i  

 overensstemmelse med kommunale regulativer eller anvisninger.
 Elektronisk udstyr:
 Elektronisk udstyr i form af audioapparater, videoapparater,  

 navigationsudstyr og mobiltelefoner, der ikke genbruges, afleveres til  

 kommunale indsamlingsordninger for affald i form af elektriske og  

 elektroniske produkter, eller til virksomheder, hvortil affaldsproducenten  

 lovligt kan aflevere affaldet i overensstemmelse med bekendtgørelse om  

 affald.
 1)   Bekendtgørelsen indeholder  

 bestemmelser, der gennemfører Europa-Parlamentets og Rådets  

 direktiv 2000/53/EF af 18. september 2000 om udrangerede  

 køretøjer, EF-Tidende 2000 L 269, side 34.
 2)   De i § 2  

 og § 3 anvendte definitioner er fastlagt i Færdselsstyrelsens  

 Detailforskrifter for køretøjer.
