Betænkning afgivet af Kirkeudvalget den 8. maj 2013 Betænkning over Forslag til lov om ændring af lov om menighedsråd (Bedre samarbejdsmuligheder, lempelse af udvalgsstrukturen, nye regler om fælles menighedsråd, forenkling af arbejdsgange m.v.) [af ministeren for ligestilling og kirke (Manu Sareen)]:
1. Ændringsforslag Ministeren for ligestilling og kirke har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 13. marts 2013 og var til 1. behandling den 20. marts 2013. Lovforslaget blev efter 1. behandling henvist til behandling i Kirkeudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ministeren for ligestilling og kirke sendte den 25. januar 2013 dette udkast til udvalget, jf.
KIU alm. del  bilag 16. Den 13. marts 2013 sendte ministeren for ligestilling og kirke de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Allan Dalkvist, Hvidovre.
Ministeren for ligestilling og kirke har over for udvalget kommenteret den skriftlige henvendelse.
Spørgsmål Udvalget har stillet 1 spørgsmål til ministeren for ligestilling og kirke til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af EL) indstiller lovforslaget til vedtagelse uændret.
 Et mindretal af udvalget (EL) vil ved 3. behandling stemme hverken for eller i mod lovforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af ministeren for ligestilling og kirke, tiltrådt af et flertal (udvalget med undtagelse af EL):
 1) I den under nr. 9 foreslåede affattelse af § 13, stk. 4, ændres i nr. 2 »den endelige behandling« til: »behandlingen«.
[Præcisering af pligten til at indkalde stedfortræder] 2) I den under nr. 9 foreslåede affattelse af § 13, stk. 4, indsættes i nr. 4 efter »præsteansættelser«: »eller afgives udtalelse om provsteansættelser«.
[Pligt til at indkalde stedfortræder ved afgivelse af udtalelse om provsteansættelser] Bemærkninger Til nr. 1 Som det fremgår af de specielle bemærkninger til lovforslagets § 1, nr. 9, foreslås det med § 13, stk. 4, nr. 2, at stedfortræderen ikke blot skal indkaldes til det årlige møde, hvor den endelige behandling af de kirkelige kassers budget og regnskab finder sted, men også til de møder, hvor den indledende behandling af budget og regnskab finder sted.
Dette tydeliggøres ved ændringsforslaget.
Til nr. 2 Udgangspunktet i § 13, stk. 2, i lov om menighedsråd, jf. lovbekendtgørelse nr. 146 af 24. februar 2012, er, at menighedsrådets formand indkalder en stedfortræder til førstkommende møde i menighedsrådet, når formanden får meddelelse om eller på anden måde får kendskab til, at et medlem vil være forhindret i at varetage sit hverv i en forventet periode af mindst 2 måneder.
Herudover er der i lovens § 13, stk. 4, oplistet en række særlige situationer, hvor stedfortræderen skal indkaldes ved medlemmers forfald til enkeltstående møder.
 Ved lovforslagets § 1, nr. 9, og affattelsen af § 13, stk. 4, foreslås adgangen til at indkalde stedfortræder ved et medlems forfald udvidet i forhold til den nugældende menighedsrådslovs § 13, stk. 4.
Af lov om menighedsråd § 13, stk. 4, nr. 4, jf. lovforslagets § 1, nr. 9, fremgår reglerne om obligatorisk stedfortræderindkaldelse til det møde, hvor der foretages bindende afstemning i forbindelse med præsteansættelse.
Denne del af § 13, stk. 4, svarer til den nugældende lovs § 13, stk. 4, nr. 4.
Ved lov nr. 1250 af 18. december 2012 om ændring af lov om ansættelse i stillinger i folkekirken m.v. og lov om folkekirkens økonomi (Ændret procedure ved besættelse af provstestillinger, høringsret til provstiudvalget ved besættelse af stillinger som provst, udvidelse af provstiudvalgets sammensætning og ændring af provstiudvalgets valg- og funktionsperiode) blev forholdet mellem provstestillingen og præstestillingen ændret, således at provstestillingen fremover betragtes som en separat fast stilling, hvortil der knyttes en præstestilling  i stedet for som tidligere, at provstestillingen blev knyttet til en separat sognepræstestilling.
Dette betyder blandt andet, at menighedsrådet har mistet  indstillingsretten til disse stillinger, men alene afgiver en udtalelse, jf. §§ 14-14 c i lov om ansættelse i stillinger i folkekirken m.v., jf. lovbekendtgørelse nr. 297 af 14. marts 2013. Der er tale om et betydeligt antal provstestillinger, hvor udnævnelsen ikke bør påvirkes af, at forfald betyder forskydning i den sammensætning af menighedsrådet, som er resultatet af seneste menighedsrådsvalg, og hvor det tilstræbes at fastholde den størst mulige sammenlignelighed i forhold til menighedsrådets bindende afstemninger i forhold til ansættelser i præstestillinger, som ikke er knyttet til en provstestilling, uagtet at der er tale om en udtalelse i stedet for en indstilling.
 Ved ændringsforslaget foreslås derfor en udvidelse af den obligatoriske stedfortræderindkaldelse i § 13, stk. 4, nr. 4, til ligeledes at omfatte udtalelser, som afgives i forbindelse med provsteansættelser, således at der er parallelitet i forhold til stedfortræderindkaldelse ved præsteansættelser, hvor menighedsrådet afgiver en indstilling.
Karen J.
Klint (S) fmd.
Flemming Møller Mortensen (S) Julie Skovsby (S) Leif Lahn Jensen (S) Daniel Toft Jakobsen (S) Orla Hav (S) Rasmus Horn Langhoff (S) Marlene Borst Hansen (RV) Camilla Hersom (RV) Jeppe Mikkelsen (RV) Pernille Vigsø Bagge (SF) Sanne Rubinke (SF) Jørgen Arbo-Bæhr (EL) Rosa Lund (EL) Per Clausen (EL) Erling Bonnesen (V) Birthe Rønn Hornbech (V) Bertel Haarder (V) Birgitte Josefsen (V) Flemming Damgaard Larsen (V) Kristian Pihl Lorentzen (V) Søren Pind (V) Hans Christian Schmidt (V) Christian Langballe (DF) Morten Marinus (DF) Marie Krarup (DF) Søren Espersen (DF) Mette Bock (LA) nfmd.
Per Stig Møller (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 182 Bilagsnr.
