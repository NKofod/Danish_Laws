Indskud på ophørspension ved salg af  

 vindmølle Spørgsmål  

 1 Kan fortjenesten ved salg af X's vindmølle danne  

 grundlag for indsættelse på en ophørspension efter reglerne i  

 pensionsbeskatningslovens  

 §  

 15 A  

 ? Svar Nej, se sagsfremstilling og begrundelse.
Spørgsmål  

 2 Vil fortjenesten blive betragtet som  

 virksomhedsindkomst, således at indkomsten alternativt kan opspares i  

 virksomheden  

 efter virksomhedsskattelovens regler? Svar Nej, se sagsfremstilling og begrundelse.
Beskrivelse  

 af faktiske forhold X er 63 år og har drevet landbrugsvirksomhed i  

 ca. 30 år.
X driver i dag et landbrug med  

 135 ha  

 planteavl.
 X har forskudt regnskabsår 01/08 - 31/07. X  

 anvender virksomhedsordningen.
 I indkomståret 1990 købte X en vindmølle, som  

 frem til indkomståret 1996 skattemæssigt blev behandlet som et 100 pct.  

 erhvervsmæssigt aktiv.
 Fra og med indkomståret 1996 valgte X for så  

 vidt angår vindmøllen en gang for alle at overgå til beskatning efter  

 reglerne  

 i ligningslovens § 8 P, stk. 2 og 3.
Vindmøllen overvejes nu solgt, og det er i  

 forbindelse med dette salg, der ønskes bindende svar.
Vindmøllen påtænkes  

 solgt  

 for Y kr.
 Det indebærer, at der på salgstidspunktet sker  

 beskatning af eventuel avance eller fradrag for eventuelle tabte  

 afskrivninger  

 efter skattelovgivningens almindelige regler herom.
 Ved salg af møllen overvejes fortjenesten enten  

 opsparet i virksomheden til en a conto skat på 28 pct., eller det overvejes  

 at  

 foretage indskud på en pensionsordning efter pensionsbeskatningslovens §  

 15 A.
SKATs  

 indstilling og begrundelse Spørgsmål  

 1 Ligningslovens § 8 P blev indsat ved lov nr. 488  

 af 12. juni 1996.
 Det fremgår af ligningslovens § 8 P, stk. 1, at  

 fysiske personer, der ejer vindmøller eller vindmølleandele, ved opgørelsen  

 af  

 den skattepligtige indkomst én gang for alle kan vælge at medregne indkomst  

 ved  

 vindmølledriften efter reglerne i stk. 2 og 3. Det følger videre af lovens §  

 8  

 P, stk. 4, at hvis den skattepligtige vælger at anvende reglerne i stk. 2 og  

 3,  

 anses vindmøllerne eller vindmølleandelene for udelukkende benyttet til  

 private  

 formål.
I lovens § 4 er overgangsreglerne beskrevet. §  

 4, stk. 5 har det formål, at hvis reglerne i ligningslovens § 8 P, stk. 2 og  

 3  

 anvendes, og vindmøllen senere sælges, så finder reglerne i  

 afskrivningslovens  

 afsnit I anvendelse.
Det indebærer, at der på dette tidspunkt sker beskatning  

 af eventuel avance eller af tabte afskrivninger.
Landsskatteretten har i en endnu ikke  

 offentliggjort kendelse af 19. maj 2006 fastslået, at overgangsreglerne i § 4  

 i  

 lov nr. 488 af 12. juni 1996 må forstås som en henvisning til de til enhver  

 tid  

 gældende regler for opgørelsen af fortjeneste eller tab ved salg af  

 udelukkende  

 erhvervsmæssigt benyttede aktiver.
Som salgssum skal anvendes handelsværdien  

 på  

 det tidspunkt, hvor møllen sælges/afstås.
Sagen ved Landsskatteretten vedrørte en person,  

 som havde nedtaget en vindmølle i 2002. Personen havde selvangivet et tab på  

 63.000 kr.
Vindmøllen blev fra og med 1. januar 1996 beskattet efter  

 ligningslovens § 8 P, stk. 2 og 3. Landsskatteretten gav ejeren af vindmøllen  

 medhold i, at det var salgssummen på det tidspunkt, hvor møllen  

 sælges/skrottes, der skal anvendes som handelsværdi.
 Pensionsbeskatningslovens §  

 15 A  

 blev indført ved lov nr. 1282 af 20. december 2000.  

 Loven har virkning for hel eller delvis afståelse af erhvervsmæssig  

 virksomhed,  

 der finder sted i indkomståret 2001 eller senere indkomstår.
 Formålet med indførelsen af §  

 15 A  

 er at forbedre mulighederne for, at de berørte personer  

 kan anvende den skattepligtige fortjeneste fra afståelsen af virksomheden til  

 at skaffe sig en efter forholdene mere passende pensionsopsparing.
 Der skal være tale om en reel  

 erhvervsvirksomhed, dvs. at virksomheden ikke må have været en såkaldt  

 pengetank.
 Begrebet "selvstændig erhvervsmæssig  

 virksomhed" skal forstås på samme måde som det tilsvarende udtryk i  

 bl.a.  

 investeringsfondsloven og virksomhedsskatteloven.
 Det følger af pensionsbeskatningslovens §  

 15 A, stk. 1, 1. pkt. at det er en betingelse for at anvende  

 reglerne om ophørspension, at skatteyderen afstår en erhvervsmæssig  

 virksomhed  

 eller andel af denne.
Vindmøllen overgik i 1996 til beskatning i  

 medfør af ligningslovens § 8 P, stk. 2 og 3. Dette indebærer efter  

 ligningslovens § 8 P, stk. 4, at vindmøllen herefter udelukkende anses for  

 benyttet  

 til private formål.
SKAT mener derfor ikke, at vindmøllen har været en del af  

 skatteyderens erhvervsmæssige virksomhed siden 1996. Der henvises i den  

 forbindelse til  


  

 SKM2001.207.LSR  


  

 vedrørende anvendelse af investeringsfondsmidler til forlods afskrivning på  

 vindmølle, hvor den omstændighed, at klageren selv havde valgt beskatning af  

 hans vindmølle efter ligningslovens § 8 P, stk. 2 og 3, dog ikke afskar ham  

 for  

 at anvende investeringsfondsmidler til forlods afskrivning på ægtefællens  

 vindmølle, der var anset udelukkende erhvervsmæssigt anvendt.
 SKAT skal derfor indstille, at der svares  

 "nej" til det stillede spørgsmål.
Spørgsmål  

 2 Det fremgår af SKATs ligningsvejledning 2006-3,  

 Erhvervsdrivende, afsnit  


  

 E.G.2.1.7  


, at  

 vindmøllerne anses enten udelukkende benyttet til ikke erhvervsmæssige formål  

 eller udelukkende erhvervsmæssigt benyttet, jf.
Ligningslovens § 8 P.
Hvis vindmølledriften anses for ikke  

 erhvervsmæssig, indgår indtægterne ikke ved opgørelsen af overskuddet for  

 selvstændig  

 erhvervsvirksomhed.
Som følge deraf kan indtægterne ikke indgå i  

 virksomhedsordningen.
X har en gang for alle i 1996 valgt, at  

 vindmøllens indtægter skal beskattes efter Ligningslovens § 8 P, stk. 2 og 3  

 med den følge, at driften herefter anses for ikke erhvervsmæssig.
Det er  

 derfor  

 SKATs opfattelse, at fortjenesten ved salget af vindmøllen skal beskattes  

 efter  

 personskattelovens § 3, stk. 1. Der henvises i den forbindelse til cirkulære  

 nr. 129 af 4. juli 1994, afsnit 3, hvoraf det fremgår, at personlig indkomst  

 bl.a. er "j) genvundne afskrivninger, der indgår i den skattepligtige  

 almindelige indkomst".
 SKAT skal derfor indstille, at der svares  

 "nej" til det stillede spørgsmål.
Skatterådets  

 afgørelse og begrundelse Skatterådet tiltrådte indstillingen.
Svaret er  

 bindende for skattemyndighederne i følgende periode 5 år fra afgørelsens dato (jf.  

 Skatteforvaltningslovens § 25).
