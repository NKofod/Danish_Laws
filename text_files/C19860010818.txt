 I medfør af § 3 i lov nr. 218 af 8. juni 1966 om ejendomsmæglere  

 fastsættes:
 § 1.  Ejendomsmæglerkommissionen er rådgivende for  

 Industriministeriet ved administrationen af loven om ejendomsmæglere,  

 herunder ved afgørelse af, om betingelserne for meddelelse af beskikkelse er  

 til stede og ved fastsættelse af de eksamenskrav, der skal være opfyldt, for  

 at beskikkelse kan meddeles, samt ved fastsættelse af bestemmelserne om  

 ejendomsmægleres virksomhed.
 Stk. 2.  Ejendomsmæglerkommissionen afgør, hvorvidt  

 kravet om mindst 2 års beskæftigelse i en virksomhed, der må antages at have  

 givet praktisk kendskab til omsætning af faste ejendomme, er opfyldt for de  

 personer, der tilmelder sig eksamen i faget ejendomshandel på  

 handelsskolernes ejendomsmæglerkursus.
 Stk. 3.  Endvidere påhviler det kommissionen, når det  

 findes formålstjenligt, over for Industriministeriet at fremsætte ønsker og  

 forslag vedrørende lovgivningen om ejendomsmæglere og den dertil knyttede  

 administration.
 § 2.  Kommissionen består af 1 formand og 2 andre  

 medlemmer. 1 medlem har juridisk kandidateksamen, og 1 medlem er  

 ejendomsmægler.
 Stk. 2.  Industriministeren kan udnævne stedfortrædere,  

 der, når vedkommende medlem har forfald, deltager i kommissionens arbejde.
§ 3.  Formanden tilrettelægger kommissionens arbejde  

 og leder forhandlingerne på kommissionens møder.
Formanden kan bestemme, om  

 sagerne skal behandles skriftligt.
 Stk. 2.  Formanden påser, at de kommissionen forelagte  

 sager fremmes med tilbørlig hurtighed.
§ 4.  Tid og sted for kommissionens møder fastsættes  

 af formanden, der drager omsorg for mødernes indkaldelse.
Indkaldelse sker så  

 vidt muligt med mindst en uges varsel og med angivelse af, hvilke sager der  

 kommer til behandling på mødet.
 Stk. 2.  Medlemmer, der er forhindret i at give møde,  

 skal give meddelelse herom.
 Stk. 3.  For at beslutning kan træffes, skal 2 medlemmer  

 være til stede.
Stk. 4.  Beslutning træffes ved almindelig  

 stemmeflerhed.
I tilfælde af stemmelighed er formandens stemme afgørende.
§ 5.  Formanden drager omsorg for, at der føres en  

 mødeprotokol, og at kommissionens beslutninger udføres.
Formanden  

 underskriver på kommissionens vegne.
Eventuelt mindretal kan begære sine  

 bemærkninger anført i kommissionens indstillinger eller udtalelser.
 § 6.  Kommissionens sekretariatsforretninger varetages  

 af et sekretariat med adresse: Industriministeriet.
 Stk. 2.  De med kommissionens virksomhed forbundne  

 udgifter afholdes af statskassen.
 § 7.  Kommissionens medlemmer, stedfortrædere,  

 sekretærer samt andre, der deltager i kommissionens arbejde, og den til  

 kommissionen knyttede medhjælp er under ansvar efter borgerlig straffelovs §§  

 152 og 264b forpligtet til over for alle uvedkommende at bevare tavshed med  

 hensyn til, hvad de gennem deres virksomhed bliver vidende om.
 § 8.  Denne forretningsorden træder i stedet for  

 ejendomsmæglerkommissionens forretningsorden af 22. september 1967.
