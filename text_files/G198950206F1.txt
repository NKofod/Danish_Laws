Formålet med registeret er at danne grundlag for videnskabelig og statistisk bearbejdelse af oplysninger vedrørende de patienter, der indgår i registeret med henblik på belysning af sygdomskompleksets årsagsfaktorer, forløb, epidemiologi for derved at øge indsigten i sygdomskompleksets karakter og danne baggrund for forbedringer i dets behandling.
Registeret giver endvidere mulighed for genindkaldelse af de registrerede patienter til opfølgningsundersøgelser.
Personkreds: Registeret må kun indeholde oplysninger om patienter med folkeregisteradresse i kommunen, som henvises/genhenvises med diagnosen pancreatitis til Bispebjerg hospital, Hvidovre hospital, Kommunehospitalet, Sundby hospital eller Rigshospitalet på nærmere angivne afdelinger.
 Ikrafttrædelsesdato: 30/03/1989. Erstatter tidligere forskrifter.
