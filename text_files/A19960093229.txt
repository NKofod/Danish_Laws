Herved bekendtgøres lov om skattemæssige afskrivninger  

 m.v., jf. lovbekendtgørelse nr. 920 af 2. december 1993 med de ændringer og  

 tilføjelser, der følger af lov nr. lov nr. 486 af 24. juni 1992, lov nr. 1114  

 af 22. december 1993, lov nr. 1115 af 22. december 1993, lov nr. 1117 af 22.  

 december 1993 og lov nr. 313 af 17. maj 1995. (* 2) § 1.  De i denne lov givne regler om skattemæssige  

 afskrivninger m.v. finder anvendelse på maskiner, inventar og lignende  

 driftsmidler, der benyttes erhvervsmæssigt, på skibe til erhvervsmæssig brug,  

 på bygninger og på dræningsanlæg på jordbrugsbedrifter.
Reglerne gælder  

 desuden, hvor de nævnte aktiver benyttes til forsøgs- eller  

 forskningsvirksomhed, som er knyttet til den skattepligtiges erhverv.
 Stk. 2.  Benyttes de i stk. 1 nævnte aktiver til  

 erhvervsmæssig udlejning, som er omfattet af reglerne i afsnit V A, anvendes  

 reglerne i afsnit I-IV B ikke.
Maskiner, inventar og lignende  

 driftsmidler, der udelukkende § 2.  Skattemæssig afskrivning foretages under et for  

 samtlige de til en skattepligtigs erhvervsvirksomhed hørende maskiner,  

 inventar og lignende driftsmidler, der udelukkende benyttes erhvervsmæssigt,  

 jf. dog § 2 A, stk. 2, og § 12, stk. 2. Afskrivningsgrundlaget opgøres efter  

 saldometoden efter reglerne i stk. 2-3 og stk. 5 og 8.
 Stk. 2.  Saldoværdien ved indkomstårets begyndelse udgør  

 det beløb, hvortil de i tidligere indkomstår anskaffede aktiver er nedskrevet  

 ved skattemæssige afskrivninger.
 Stk. 3.  (* 3) Indkomstårets skattemæssige afskrivninger  

 foretages på grundlag af den afskrivningsberettigede saldoværdi, som opgøres  

 som saldoværdien ved indkomstårets begyndelse med fradrag af salgssummen for  

 driftsmidler, der er solgt i indkomstårets løb, og med tillæg af  

 anskaffelsessummen for driftsmidler, der er anskaffet i indkomståret.
Stk. 4.  (* 4) Afskrivning skal foretages med hele  

 procenter og kan højst udgøre 30 pct. af den afskrivningsberettigede  

 saldoværdi, jf. dog § 2 A, stk. 6. Er den afskrivningsberettigede saldoværdi  

 efter stk. 3 6.700 kr. eller derunder, kan beløbet fradrages fuldt ud i den  

 skattepligtige indkomst.
Beløbsgrænsen reguleres efter personskattelovens §  

 20.
Stk. 5.  (* 3) Ved indkomstårets slutning opgøres det  

 beløb, der i henhold til stk. 2 skal overføres til næste indkomstår.
Beløbet  

 opgøres som den afskrivningsberettigede saldoværdi efter stk. 3 med fradrag  

 af årets skattemæssige afskrivninger.
 Stk. 6.  (* 3) Udgifter til forbedring behandles på  

 samme måde som anskaffelsessummer og indgår således i afskrivningsgrundlaget  

 efter reglerne i stk. 2, 3, 5 og 8.
 Stk. 7.  Forsikrings- eller erstatningssummer vedrørende  

 et driftsmiddel, der udgår af driften i anledning af en skade, der er  

 overgået det, behandles på samme måde som beløb, der indvindes ved salg af  

 det pågældende driftsmiddel.
Stk. 8.  (* 5) For selskaber omfattet af § 1, stk. 1,  

 nr. 1 og 2, i lov om indkomstbeskatning af aktieselskaber m.v. indgår  

 anskaffelsessummen for driftsmidler omfattet af stk. 1, som enten erhverves  

 med henblik på udlejning, eller som allerede ved erhvervelsen er udlejet,  

 ikke i den afskrivningsberettigede saldoværdi for anskaffelsesåret eller  

 indkomståret efter anskaffelsesåret.
For indkomståret efter anskaffelsesåret  

 kan der særskilt afskrives indtil 60 pct. af anskaffelsessummen for  

 udlejningsdriftsmidlet.
Den del af anskaffelsessummen, for hvilken der ikke  

 er foretaget afskrivning, tillægges den afskrivningsberettigede saldoværdi  

 for det andet indkomstår efter anskaffelsesåret.
 Stk. 9.  (* 6) Sælger et selskab som nævnt i stk. 8 et  

 udlejningsdriftsmiddel i anskaffelsesåret eller indkomståret efter  

 anskaffelsesåret, fradrages henholdssvis tillægges fortjeneste eller tab i  

 den afskrivningsberettigede saldoværdi for det indkomstår, hvori afhændelsen  

 finder sted, jf. dog § 6. Bestemmelserne i stk. 8, 2. og 3. pkt., finder ikke  

 anvendelse, såfremt selskabet sælger udlejningsdriftsmidlet i  

 anskaffelsesåret eller indkomståret efter anskaffelsesåret.
 § 2 A.  (* 7) Driver en skattepligtig inden udgangen  

 af kalenderåret 1994 erhvervsvirksomhed i et område, der er udpeget til  

 erhvervszone efter § 3 i lov om planlægning, finder bestemmelserne i stk. 2-6  

 anvendelse.
 Stk. 2.  (* 7) Samtlige de til virksomheden hørende  

 driftsmidler, der udelukkende benyttes erhvervsmæssigt i erhvervszonen, og  

 som er anskaffet, efter at erhvervszonen blev udpeget, afskrives på en  

 særskilt saldo for det indkomstår, hvori virksomhed i erhvervszonen  

 påbegyndes, og for senere indkomstår, dog senest for indkomståret 1999, jf.  

 dog stk. 3-5. Afskrivning på særskilt saldo giver adgang til anvendelsde af  

 forhøjet afskrivningssats efter stk. 6. Det er dog et vilkår for afskrivning  

 på særskilt saldo, at virksomheden siden påbegyndelsen i erhvervszonen har  

 været i uafbrudt drift i hele vedkommende indkomstår.
 Stk. 3.  (* 8) Bestemmelsen i stk. 2 finder ikke  

 anvendelse på driftsmidler inden for landbrug og fiskeri, herunder  

 forædlingsindustrien vedrørende landbrugsvarer og fiskeforædlingsindustrien,  

 såfremt der ydes eller er ydet offentlig støtte til anskaffelsen af de  

 pågældende driftsmidler og der opstår tilbagebetalingskrav herfor, der ikke  

 er endeligt indfriet.
Stk. 4  (* 8) Bestemmelsen i stk. 2 finder ikke  

 anvendelse på driftsmidler i landbruget og forædlingsindustrien vedrørende  

 landbrugsvarer, hvor betingelserne for støtte i forordning nr. 2328/91 om  

 forbedring af landbrugsstrukturernes effektivitet og forordning nr. 866/90 om  

 forbedring af vilkårene for forarbejdning og afsætning af landbrugsprodukter  

 ikke er opfyldt.
Såfremt der ikke søges støtte efter forordning nr. 866/90,  

 skal alene de materielle betingelser i forordningen være opfyldt.  

 Skatteministeren bemyndiges til at fastsætte en fortegnelse over EF-retsakter  

 med tilhørende gennemførelsesregler, som måtte udfylde, ændre, afløse eller  

 supplere de i 1. pkt. nævnte forordninger.
Bestemmelsen i stk. 2 finder ikke  

 anvendelse på driftsmidler, hvor betingelserne for støtte i medfør af de i  

 fortegnelsen nævnte forskrifter ikke er opfyldt.
Stk. 5.  (* 8) Bestemmelsen i stk. 2 finder ikke  

 anvendelse på driftsmidler i Stk. 6.  (* 7) Afskrivning på særskilt saldo efter stk.  

 2 kan udgøre indtil 60 pct. af den afskrivningsberettigede saldoværdi.
 § 3.  (* 4) Anskaffelsessummen for driftsmidler, hvis  

 levealder må antages ikke at overstige 3 år, og for edb-software kan uanset  

 bestemmelsen i § 2 fradrages fuldt ud i den skattepligtige indkomst for det  

 indkomstår, hvori anskaffelsen finder sted, jf. dog stk. 7. Det samme gælder  

 for anskaffelsessummen for driftsmidler til forsøgs- og forskningsvirksomhed  

 bortset fra driftsmidler, der anvendes til efterforskning efter råstoffer.
Stk. 2.  (* 4) Reglen i stk. 1 finder tillige anvendelse  

 på driftsmidler med en anskaffelsespris på 6.700 kr. eller derunder, selv om  

 levetiden er 3 år eller derover.
Beløbsgrænsen reguleres efter  

 personskattelovens § 20.
 Stk. 3.  Fradrages anskaffelsessummen for et  

 driftsmiddel ikke fuldt ud i den skattepligtige indkomst i medfør af stk. 1  

 eller 2, overføres den i anskaffelsesåret til afskrivning efter reglerne i §  

 2.
 Stk. 4.  Anskaffelsessummen for et driftsmiddel af den i  

 stk. 1 og 2 nævnte art skal i sin helhed behandles enten efter reglerne i  

 stk. 1-2 eller efter reglen i stk. 3.
 Stk. 5.  Sælges et driftsmiddel, hvis anskaffelsessum i  

 medfør af stk. 1 eller 2 fuldt ud er fradraget i den skattepligtige indkomst  

 for anskaffelsesåret, skal salgssummen fuldt ud medregnes i den  

 skattepligtige indkomst for det indkomstår, hvori afhændelsen finder sted,  

 jf. dog § 6. Forsikrings- eller erstatningssummer vedrørende sådanne  

 driftsmidler behandles på samme måde som beløb, der indvindes ved salg af de  

 pågældende driftsmidler.
 Stk. 6.  (* 4) (* 9) I det indkomstår, hvori en  

 virksomhed påbegyndes, og det følgende indkomstår kan reglen i stk. 2 kun  

 anvendes på driftsmidler til en samlet anskaffelsessum på indtil 258.800 kr.  

 Beløbsgrænsen reguleres efter personskattelovens § 20. Bestemmelserne i 1. og  

 2. pkt. finder ikke anvendelse på virksomhed i en erhvervzszone, jf. § 2 A,  

 der påbegyndes inden udgangen af kalenderåret 1994.
Stk. 7.  (* 5) Selskaber omfattet af § 1, stk. 1, nr. 1  

 og 2, i lov om indkomstbeskatning af aktieselskaber m.v. kan først fradrage  

 udgifter til anskaffelse af aktiver omfattet af stk. 1, 1. pkt., og stk. 2,  

 som erhverves med henblik på udlejning, eller som allerede ved erhvervelsen  

 er udlejet, i den skattepligtige indkomst for indkomståret efter  

 anskaffelsesåret.
Benytter selskaberne henlæggelser til investeringsfonds til  

 forlods afskrivning på aktiver nævnt i 1. pkt., kan selskabet ikke tillige  

 fradrage udgiften til anskaffelsen efter reglen i 1. pkt.
 Stk. 8.  (* 5) Sælges et driftsmiddel omfattet af stk.  

 7, skal salgssummen med fradrag af en eventuel anskaffelsessum, der ikke  

 fuldt ud er fradraget i den skattepligtige indkomst, medregnes i den  

 skattepligtige indkomst for det indkomstår, hvori afhændelsen finder sted,  

 jf. dog § 6. Forsikrings- eller erstatningssummer vedrørende sådanne  

 driftsmidler behandles på samme måde som beløb, der indvindes ved salg af de  

 pågældende driftsmidler.
§ 3 A.  (* 10) Anskaffelsessummen for miljøforbedrende  

 driftsmidler i landbrug m.v., jf. § 1 i lov om støtte til miljøforbedrende  

 investeringer i mindre landbrug m.v., kan fradrages fuldt ud i den  

 skattepligtige indkomst for det indkomstår, hvori anskaffelsen finder sted,  

 når kommunalbestyrelsen har attesteret, at kapacitetskravene i § 4, stk. 1,  

 og kravene om husdyrgødning og ensilage m.v. i § 14, stk. 2, i ovennævnte lov  

 er opfyldt.
Det er en forudsætning for at straksafskrive efter reglerne i 1.  

 pkt., at der ikke opnås støtte i medfør af lov om støtte til forbedring af  

 strukturen og effektiviteten i jordbruget eller lov om støtte til  

 miljøforbedrende investeringer i mindre landbrug m.v.
 Stk. 2.  Salgssummer og forsikrings- eller  

 erstatningssummer vedrørende de driftsmidler, der er nævnt i stk. 1,  

 behandles efter reglerne i § 3, stk. 5.
§ 4.  Udgift til reparation af et skadelidt  

 driftsmiddel fradrages i den skattepligtige indkomst for det indkomstår,  

 hvori reparationen foretages.
Er der udbetalt en forsikring eller erstatning  

 i anledning af skaden, udgør fradraget dog kun det beløb, hvormed  

 reparationsudgiften måtte overstige forsikrings- eller erstatningssummen.
 Stk. 2.  Hvis forsikrings- eller erstatningssummen er  

 større end reparationsudgiften, skal det overskydende beløb fradrages i  

 saldoværdien efter § 2.
 Stk. 3.  Som reparationsudgifter betragtes udgifter, der  

 medgår til at sætte aktivet i den stand, hvori det befandt sig ved skadens  

 indtræden.
 § 5.  Er der som følge af, at salgssummer m.v. skal  

 fradrages i afskrivningsgrundlaget, fremkommet en negativ saldo, og er denne  

 ikke udlignet på en af de i stk. 2 eller 3 nævnte måder eller ved  

 anskaffelser foretaget senest i løbet af det følgende indkomstår, skal  

 saldoen udlignes helt derved, at beløbet medregnes ved opgørelsen af den  

 skattepligtige indkomst for sidstnævnte indkomstår.
 Stk. 2.  (* 11) Foretager en virksomhed afskrivning på  

 såvel en særskilt saldo efter § 2 A, stk. 2, som på ordinær saldo, kan et  

 fremkommet negativt saldobeløb efter den skattepligtiges valg udlignes ved,  

 at det fradrages i den anden saldo.
 Stk. 3.  Den skattepligtige kan i det indkomstår, hvori  

 en negativ saldo fremkommer, udligne saldoen helt eller delvis ved at  

 medregne beløbet eller en del af dette i den skattepligtige indkomst for  

 nævnte indkomstår.
Stk. 4.  Skatteministeren kan, når ganske særlige  

 omstændigheder taler herfor, forlænge fristen for udligning af et negativt  

 saldobeløb.
Tilladelsen kan gøres betinget af, at der stilles sikkerhed for  

 skattebetalingen.
§ 6.  (* 12) Afhændes, afstås eller opgives en  

 virksomhed, kan der ikke for det indkomstår, hvori afhændelsen, afståelsen  

 eller ophøret finder sted (ophørsåret), afskrives på driftsmidler af den i  

 dette afsnit nævnte art.
Bestemmelserne i § 3, stk. 1, 2 og 7, og § 3 A  

 finder ej heller anvendelse for ophørsåret.
Overstiger salgssummerne for de i  

 ophørsåret afhændede driftsmidler saldoværdien ved ophørsårets begyndelse med  

 tillæg af beløb, der i ophørsåret er anvendt til nyanskaffelser, medregnes  

 forskelsbeløbet i den skattepligtige indkomst.
Hvis saldoen ved ophørsårets  

 begyndelse er negativ, medregnes i den skattepligtige indkomst det beløb,  

 hvormed salgssummerne med tillæg af et positivt beløb lig den negative saldo  

 overstiger udgifterne til nyanskaffelser i ophørsåret.
 Stk. 2.  (* 12) Til de i stk. 1 nævnte salgssummer  

 henregnes også beløb, der indvindes ved salg af driftsmidler, hvis  

 anskaffelsessummer i medfør af bestemmelserne i § 3, stk. 1, 2 og 7, og § 3 A  

 fuldt ud er bragt til fradrag ved opgørelsen af den skattepligtige indkomst  

 for indkomstår forud for ophørsåret.
Stk. 3.  (* 12) Såfremt salgssummerne i de i stk. 1  

 nævnte tilfælde er mindre end saldoværdien ved ophørsårets begyndelse med  

 tillæg af beløb, der i ophørsårets løb er anvendt til nyanskaffelser,  

 fradrages forskelsbeløbet i den skattepligtige indkomst.
Det samme gælder,  

 hvis salgssummerne med tillæg af et til en eventuel negativ saldo ved  

 ophørsårets begyndelse svarende positivt beløb er mindre end udgifterne til  

 nyanskaffelser i ophørsåret.
 Stk. 4.  (* 13) Ved anvendelsen af foranstående  

 bestemmelser fradrages i de i stk. 1 og 3 nævnte salgssummer eventuelle  

 anskaffelsessummer, der ikke fuldt ud er fradraget i den skattepligtige  

 indkomst, og som ikke i forvejen er indgået i saldoen.
 Stk. 5.  Ved anvendelsen af foranstående bestemmelser  

 sidestilles forsikrings- eller erstatningssummer med salgssummer.
§ 6 A.  (Ophævet) § 7.  Et driftsmiddel betragtes i henseende til  

 bestemmelserne i dette afsnit som anskaffet, når levering har fundet sted.
Maskiner, inventar og lignende  

 driftsmidler, der benyttes både til § 8.  Afskrivning på maskiner, inventar og lignende  

 driftsmidler, der benyttes både til erhvervsmæssige og til private formål,  

 skal foretages særskilt for hvert enkelt driftsmiddel.
Af det  

 afskrivningsbeløb, som beregnes efter de i det følgende givne regler, kan som  

 skattemæssig afskrivning alene fradrages et beløb, som svarer til den  

 erhvervsmæssige andel i driftsmidlets benyttelse i det pågældende indkomstår.
Stk. 2.  (* 3) (* 4) Afskrivning kan i anskaffelsesåret  

 beregnes med indtil 30 pct. af anskaffelsessummen.
For hvert af de følgende  

 indkomstår kan afskrivning beregnes med indtil 30 pct. af det beløb, der  

 henstår uafskrevet ved indkomstårets begyndelse.
Afskrivning skal altid  

 foretages med hele procenter.
Er anskaffelsessummen inden afskrivning  

 nedbragt til 6.700 kr. eller derunder, kan det beløb, der svarer til den  

 erhvervsmæssige benyttelse, fradrages fuldt ud i den skattepligtige indkomst.  

 Beløbsgrænsen reguleres efter personskattelovens § 20. Herefter kan der ikke  

 beregnes yderligere afskrivninger.
Stk. 3.  (* 3) Afholdes der med hensyn til de i dette  

 afsnit omhandlede driftsmidler udgifter til forbedring, kan afskrivning  

 beregnes på disse udgifter efter reglerne i stk. 1 og 2 på samme måde som på  

 anskaffelsesudgifter vedrørende sådanne driftsmidler.
Forbedringsudgifter  

 afskrives sammen med det driftsmiddel, de vedrører.
§ 9.  (* 3) Afstås et af de i dette afsnit omhandlede  

 driftsmidler, kan der ikke for afståelsesåret beregnes afskrivning på det  

 solgte driftsmiddel.
Såfremt afståelsessummen overstiger det uafskrevne beløb  

 ved afståelsesårets begyndelse, forhøjet med eventuelle forbedringsudgifter  

 afholdt i afståelsesåret, skal den del af avancen, som svarer til forholdet  

 mellem de i tidligere indkomstår foretagne skattemæssige afskrivninger og de  

 samlede beregnede afskrivninger for disse indkomstår, medregnes i den  

 skattepligtige indkomst for afståelsesåret.
Ved beregningen af det uafskrevne  

 beløb ved afståelsesårets begyndelse fragår de for de enkelte indkomstår  

 beregnede afskrivninger.
Stk. 2.  Hvis afståelsessummen er mindre end det  

 uafskrevne beløb ved afståelsesårets begyndelse forhøjet med eventuelle  

 forbedringsudgifter afholdt i afståelsesåret, kan den del af forskelsbeløbet,  

 som svarer til forholdet mellem de skattemæssige afskrivninger og de samlede  

 beregnede afskrivninger, fradrages i den skattepligtige indkomst for  

 afståelsesåret.
Ved beregningen af det uafskrevne beløb ved afståelsesårets  

 begyndelse finder stk. 1, 3. pkt., tilsvarende anvendelse.
§ 10.  (* 3) Udgår et af reglerne i dette afsnit  

 omfattet driftsmiddel af driften i anledning af en skade, der er overgået  

 det, kan der ikke afskrives på driftsmidlet i det indkomstår, hvori skaden er  

 indtruffet.
Såfremt den i anledning af skaden eventuelt udbetalte  

 forsikrings- eller erstatningssum med tillæg af beløb, der måtte blive  

 indvundet ved afståelse af det skadelidte driftsmiddel, er mindre end det  

 uafskrevne beløb ved afståelsesårets begyndelse forhøjet med eventuelle  

 forbedringsudgifter afholdt i afståelsesåret, kan der ske fradrag i det  

 indkomstår, hvori skaden er indtruffet, af en del af forskelsbeløbet opgjort  

 efter bestemmelsen i § 9, stk. 2. Overstiger den eventuelle forsikrings-  

 eller erstatningssum med tillæg af beløb, der måtte blive indvundet ved  

 afståelse af det skadelidte driftsmiddel, det uafskrevne beløb ved  

 afståelsesårets begyndelse forhøjet med eventuelle forbedringsudgifter  

 afholdt i afståelsesåret, medregnes en efter reglerne i § 9, stk. 1, beregnet  

 del af forskelsbeløbet i den skattepligtige indkomst.
Ved beregningen af det  

 uafskrevne beløb ved afståelsesårets begyndelse finder § 9, stk. 1, 3. pkt.,  

 tilsvarende anvendelse.
Stk. 2.  Såfremt der til reparation af et skadelidt  

 driftsmiddel afholdes udgifter, der overstiger den i anledning af skaden  

 eventuelt udbetalte forsikrings- eller erstatningssum, kan det overskydende  

 beløb fradrages i den skattepligtige indkomst, såfremt skaden er sket under  

 erhvervsmæssig benyttelse af driftsmidlet.
Er skaden sket under anden  

 benyttelse af driftsmidlet, kan fradrag ikke finde sted.
Overstiger den  

 eventuelle forsikrings- eller erstatningssum reparationsudgifterne, vil en så  

 stor del af det overskydende beløb, som svarer til forholdet mellem de for  

 tidligere indkomstår foretagne skattemæssige afskrivninger og de samlede  

 beregnede afskrivninger på driftsmidlet for disse indkomstår, være at  

 medregne i den skattepligtige indkomst.
 § 11.  Et driftsmiddel betragtes i henseende til  

 bestemmelserne i dette afsnit som anskaffet, når levering har fundet sted.
Skibe til erhvervsmæssig brug § 12.  Skattemæssig afskrivning foretages under et for  

 samtlige skibe, der hører til en skattepligtigs virksomhed og udelukkende  

 benyttes erhvervsmæssigt.
 Stk. 2.  Reglerne i dette afsnit gælder også maskiner,  

 inventar og lignende driftsmidler, der benyttes erhvervsmæssigt om bord på  

 skibe.
§ 13.  (* 14) Med de undtagelser, der fastsættes i det  

 følgende, finder de i afsnit I givne regler om afskrivning m.v. på maskiner,  

 inventar og lignende driftsmidler, der udelukkende benyttes erhvervsmæssigt,  

 i det hele anvendelse på skibe, der benyttes erhvervsmæssigt.
Bestemmelserne  

 i § 2 A og § 3, stk. 6, 3. pkt., finder dog ikke anvendelse.
 § 14.  Når kontrakt om bygning af et skib er indgået,  

 kan der foretages forskudsafskrivning på den aftalte byggesum, såfremt denne  

 andrager mindst 200.000 kr.
Stk. 2.  (* 5) Forskudsafskrivning kan første gang  

 foretages for det indkomstår, hvori kontrakten er indgået.  

 Forskudsafskrivning kan endvidere foretages i de følgende indkomstår, for så  

 vidt disse ligger forud for det, hvori levering finder sted.
Selskaber  

 omfattet af § 1, stk. 1, nr. 1 og 2, i lov om indkomstbeskatning af  

 aktieselskaber m.v. kan dog tidligst foretage forskudsafskrivning for skibe,  

 hvorom der er indgået kontrakt om bygning, og som erhverves med henblik på  

 udlejning, i året efter det indkomstår, hvori kontrakten er indgået.
Stk. 3.  Forskudsafskrivning kan i alt højst andrage 30  

 pct. af den aftalte byggesum.
Inden for den i stk. 2 nævnte periode kan den  

 skattepligtige placere forskudsafskrivningen efter ønske; dog kan i intet  

 indkomstår afskrives mere end 15 pct. af byggesummen.
Stk. 4.  (* 15) For indkomståret 1986 kan der dog  

 forskudsafskrives med indtil 20 pct. og for indkomstårene 1987 og 1988 med  

 indtil 25 pct. af byggesummen.
Når forskudsafskrivningen påbegyndes i 1986,  

 kan denne i alt højst udgøre 45 pct. af den aftalte byggesum, og i alt højst  

 50 pct., når forskudsafskrivningen påbegyndes i 1987. 1. og 2. pkt. gælder  

 alene, når industriministeren har godkendt, at reglerne i dette stykke kan  

 anvendes på det skibsbygningsprojekt, der er indgået kontrakt om.
 Stk. 5.  Foretages forskudsafskrivning på et skib i et  

 indkomstår, for hvilket saldoværdien for virksomhedens øvrige skibe er  

 negativ, skal såvel den samlede forskudsafskrivning i medfør af stk. 3, 1.  

 pkt., eller stk. 4, 2. pkt., som forskudsafskrivningen for det pågældende  

 indkomstår efter stk. 3, 2. pkt., eller stk. 4, 1. pkt., formindskes med et  

 beløb lig den negative saldo.
 Stk. 6.  I den periode, hvori forskudsafskrivning kan  

 foretages, påvirker forskudsafskrivningen ikke saldoværdien for virksomhedens  

 øvrige skibe.
 § 15.  (* 5) I det indkomstår, hvori der sker levering  

 af et skib, på hvilket forskudsafskrivning er foretaget, indgår skibets  

 anskaffelsessum med fradrag af de foretagne forskudsafskrivninger i  

 afskrivningsgrundlaget for virksomhedens øvrige skibe efter reglerne i § 2,  

 stk. 1-7, jf. § 13.
§ 15 A.  (Ophævet) § 16.  Ophæves en kontrakt om bygning af et skib, skal  

 et beløb lig summen af de foretagne forskudsafskrivninger på skibet medregnes  

 i den skattepligtige indkomst for det indkomstår, hvori ophævelsen sker.
§ 17.  I tilfælde af salg af retten i henhold til en  

 kontrakt om bygning af et skib skal fortjeneste eller tab herved tages i  

 betragtning ved opgørelsen af sælgerens skattepligtige indkomst for det  

 indkomstår, hvori salget sker.
Har forskudsafskrivning fundet sted, skal de  

 foretagne forskudsafskrivninger tages i betragtning ved opgørelsen af avance  

 eller tab.
 Stk. 2.  Ved anvendelsen af bestemmelsen i stk. 1  

 betragtes udbetaling af forsikrings- eller erstatningssum som salg af den  

 pågældende kontrakt.
§ 17 A.  (Ophævet) Bygninger § 18.  Skattemæssig afskrivning efter reglerne i § 19  

 A og § 22 kan foretages på følgende bygninger, der benyttes erhvervsmæssigt:
 Stk. 2.  Ligningsrådet kan tillade, at reglerne i stk.  

 1, litra a)-b), anvendes på bygninger, som efter rådets skøn kan sidestilles  

 med de der nævnte.
Stk. 3.  Afskrivning kan ikke foretages på  

 kontorbygninger, jf. dog stk. 1, litra c)-d), eller bygninger, der anvendes  

 til beboelse eller hertil knyttede formål.
Beboelsesbygninger, der benyttes  

 erhvervsmæssigt og er beliggende i udlandet, kan dog gøres til genstand for  

 skattemæssig afskrivning, når de på grund af ganske særlige omstændigheder,  

 herunder navnlig klimatiske forhold, er udsat for fysisk forringelse som  

 nævnt i stk. 1, litra d).
 Stk. 4.  Afskrivning kan ikke foretages på hoteller og  

 plejehjem, der er opdelt i ejerlejligheder.
 Stk. 5.  Afskrivning kan ikke foretages på hospitaler,  

 fødeklinikker, lægeklinikker og -huse, tandlægeklinikker og klinikker for  

 fysioterapi.
 § 19.  På særlige installationer, såsom  

 centralvarmeanlæg, elevatorer o. lign., kan skattemæssig afskrivning  

 foretages efter reglerne i § 23.
 Stk. 2.  Der kan dog ikke foretages skattemæssig  

 afskrivning på særlige installationer i beboelsesejendomme med en eller to  

 selvstændige lejligheder (en- eller tofamilieshuse). Ejere af  

 ejerlejligheder, der benyttes til beboelse, kan ikke foretage skattemæssig  

 afskrivning på særlige installationer i den bygning, hvori ejerlejligheden  

 findes.
§ 19 A.  (* 3) (* 16) Anskaffelses- og  

 afståelsessummen for bygninger og installationer i afskrivningsberettigede  

 bygninger omregnes til kontantværdi efter regler, der fastsættes af  

 skatteministeren.
Skattemæssige afskrivninger foretages på grundlag af den  

 således omregnede anskaffelsessum.
 § 20.  Anvendes kun en del af en bygning til formål,  

 der berettiger til afskrivning efter § 18, kan skattemæssig afskrivning kun  

 foretages på den del af anskaffelsessummens kontantværdi, der forholdsmæssigt  

 svarer til den nævnte bygningsdels etageareal.
 Stk. 2.  Anvendes under 30 pct. af bygningens etageareal  

 til formål, som berettiger til afskrivning, kan der dog kun afskrives på  

 bygningen, såfremt det nævnte etageareal udgør mindst 300 kvadratmeter.
 § 21.  På udgifter til ombygning eller forbedring kan  

 skattemæssig afskrivning foretages efter afskrivningssatserne for den bygning  

 eller installation, de vedrører, jf. §§ 22-23.
Stk. 2.  Udgifter til ombygning eller forbedring af  

 afskrivningsberettigede bygninger og installationer i afskrivningsberettigede  

 bygninger kan dog i det omfang, årets udgift ikke overstiger 5 pct. af det i  

 stk. 3 anførte beregningsgrundlag, fradrages i den skattepligtige indkomst  

 for det indkomstår, hvori udgiften til ombygningen eller forbedringen  

 afholdes.
Fradraget kan dog ikke foretages i det indkomstår, hvori bygningen  

 afhændes eller nedrives eller installationen afhændes, udskiftes eller  

 nedtages endeligt.
Stk. 3.  (* 3) (* 17) Afholdes udgiften til ombygning  

 eller forbedring på en bygning m.v., der er anskaffet den 1. januar 1982  

 eller senere, er beregningsgrundlaget afskrivningsgrundlaget for året før det  

 indkomstår, hvori udgiften kan fradrages.
Er bygningen m.v. anskaffet før  

 denne dato, opgøres beregningsgrundlaget som den del af ejendomsværdien, der  

 kan henføres til afskrivningsberettigede bygninger m.v.
Ved opgørelsen  

 benyttes den seneste ejendomsværdi, der er ansat inden begyndelsen af det  

 indkomstår, hvori udgiften til ombygningen eller forbedringen afholdes.
Er  

 denne ejendomsværdi årsreguleret efter vurderingslovens § 2 A inden det  

 nævnte indkomstårs begyndelse, benyttes i stedet den årsregulerede  

 ejendomsværdi.
 Stk. 4.  Udgifter, der i medfør af bestemmelsen i stk. 2  

 fuldt ud er fradraget i den skattepligtige indkomst for ombygnings- eller  

 forbedringsåret, indgår ikke i afskrivningsgrundlaget.
§ 21 A.  (* 18) Udgifter til miljøforbedrende anlæg i  

 landbrug m.v., jf. § 1 i lov om støtte til miljøforbedrende investeringer i  

 mindre landbrug m.v., kan fradrages fuldt ud i den skattepligtige indkomst  

 for det indkomstår, hvori udgiften til anlægget afholdes, når de betingelser,  

 som er nævnt i § 3 A, stk. 1, er opfyldt.
Fradraget kan dog ikke foretages i  

 det indkomstår, hvori anlægget afhændes, nedtages eller udskiftes.
Stk. 2.  (* 3) Udgifter, der i medfør af stk. 1 er  

 fradraget fuldt ud i den skattepligtige indkomst, indgår ikke i  

 afskrivningsgrundlaget.
Udgifterne medregnes dog i den sum af afskrivninger,  

 der i forbindelse med salg opgøres efter reglerne i § 29.
§ 22.  (* 3) På de i § 18, stk. 1, litra a), nævnte  

 bygninger kan der fra og med anskaffelsesåret foretages afskrivning med  

 indtil 6 pct. årlig af anskaffelsessummens kontantværdi.
I det indkomstår,  

 hvori summen af de anvendte afskrivningsprocenter overskrider 60, og i de  

 følgende år kan afskrivning dog kun foretages med indtil 2 pct. af  

 anskaffelsessummens kontantværdi.
Ved anskaffelsesåret forstås det  

 indkomstår, hvori bygningen erhverves eller fuldføres og tages i brug til et  

 formål, der berettiger til skattemæssig afskrivning.
Stk. 2.  De i stk. 1 nævnte afskrivningssatser samt den  

 i stk. 1, 2. pkt., nævnte sum (60) af anvendte afskrivningsprocenter  

 forhøjes, når det må antages, at bygningen er udsat for en sådan fysisk  

 forringelse, at den trods normal vedligeholdelse vil have mistet sin værdi  

 inden 50 år efter opførelsen.
Forhøjelsen af afskrivningssatserne udgør  

 forskellen mellem på den ene side den sats, som skulle anvendes, såfremt  

 bygningen skulle afskrives med lige store årlige beløb over levetiden, regnet  

 fra opførelsen, og på den anden side den i stk. 1, 2. pkt., nævnte  

 afskrivningssats på 2 pct.
Summen af anvendte afskrivningsprocenter forhøjes  

 til et tal lig med 10 gange den sats, hvortil den i stk. 1, 1. pkt., nævnte  

 afskrivningssats på 6 pct. er forhøjet.
Stk. 3.  (* 3) På de i § 18, stk. 1, litra b), nævnte  

 bygninger kan der fra og med anskaffelsesåret foretages afskrivning med  

 indtil 4 pct. årlig af anskaffelsessummens kontantværdi.
I det indkomstår,  

 hvori summen af de anvendte afskrivningsprocenter overskrider 40, og i de  

 følgende år kan afskrivning dog kun foretages med 1 pct. af  

 anskaffelsessummens kontantværdi.
Reglen i stk. 2 finder tilsvarende  

 anvendelse, når det må antages, at bygningen er udsat for en sådan fysisk  

 forringelse, at den trods normal vedligeholdelse vil have mistet sin værdi  

 inden 100 år efter opførelsen.
 Stk. 4.  Afskrivningssatserne i stk. 1, jf. stk. 2,  

 finder dog anvendelse på bygninger eller lokaler af den i § 18, stk. 1, litra  

 b), nævnte art, når de på den i § 18, stk. 1, litra c), nævnte måde er  

 knyttet til en bygning, der omfattes af § 18, stk. 1, litra a). Såfremt en  

 bygning, der omfattes af § 18, stk. 1, litra a) eller b), på den foran nævnte  

 måde knytter sig til en bygning, for hvilken afskrivningssatserne forhøjes i  

 medfør af stk. 2 eller stk. 3, 3. pkt., gælder de forhøjede satser og den  

 forhøjede sum af afskrivningsprocenter også for den tilknyttede bygning.
 Stk. 5.  Afskrivning på de i § 18, stk. 1, litra c),  

 nævnte bygninger m.v. sker efter afskrivningssatserne for den bygning,  

 hvortil de er knyttet.
 Stk. 6.  Afskrivning på de i § 18, stk. 1, litra d), og  

 § 18, stk. 3, 2. pkt., nævnte bygninger sker efter afskrivningssatserne i  

 stk. 3.
 Stk. 7.  Summen af de anvendte afskrivningsprocenter for  

 en bygning kan ikke overstige 100.
§ 23.  (* 3) På særlige installationer i bygninger,  

 hvorpå der kan afskrives efter § 18, kan der fra og med anskaffelsesåret  

 foretages afskrivning med indtil 8 pct. årlig af anskaffelsessummens  

 kontantværdi.
I det indkomstår, hvori summen af de anvendte  

 afskrivningsprocenter overskrider 80, og i de følgende år kan afskrivning dog  

 kun foretages med indtil 4 pct. af anskaffelsessummens kontantværdi.
 Stk. 2.  På særlige installationer i andre bygninger kan  

 der i anskaffelsesåret og hvert af de følgende indkomstår foretages  

 skattemæssig afskrivning med 4 pct. af anskaffelsessummen. § 19 A finder ikke  

 anvendelse på de her omhandlede installationer.
 Stk. 3.  Må det antages, at den særlige installation er  

 udsat for en sådan fysisk forringelse, at den trods normal vedligeholdelse  

 vil have mistet sin værdi inden 25 år efter installeringen, finder reglen i §  

 22, stk. 2, tilsvarende anvendelse ved forhøjelse af summen af  

 afskrivningsprocenter i stk. 1 og afskrivningssatserne i stk. 1-2.
 Stk. 4.  Summen af de anvendte afskrivningsprocenter for  

 en installation kan ikke overstige 100.
 § 23 A.  (* 19) For bygninger og installationer som  

 nævnt i § 18, stk. 1, og § 19, stk. 1, der er beliggende i en erhvervszone,  

 og som er anskaffet, efter at erhvervszonen blev udpeget, og som benyttes  

 erhvervsmæssigt af en virksomhed etableret i erhvervszonen inden udgangen af  

 kalenderåret 1994, fordobles de i §§ 22 og 23 nævnte afskrivningssatser  

 gældende for det indkomstår, hvori erhvervsmæssig benyttelse i erhvervszonen  

 påbegyndes, og for senere indkomstår, dog senest for indkomståret 1999.  

 Summen af de anvendte afskrivningsprocenter for en bygning henholdsvis en  

 installation kan ikke overstige 100.
 Stk. 2.  (* 20) Bestemmelsen i stk. 1 finder ikke  

 anvendelse på bygninger og installationer m.v. inden for landbrug og fiskeri,  

 herunder forædlingsindustrien vedrørende landbrugsvarer og  

 fiskeforædlingsindustrien, såfremt der ydes eller er ydet offentlig støtte  

 til anskaffelsen af de pågældende bygninger og installationer m.v. og der  

 opstår tilbagebetalingskrav herfor, der ikke er endeligt indfriet.
Stk. 3.  (* 20) Bestemmelsen i stk. 1 finder ikke  

 anvendelse på bygninger og installationer m.v. i landbruget og  

 forædlingsindustrien for landbrugsvarer, hvor betingelserne for støtte i  

 forordning nr. 2328/91 om forbedring af landbrugsstrukturernes effektivitet  

 og forordning nr. 866/90 om forbedring af vilkårene for forarbejdning og  

 afsætning af landbrugsprodukter ikke er opfyldt.
Såfremt der ikke søges  

 støtte efter forordning nr. 866/90, skal alene de materielle betingelser i  

 forordningen være opfyldt.
Skatteministeren bemyndiges til at fastsætte en  

 fortegnelse over de EF-retsakter med tilhørende gennemførelsesregler, som  

 måtte udfylde, ændre, afløse eller supplere de i 1. pkt. nævnte forordninger.  

 Bestemmelsen i stk. 1 finder herefter ikke anvendelse på bygninger og  

 installationer m.v., hvor betingelserne for støtte i medfør af de i  

 fortegnelsen nævnte forskrifter ikke er opfyldt.
Stk. 4.  (* 20) Bestemmelsen i stk. 1 finder ikke  

 anvendelse på bygninger og installationer m.v. i § 24.  Undlades afskrivning efter § 23, stk. 2, helt  

 eller delvis, medfører det ikke ret til forhøjede skattemæssige afskrivninger  

 i senere indkomstår eller til at udstrække afskrivningerne over en længere  

 periode end den, hvorover installationen ellers kunne afskrives.
 Stk. 2.  (* 3) Afskrivning kan ikke foretages i det  

 indkomstår, hvori bygningen afhændes eller nedrives eller installationen  

 afhændes, udskiftes eller nedtages endeligt.
 Stk. 3.  (* 3) Ophører den skattepligtige med at anvende  

 bygningen til formål, der berettiger til afskrivning, kan skattemæssig  

 afskrivning på bygningen ikke foretages i de indkomstår, hvor sådan  

 anvendelse ikke har fundet sted.
§ 24 A.  (Ophævet) § 25.  Skattemæssig afskrivning skal foretages  

 særskilt for hver enkelt bygning og hver enkelt installation.
Såfremt  

 installationer vedrørende en bygning er anskaffet samtidig og afskrives med  

 samme sats, kan afskrivning dog foretages under et for de pågældende  

 installationer.
Hvor en bygning og dens installationer er anskaffet samtidig  

 og afskrives med samme sats, kan afskrivning også foretages under et.
 Stk. 2.  Reglerne i stk. 1 finder tilsvarende anvendelse  

 på udgifter til ombygning eller forbedring.
§ 26.  (* 3) Hvis der på en bygning eller installation  

 sker en skade, der ikke kan udbedres ved normal vedligeholdelse, kan  

 afskrivning fra og med det indkomstår, hvor skaden indtræffer, kun beregnes  

 af den del af erhvervelsessummens kontantværdi, som svarer til forholdet  

 mellem bygningens eller installationens værdi efter skadens indtræden og  

 værdien umiddelbart forinden.
Med hensyn til udgifter, der anvendes til  

 udbedring af en sådan skade, finder reglen i § 21 anvendelse, jf. dog § 26 A.
 § 26 A.  Såfremt en skattepligtig i forbindelse med  

 genopførelse af en skadelidt ejendom, for hvilken han har modtaget en  

 erstatnings- eller forsikringssum, har begæret skattefritagelse i medfør af §  

 10 i lov om beskatning af fortjeneste ved afståelse af fast ejendom, gælder  

 reglerne i stk. 2-6.
Stk. 2.  (* 3) Såfremt det beløb, der anvendes til  

 genopførelse, ikke er større end forsikrings- eller erstatningssummen,  

 foretages de årlige afskrivninger med procentdele af de  

 afskrivningsberettigede anskaffelses- og forbedringsudgifter m.v., der var  

 afholdt, før skaden skete.
I indkomstårene efter skadens indtræden kan de  

 samlede afskrivninger højst udgøre det beløb, hvortil de nævnte udgifter var  

 nedskrevet ved udgangen af det seneste indkomstår før skadens indtræden.  

 Uanset genopførelsen medregnes de fra og med anskaffelsesåret anvendte  

 afskrivningsprocenter ved opgørelsen af den afskrivningsprocent, der kan  

 afskrives med efter § 22, stk. 1, § 22, stk. 2, og § 23, stk. 1.
Stk. 3.  Er det beløb, der anvendes til genopførelse,  

 større end forsikrings- eller erstatningssummen, kan den skattepligtige  

 udover de i stk. 2 nævnte afskrivninger foretage afskrivninger på den del af  

 det overskydende beløb, der kan anses for anvendt på afskrivningsberettigede  

 bygninger eller installationer.
Afskrivningerne på det overskydende beløb  

 foretages efter reglerne om afskrivning på ombygnings- og  

 forbedringsudgifter.
 Stk. 4.  Afskrivningerne i tiden efter genopførelsen  

 foretages efter afskrivningssatserne for bygninger og installationer af den  

 art, der nu findes på ejendommen.
Stk. 5.  Reglerne i § 25 om særskilt afskrivning på de  

 enkelte bygninger og installationer gælder også for afskrivning efter stk.  

 2-4. De afskrivningsberettigede beløb, der er nævnt i stk. 2 og 3, fordeles  

 skønsmæssigt på de afskrivningsberettigede bygninger m.v., der findes efter  

 genopførelsen.
Ved skønnet lægges der vægt på, hvad der efter det enkelte  

 formuegodes værdi og beskaffenhed må anses for en rimelig anpart i det  

 samlede afskrivningsgrundlag.
 Stk. 6.  (* 21) Er den skattepligtige i medfør af § 29 A  

 fritaget for, at en fortjeneste som nævnt i § 29 medregnes i den pågældendes  

 skattepligtige indkomst, skal de afskrivningsberettigede beløb, der er nævnt  

 i stk. 2 og 3, nedsættes ved forlods afskrivning efter § 29 A, stk. 1.
§ 27.  (* 3) Når en afskrivningsberettiget bygning  

 nedrives, kan der foretages et fradrag i den skattepligtige indkomst for det  

 indkomstår, hvori nedrivningen sker.
Fradraget svarer til den uafskrevne del  

 af det beløb, hvorpå skattemæssige afskrivninger har kunnet foretages, nedsat  

 med den eventuelle afståelsessum for materialer m.v.
Det samme gælder, når en  

 afskrivningsberettiget installation udskiftes eller nedtages endeligt.  

 Fradrag efter 1. pkt. kan dog kun foretages, når den skattepligtige i mindst  

 5 år før nedrivningen har ejet bygningen og i dette tidsrum har anvendt den  

 til et formål, der berettiger til skattemæssig afskrivning.
§ 28.  (Ophævet) § 29.  (* 22) Fortjeneste ved salg af bygninger samt  

 særlige installationer i bygninger, hvorpå der kan afskrives efter § 18,  

 medregnes i den skattepligtige indkomst.
Som fortjeneste medregnes dog højst  

 et beløb lig summen af samtlige skattemæssige afskrivninger, herunder forlods  

 afskrivninger og forskudsafskrivninger på det solgte formuegode.
Fortjenesten  

 opgøres som forskellen mellem på den ene side afståelsessummen og på den  

 anden side de afskrivningsberettigede udgifter til anskaffelse, forbedringer  

 m.v. med fradrag af samtlige foretagne afskrivninger, herunder forlods  

 afskrivninger og forskudsafskrivninger.
Eventuelt tab kan ikke fradrages ved  

 opgørelsen af den skattepligtige indkomst.
Stk. 2.  (* 23) Bestemmelserne i stk. 1, første og  

 sidste pkt., finder tilsvarende anvendelse ved salg af bygninger, hvorpå der  

 efter den i § 29 C, stk. 1, omhandlede regel ikke er foretaget afskrivning  

 efter reglerne i dette afsnit som følge af, at bygningerne er opført på lejet  

 grund.
Det samme gælder ved salg af ejendomme, på hvilke der hviler en  

 hjemfaldsforpligtelse eller anden forpligtelse af lignende art.
Til den  

 skattepligtige indkomst medregnes den ved salget eventuelt indvundne  

 fortjeneste, dog højst et beløb lig summen af samtlige foretagne  

 afskrivninger på det solgte formuegode.
Fortjenesten opgøres som forskellen  

 mellem på den ene side afståelsessummen og på den anden side de  

 afskrivningsberettigede udgifter til anskaffelse, forbedringer m.v. med  

 fradrag af samtlige foretagne afskrivninger.
 Stk. 3.  Forsikrings- eller erstatningssummer behandles  

 på samme måde som beløb, der indvindes ved salg af det pågældende formuegode.
 § 29 A.  (* 24) Indvindes en fortjeneste, der er  

 skattepligtig efter § 29, ved modtagelsen af en forsikrings- eller  

 erstatningssum, henregnes den ikke til den skattepligtige indkomst, hvis  

 forsikrings- eller erstatningssummen anvendes fuldt ud til genopførelse eller  

 genanskaffelse af det skadelidte formuegode og fortjenesten anvendes til  

 forlods afskrivning på udgiften til genopførelse eller genanskaffelse.
 Stk. 2.  Erklæring om, at forsikrings- eller  

 erstatningssummen vedrørende en skadelidt bygning eller installation er  

 anvendt eller agtes anvendt på den i stk. 1 angivne måde, skal afgives senest  

 samtidig med udløbet af fristen for indgivelsen af selvangivelse for det  

 indkomstår, hvori fortjenesten er konstateret.
Stk. 3.  (* 25) Genopførelse eller genanskaffelse skal  

 ske enten i det indkomstår, hvori fortjenesten konstateres, eller i det  

 nærmest følgende indkomstår.
Finder genopførelse eller genanskaffelse ikke  

 sted inden udløbet af denne periode, skal fortjenesten tillægges den  

 skattepligtige indkomst for det indkomstår, hvori fortjenesten blev  

 konstateret.
Det beløb, der i den anledning skal efterbetales, forrentes med  

 1 pct. månedlig for hver påbegyndt måned regnet fra de tidspunkter, til  

 hvilke skatten ellers ville have været forfalden.
 Stk. 4.  Når ganske særlige omstændigheder taler derfor,  

 kan skatteministeren eller den, han bemyndiger dertil, efter andragende  

 forlænge fristen for genopførelse eller genanskaffelse.
 Stk. 5.  Viser det sig, at forsikrings- eller  

 erstatningssummen ikke fuldt ud medgår til genopførelse eller genanskaffelse,  

 finder foranstående regler om efterbeskatning anvendelse på den overskydende  

 del af forsikrings- eller erstatningssummen, dog højst på et beløb svarende  

 til fortjenesten.
 Stk. 6.  (* 26) Beløb, der anvendes til forlods  

 afskrivning efter stk. 1, 2. pkt., kan ikke fradrages ved opgørelsen af den  

 skattepligtige indkomst.
 Stk. 7.  Skattemæssige afskrivninger på det genopførte  

 eller genanskaffede formuegode beregnes på grundlag af anskaffelsessummen med  

 fradrag af det beløb, der er afskrevet forlods.
 § 29 B.  Prioriteringsomkostninger - herunder kurstab  

 - samt udgift til erhvervelse af byggegrund kan ikke henregnes til  

 anskaffelsessummen eller til forbedringsudgifter m.v.
§ 29 C.  Ved afskrivning af en bygning, der er opført  

 på lejet grund, samt af fast ejendom, hvorpå der hviler en  

 hjemfaldsforpligtelse eller anden forpligtelse af lignende art, kan reglerne  

 i dette afsnit fraviges.
Vælger den skattepligtige at foretage sådanne  

 afskrivninger, kan ejendommens bygninger ikke afskrives efter reglerne i  

 denne lov.
Stk. 2.  Når hjemfaldsforpligtelse eller anden  

 forpligtelse af lignende art er påtaget den 1. januar 1978 eller senere, kan  

 afskrivning dog ikke foretages på fast ejendom, der anvendes til sommer-  

 eller fritidsbolig for ejeren.
Tilsvarende gælder for sommer- og fritidshuse  

 opført på lejet grund, når lejemålet for grunden er indgået den 1. januar  

 1978 eller senere.
Afskrivning kan heller ikke foretages, når en ejendom  

 eller bygning som omhandlet i henholdsvis 1. og 2. pkt. den 1. januar 1978  

 eller senere er overgået til en ny ejer.
Stk. 3.  Anvendes en væsentlig del af en ejendom, der  

 omfattes af stk. 2, erhvervsmæssigt, kan der imidlertid foretages afskrivning  

 på så stor en del af anskaffelsessummen, som forholdsmæssigt svarer til denne  

 del af ejendommen.
Det forhold, at ejeren i en del af indkomståret udlejer  

 sin bolig i ejendommen til bolig for andre, anses ikke for erhvervsmæssig  

 anvendelse af ejendommen.
Stk. 4.  Nedrives en bygning, der er afskrevet som følge  

 af, at den er opført på lejet grund, eller der påhviler ejendommen en  

 hjemfaldsforpligtelse eller anden forpligtelse af lignende art, kan der i den  

 skattepligtige indkomst for det indkomstår, hvori nedrivning sker, foretages  

 et nedrivningsfradrag.
Fradraget udgør så stor en del af det uafskrevne beløb  

 nedsat med den eventuelle salgssum for materialer m.v., som svarer til  

 forholdet mellem de i alt foretagne afskrivninger og fuld afskrivning for den  

 forløbne del af afskrivningsperioden.
§ 29 D.  Afskrivningsreglerne i afsnit I kan anvendes  

 på dok- og beddingsanlæg, der er beregnet til bygning og reparation af skibe,  

 samt på de til selve dokken eller beddingen hørende bygninger, installationer  

 og lign.
Anvendelsen af reglerne er betinget af, at der i et indkomstår  

 anskaffes aktiver som nævnt i 1. pkt. til en samlet anskaffelsessum af mindst  

 200.000 kr., og af, at salgsavancer m.v. på de pågældende aktiver også  

 behandles efter reglerne i afsnit I.
 Stk. 2.  Aktiver, som efter stk. 1 afskrives efter  

 afsnit I, skal afskrives under et på en særskilt afskrivningssaldo uafhængigt  

 af afskrivningerne på virksomhedens maskiner, inventar og lignende  

 driftsmidler.
Forskudsafskrivning på visse anskaffelser  

 af maskiner m.v. og § 29 E.  Forskudsafskrivning efter reglerne i dette  

 afsnit kan foretages på maskiner, inventar og lignende driftsmidler, hvorpå  

 der kan afskrives efter afsnit I, samt nybygninger, anlæg og installationer,  

 hvorpå der kan afskrives efter afsnit IV.
Stk. 2.  Forskudsafskrivning kan kun foretages, når Stk. 3.  Tilkommer retten til skattemæssig afskrivning  

 på aktiverne flere skattepligtige deltagere i interessentskab,  

 kommanditselskab eller lignende, kan personligt skattepligtige deltagere kun  

 forskudsafskrive, hvis den enkelte persons andel i den aftalte eller  

 beregnede anskaffelsessum er over 700.000 kr.
§ 29 F.  (* 5) Forskudsafskrivning kan første gang  

 foretages ved opgørelsen af den skattepligtige indkomst for bestillings-  

 eller planlægningsåret og sidste gang ved indkomstopgørelsen for det tredje  

 indkomstår efter bestillings- eller planlægningsåret.
Selskaber omfattet af §  

 1, stk. 1, nr. 1 og 2, i lov om indkomstbeskatning af aktieselskaber m.v. kan  

 dog tidligst foretage forskudsafskrivning for driftsmidler, der erhverves med  

 henblik på udlejning, eller som ved indgåelse af bindende aftale om levering  

 er udlejet, i året efter det indkomstår, hvori nævnte aftale er indgået.
 Stk. 2.  Forskudsafskrivning kan kun foretages på  

 driftsmidler, der ved indkomstårets udgang endnu ikke er leveret eller  

 færdigfremstillet, og på bygninger og installationer, der på dette tidspunkt  

 ikke er fuldført.
§ 29 G.  Forskudsafskrivning foretages på grundlag af  

 den aftalte eller beregnede anskaffelsessum, dog kun i det omfang, hvori  

 anskaffelsessummen kan gøres til genstand for skattemæssige afskrivninger  

 efter denne lov.
Eventuelle senere prisstigninger kommer ikke i betragtning  

 som grundlag for forskudsafskrivning.
Stk. 2.  Til anskaffelsessummen henregnes ikke  

 eventuelle finansieringsudgifter.
For bygninger regnes der alene med  

 udgifterne ved bygningernes opførelse, men ikke udgiften til erhvervelse af  

 grund.
§ 29 H.  Forskudsafskrivningen kan i alt højst andrage  

 30 pct. af det beløb, hvormed den samlede aftalte eller beregnede  

 anskaffelsessum overstiger 700.000 kr.
Der kan i intet indkomstår afskrives  

 mere end 15 pct. af det overskydende beløb.
Stk. 2.  Omfatter forskudsafskrivningen flere aktiver,  

 foretages en beregning af, hvor stor en procent af den samlede  

 anskaffelsessum der svarer til 30 pct. af det beløb, hvormed denne overstiger  

 700.000 kr.
Ved beregningen af denne procent medtages kun to decimaler,  

 således at den sidste forhøjes, såfremt den tredje decimal er 5 eller  

 derover.
Forskudsafskrivningen på det enkelte aktiv kan da i alt højst  

 andrage denne procent, og for det enkelte indkomstår kan  

 forskudsafskrivningsprocenten højst udgøre halvdelen af maksimumsprocenten.
 § 29 J.  De aktiver, hvorpå der forskudsafskrives,  

 opdeles i følgende afskrivningsgrupper:
 Stk. 2.  For så vidt en installation eller et anlæg  

 agtes anskaffet samtidig med den pågældende bygning og efter afsnit IV  

 afskrives med samme sats som bygningen, kan installationen eller anlægget dog  

 henføres til samme afskrivningsgruppe som bygningen.
Stk. 3.  For de enkelte afskrivningsgrupper kan  

 forskudsafskrivning foretages med forskellige procenter med indtil to  

 decimaler.
Inden for samme afskrivningsgruppe skal der i det enkelte  

 indkomstår anvendes samme procent på alle aktiver i gruppen.
 Stk. 4.  Foretager den skattepligtige  

 forskudsafskrivning på aktiver med forskelligt bestillings- eller  

 planlægningsår, skal forskudsafskrivningen foretages særskilt for de i hvert  

 enkelt indkomstår bestilte eller planlagte anskaffelser.
§ 29 K.  (* 5) I det indkomstår, hvori der sker  

 levering eller færdigfremstilling i egen virksomhed af maskiner, inventar og  

 lignende driftsmidler, nedskrives anskaffelsessummen med de  

 forskudsafskrivninger, der er foretaget på driftsmidlerne.  

 Nedskrivningsbeløbet udfindes ved at sammentælle de  

 forskudsafskrivningsprocenter, der i årene forud for anskaffelsesåret er  

 anvendt i den pågældende afskrivningsgruppe, og beregne den  

 forskudsafskrivning, der herefter i alt er foretaget på driftsmidlet.
Den  

 nedskrevne anskaffelsessum indgår i saldoværdien for de til virksomheden  

 hørende driftsmidler efter reglerne i § 2, stk. 1-7.
 Stk. 2.  Ved fuldførelsen af bygninger og installationer  

 nedskrives den anskaffelsessum, hvorpå der kan foretages skattemæssige  

 afskrivninger efter afsnit IV, på samme måde som angivet i stk. 1, 1. og 2.  

 pkt.
 Stk. 3.  Såfremt investeringsfondshenlæggelser efter lov  

 om investeringsfonds benyttes til forlods afskrivning på de foretagne  

 anskaffelser, nedsættes den nedskrevne anskaffelsessum yderligere med de  

 benyttede henlæggelser efter investeringsfondslovens regler herom.
 Stk. 4.  De nedskrivninger, der er nævnt i stk. 1-3, kan  

 ikke fradrages ved opgørelsen af den skattepligtige indkomst.
 § 29 L.  Skattepligtige, der ønsker at foretage  

 forskudsafskrivning, skal fremsætte begæring herom i forbindelse med  

 selvangivelsen for det indkomstår, i hvilken bestilling m.v. som nævnt i § 29  

 E, stk. 2, nr. 1, har fundet sted.
Stk. 2.  Begæringen skal være ledsaget af en  

 specificeret opgørelse over de aktiver, der omfattes af  

 forskudsafskrivningen, med angivelse af den aftalte eller beregnede  

 anskaffelsessum og leverings- eller fuldførelsestidspunktet for hvert enkelt  

 aktiv.
For aktiver, der ikke er planlagt fremstillet i egen virksomhed, skal  

 der vedlægges dokumentation for bestillingen, for den aftalte anskaffelsessum  

 og for det aftalte leverings- eller fuldførelsestidspunkt.
Som dokumentation  

 kan, for så vidt angår maskiner, inventar og lignende driftsmidler, anvendes  

 ordrebekræftelse, kontrakt eller erklæring fra leverandør, og for så vidt  

 angår bygninger og installationer i bygninger, attest fra arkitekt,  

 entreprenør eller håndværksmester m.v.
Hvor aktiver er planlagt fremstillet i  

 egen virksomhed, skal dette udtrykkeligt bemærkes, og begæringen skal  

 ledsages af en specifikation i hovedposter af den beregnede anskaffelsessum  

 for de enkelte aktiver.
 Stk. 3.  Omfatter forskudsafskrivningen flere aktiver,  

 skal begæringen vedlægges en beregning af den maksimumsprocent, der er nævnt  

 i § 29 H, stk. 2. Det skal endvidere oplyses, hvilke afskrivningsgrupper  

 afskrivningen omfatter, med nøjagtig angivelse af de aktiver, der henføres  

 til de enkelte grupper.
 Stk. 4.  De oplysninger, der gives i forbindelse med  

 begæringen, danner grundlag for forskudsafskrivningen, og den skattepligtige  

 kan ikke senere ændre dette grundlag.
§ 29 M.  Den skattepligtige skal føre et særligt  

 regnskab over forskudsafskrivningerne.
Af regnskabet skal fremgå de  

 afskrivningsprocenter og afskrivningsbeløb, der er benyttet i de enkelte  

 indkomstår.
Er der flere afskrivningsgrupper, skal oplysningerne gives for  

 hver enkelt gruppe.
I regnskabet skal der endvidere gives specificerede  

 oplysninger om de i de enkelte regnskabsår leverede eller fuldførte aktiver  

 med angivelse af den aftalte eller beregnede anskaffelsessum, den faktiske  

 anskaffelsessum og beregningen af den nedskrivning, der er nævnt i § 29 K,  

 stk. 1-2.
Stk. 2.  Afskrift af regnskabet vedlægges selvangivelsen  

 for de enkelte indkomstår.
For aktiver fremstillet i egen virksomhed skal der  

 vedlægges en specifikation i hovedposter af den faktiske anskaffelsessum for  

 de enkelte aktiver.
 § 29 N.  (* 27) De i § 29 L nævnte oplysninger og de i  

 § 29 M, stk. 2, nævnte afskrifter af regnskaber m. m. skal være attesteret af  

 en statsautoriseret eller registreret revisor, der tillige over for den  

 kommunale skattemyndighed skal attestere, at skattemæssige afskrivninger på  

 de af forskudsafskrivning omfattede aktiver kun foretages på grundlag af  

 aktivernes faktiske anskaffelsessummer efter fradrag af de foretagne  

 forskudsafskrivninger, jf. § 29 K, stk. 1-2.
 § 29 P.  Viser det sig, at forudsætningerne for  

 forskudsafskrivningerne ikke opfyldes, skal de skatteansættelser, der er  

 påvirket af forskudsafskrivningerne, reguleres efter reglerne i stk. 2-7.
Stk. 2.  Såfremt ingen af aktiverne leveres eller  

 fuldføres inden udløbet af det fjerde indkomstår efter bestillings- eller  

 planlægningsåret, skal skatteansættelserne forhøjes med de  

 forskudsafskrivninger, der er foretaget i de enkelte indkomstår.
Det samme  

 gælder, såfremt der inden udløbet af det indkomstår, der er nævnt i 1. pkt.,  

 kun leveres eller fuldføres aktiver til en samlet aftalt eller beregnet  

 anskaffelsessum af 700.000 kr. eller derunder.
Stk. 3.  Såfremt der inden udløbet af det indkomstår,  

 der er nævnt i stk. 2, 1. pkt., kun sker delvis levering eller fuldførelse af  

 aktiverne, men der dog inden for fristen leveres eller fuldføres aktiver til  

 en samlet aftalt eller beregnet anskaffelsessum over 700.000 kr., nedsættes  

 de foretagne forskudsafskrivninger efter reglerne i 2.-4. pkt.
Forskellen  

 mellem den samlede aftalte eller beregnede anskaffelsessum for de bestilte  

 eller planlagte og for de stedfundne anskaffelser opgøres.
Derefter beregnes  

 den procent, som forskelsbeløbet udgør af det beløb, hvormed den samlede  

 aftalte eller beregnede anskaffelsessum for de bestilte eller planlagte  

 anskaffelser overstiger 700.000 kr.
De for de enkelte indkomstår foretagne  

 forskudsafskrivninger nedsættes med denne procent, og skatteansættelserne  

 forhøjes under hensyn hertil.
 Stk. 4.  Såfremt den samlede faktiske anskaffelsessum  

 for de leverede eller fuldførte aktiver i de i stk. 2, 2. pkt., og stk. 3  

 nævnte tilfælde bliver mindre end den samlede aftalte eller beregnede  

 anskaffelsessum, skal den samlede faktiske anskaffelsessum være afgørende for  

 berettigelsen af forskudsafskrivningerne, og forhøjelse af tidligere  

 skatteansættelser skal foretages på grundlag af den samlede faktiske  

 anskaffelsessum.
Stk. 5.  Såfremt samtlige bestilte eller planlagte  

 anskaffelser sker inden udløbet af det fjerde indkomstår efter bestillings-  

 eller planlægningsåret, men den samlede faktiske anskaffelsessum bliver  

 mindre end den samlede aftalte eller beregnede anskaffelsessum, kan der alene  

 godkendes forskudsafskrivninger på grundlag af den samlede faktiske  

 anskaffelsessum.
Hvis den samlede faktiske anskaffelsessum bliver 700.000 kr.  

 eller derunder, skal skatteansættelserne forhøjes med de  

 forskudsafskrivninger, der er foretaget i de enkelte indkomstår.
Hvis den  

 samlede faktiske anskaffelsessum bliver over 700.000 kr., skal de foretagne  

 forskudsafskrivninger nedsættes efter reglerne i 4.-6. pkt.
Forskellen mellem  

 den samlede aftalte eller beregnede anskaffelsessum og den samlede faktiske  

 anskaffelsessum opgøres.
Derefter beregnes den procent, som forskelsbeløbet  

 udgør af det beløb, hvormed den samlede aftalte eller beregnede  

 anskaffelsessum overstiger 700.000 kr.
De for de enkelte indkomstår foretagne  

 forskudsafskrivninger nedsættes med denne procent, og skatteansættelserne  

 forhøjes under hensyn hertil.
Stk. 6.  I forbindelse med de i stk. 2, 2. pkt., og stk.  

 3-5 nævnte forhøjelser af skatteansættelserne skal de skatteansættelser, der  

 følger efter aktivernes levering eller fuldførelse, nedsættes med de  

 yderligere skattemæssige afskrivninger, som under hensyn til de nedsatte  

 forskudsafskrivninger kunne være foretaget på de leverede eller fuldførte  

 aktiver.
De yderligere afskrivninger foretages med de afskrivningsprocenter,  

 der i øvrigt er benyttet for de pågældende indkomstår.
 Stk. 7.  (* 28) Regulering af tidligere  

 skatteansættelser påvirker ikke foretagne henlæggelser til investeringsfonds  

 eller konjunkturudligning.
Stk. 8.  Er forskudsafskrivningerne foretaget af en  

 skattepligtig person, skal han betale renter af de yderligere skattebeløb for  

 de enkelte indkomstår med 1 pct. månedlig for hver påbegyndt måned, regnet  

 fra den 1. juli i det kalenderår, hvori der efter kildeskatteloven er betalt  

 foreløbig skat for det pågældende indkomstår.
Andre skattepligtige betaler  

 renter med 1 pct. månedlig for hver påbegyndt måned, regnet fra de  

 tidspunkter, til hvilke skatterne ville være forfaldne, såfremt den  

 skattepligtige ikke havde foretaget forskudsafskrivninger.
Fører reguleringen  

 til, at der for enkelte år skal tilbagebetales skattebeløb, tilkommer der  

 ikke den skattepligtige renter af tilbagebetalingen.
§ 29 Q.  Ligningsrådet kan fritage for regulering  

 efter § 29 P, stk. 2-4, når levering eller fuldførelse ikke er sket inden  

 udløbet af det fjerde indkomstår efter bestillings- eller planlægningsåret og  

 rådet skønner, at den skattepligtige hverken har kunnet forudse eller afværge  

 forsinkelsen.
Fritagelsen skal betinges af, at levering eller fuldførelse  

 sker inden en af Ligningsrådet fastsat frist på højst 3 år, regnet fra  

 udløbet af det fjerde indkomstår efter bestillings- eller planlægningsåret.
§ 29 R.  Såfremt den skattepligtige dør eller går  

 konkurs, inden samtlige af forskudsafskrivningen omfattede aktiver er leveret  

 eller fuldført, reguleres de tidligere skatteansættelser på samme måde som  

 angivet i § 29 P.
Det samme gælder, hvis virksomheden inden det nævnte  

 tidspunkt likvideres uden konkursbehandling, ophører på anden måde eller  

 afhændes.
 Stk. 2.  Når indehaveren af en erhvervsvirksomhed dør,  

 kan forskudsafskrivninger overtages af en ægtefælle eller højst en arving  

 efter afdøde på de for afdøde gældende betingelser.
Dræningsanlæg på jordbrugsbedrifter § 29 S.  (* 29) På dræningsanlæg på jordbrugsbedrifter  

 kan der fra og med anskaffelsesåret foretages afskrivning med indtil 10 pct.  

 af anskaffelsessummens kontantværdi opgjort efter bestemmelsen i § 19 A.  

 Afskrivning kan ikke foretages i det indkomstår, hvor anlægget sælges.
 Stk. 2.  (* 30) Fortjenesten ved salg af dræningsanlæg  

 opgøres og beskattes efter § 29, stk. 1.
Almindelige bestemmelser § 30.  Ved salg af de af denne lov omhandlede  

 formuegoder finder reglerne i lov nr. 149 af 10. april 1922 § 5 a om  

 beskatning af avance og om fradragsret for tab anvendelse i tilfælde, hvor  

 salg af sådanne formuegoder henhører til den skattepligtiges næringsvej eller  

 er foretaget i spekulationsøjemed.
Ved salg af fast ejendom gælder dette dog  

 kun, når salget hører til den skattepligtiges næringsvej.
Stk. 2.  (* 3) I de tilfælde, der er nævnt i stk. 1,  

 formindskes saldoværdien for driftsmidler og skibe som nævnt i afsnit I og  

 III med den del af den afskrivningsberettigede saldoværdi, som vedrører det  

 solgte formuegode.
Denne del af saldoen beregnes ved, at anskaffelsessummen  

 afskrives med de afskrivningsprocenter, der er anvendt i de enkelte  

 indkomstår.
Ved salg af driftsmidler og skibe, som er omfattet af afsnit V A,  

 formindskes saldoværdien efter § 34 C i stedet med anskaffelsessummen.
 Stk. 3.  En skattepligtig, der har foretaget  

 afskrivninger i overensstemmelse med bestemmelserne i denne lov, kan efter  

 udløbet af fristen for indgivelse af selvangivelse kun ændre disse  

 afskrivninger med Ligningsrådets tilladelse.
§ 30 A.  Ved opgørelsen af anskaffelsessummer,  

 forbedringsudgifter og reparationsudgifter kan den skattepligtige ikke  

 medregne afgift, der efter merværdiafgiftsloven kan fradrages som indgående  

 afgift.
Det samme gælder ved opgørelsen af den aftalte byggesum for et skib  

 efter § 14.
 Stk. 2.  Ved opgørelsen af salgssummer medregnes ikke  

 merværdiafgift.
§ 31.  (* 31) Erhvervelse af formuegoder ved gave  

 eller arveforskud sidestilles i denne lov med køb.
Som købesum betragtes i  

 disse tilfælde det beløb, der er lagt til grund ved beregningen af gaveafgift  

 eller indkomstskat af den pågældende erhvervelse.
Har denne ikke været  

 afgifts- eller indkomstskattepligtig, betragtes som købesum det pågældende  

 formuegodes værdi i handel og vandel på erhvervelsestidspunktet.
Ved  

 erhvervelse af et formuegode, der afskrives på et grundlag, der opgøres efter  

 § 19 A eller § 33 A, skal den nævnte købesum omregnes til kontantværdi.
Stk. 2.  (* 32) Overdragelse af formuegoder som gave  

 eller arveforskud sidestilles i denne lov med salg af de pågældende  

 formuegoder.
Som salgssum betragtes den værdi, der lægges til grund ved  

 beregningen af gaveafgift eller indkomstskat i forbindelse med overdragelsen  

 eller - såfremt denne ikke er afgifts- eller indkomstskattepligtig - værdien  

 i handel og vandel på overdragelsestidspunktet.
Omfattes det afhændede  

 formuegode af § 19 A, § 29 S eller § 33 A, skal salgssummen omregnes til  

 kontantværdi.
 § 32.  Overfører en skattepligtig formuegoder af den i  

 afsnit I og III omhandlede art til benyttelse enten til udelukkende private  

 formål eller til både erhvervsmæssige og private formål, sidestilles sådanne  

 overførelser i denne lov med salg og køb af de pågældende formuegoder.
 Stk. 2.  Overfører en skattepligtig formuegoder af den i  

 afsnit II omhandlede art enten til udelukkende erhvervsmæssig benyttelse  

 eller til udelukkende privat benyttelse, sidestilles sådanne overførelser i  

 denne lov med salg og køb af de pågældende formuegoder.
 Stk. 3.  Overfører en skattepligtig maskiner, inventar  

 og lignende formuegoder eller skibe fra udelukkende privat benyttelse enten  

 til udelukkende erhvervsmæssig benyttelse eller til benyttelse til både  

 erhvervsmæssige og private formål, sidestilles sådanne overførelser i denne  

 lov med køb af de pågældende formuegoder.
 Stk. 4.  Som salgssum og købesum betragtes værdien i  

 handel og vandel på overførelsestidspunktet.
 § 32 A.  Overfører en skattepligtig driftsmidler eller  

 skibe fra afskrivningsberettiget benyttelse efter afsnit I, II eller III  

 eller fra udelukkende privat benyttelse til benyttelse, der er omfattet af  

 afsnit V A, sidestilles sådan overførsel med salg og køb af driftsmidlerne  

 eller skibene.
 Stk. 2.  Overfører en skattepligtig driftsmidler eller  

 skibe, der er omfattet af afsnit V A, til afskrivningsberettiget benyttelse  

 efter afsnit I, II eller III eller til udelukkende privat benyttelse,  

 sidestilles sådan overførsel med salg og køb af driftsmidlerne eller skibene.
 Stk. 3.  Som salgssum og købesum anvendes handelsværdien  

 på overførselstidspunktet.
 § 32 B.  (* 33) Såfremt et driftsmiddel, der  

 udelukkende benyttes erhvervsmæssigt i en erhvervszone og afskrives på  

 særskilt saldo som nævnt i § 2 A, flyttes uden for erhvervszonen til fortsat  

 udelukkende erhvervsmæssig benyttelse, nedsættes den afskrivningsberettigede  

 saldoværdi på den særskilte driftsmiddelsaldo med driftsmidlets handelsværdi.  

 Handelsværdien tillægges samtidig virksomhedens ordinære driftsmiddelsaldo.
Stk. 2.  Såfremt et driftsmiddel, der udelukkende  

 benyttes erhvervsmæssigt uden for en erhvervszone, flyttes til en  

 erhvervszone og betingelserne for afskrivning på særskilt saldo som nævnt i §  

 2 A er opfyldt, nedsættes den afskrivningsberettigede saldoværdi på den  

 ordinære driftsmiddelsaldo med driftsmidlets handelsværdi.
Handelsværdien  

 tillægges samtidig den særskilte driftsmiddelsaldo.
 § 33.  Ekspropriationserstatninger sidestilles i denne  

 lov med salgssummer.
§ 33 A.  (* 34) Anskaffelses- og afståelsessummen for  

 driftsmidler og skibe omfattet af afsnit I-III omregnes til kontantværdi  

 efter regler, der fastsættes af skatteministeren.
Skattemæssige afskrivninger  

 foretages på grundlag af den således omregnede anskaffelsessum.
 § 34.  Anskaffes aktiver som nævnt i afsnit I, III og  

 IV til brug ved forsøgs- eller forskningsvirksomhed, som er knyttet til den  

 skattepligtiges erhverv, kan Ligningsrådet tillade, at afskrivning påbegyndes  

 før igangsættelsen af den erhvervsvirksomhed, hvorpå forsøgene eller  

 forskningen tager sigte.
Afsnit V A (* 35) Ikrafttrædelses- og overgangsbestemmelser §§ 35-43. (Udelades)36) § 43 A.  (* 37) Afstås en fiskekutter under sådanne  

 omstændigheder, at § 6, jf. § 13, kommer til anvendelse, og er skibet  

 erhvervet før den 15. september 1957, kan skatteministeren, når særlige  

 omstændigheder taler derfor, helt eller delvis fritage for beskatning af den  

 i henhold til § 6, stk. 1, jf. § 13, opgjorte skattepligtige indkomst.  

 Bestemmelsen finder tilsvarende anvendelse på andre skibe under 150 brt.
§ 44.  Skatteministeren fastsætter de nærmere  

 forskrifter om, hvilke oplysninger der skal meddeles af de skattepligtige til  

 de skattelignende myndigheder til brug ved disses kontrol med overholdelsen  

 af bestemmelserne i denne lov, og fastsætter i denne forbindelse den form,  

 hvori de pågældende oplysninger skal afgives.
Afgivelsen af de nævnte  

 oplysninger kan fremtvinges ved pålæg af en daglig bøde, der fastsættes af  

 skatteministeren.
 § 44 A.  Skatteministeren kan bemyndige de statslige  

 eller kommunale skattemyndigheder til at træffe afgørelser efter denne lov.  

 Ministeren kan fastsætte regler om adgang til at klage over afgørelserne,  

 herunder om, at afgørelserne ikke kan indbringes for højere administrativ  

 myndighed.
 § 45.  Skatteministeren fastsætter de nærmere regler  

 for gennemførelsen af denne lov og bemyndiges til at afholde de til lovens  

 gennemførelse nødvendige udgifter.
 § 46.  Denne lov gælder ikke for Færøerne og Grønland.  

 Lov nr. 217 af 10. april 1991 har følgende overgangsbestemmelser:
§ 16 For driftsmidler m.v. og skibe, der er anskaffet før den 1. januar 1982,  

 og for hvilke der ved udgangen af indkomståret 1990 fortsat eksisterer en  

 saldo, der ikke er overført til den pristalsregulerede saldo for henholdsvis  

 driftsmidler m.v. og skibe, jf. § 8 i lov nr. 197 af 18. maj 1982, som ændret  

 ved lov nr. 201 af 25. maj 1983, skal disse saldi overføres til saldiene  

 opgjort efter denne lovs § 17, stk. 3.
§ 17 Stk. 1.  For indkomståret 1991 foretages skattemæssige  

 afskrivninger på bygninger og installationer, der er anskaffet den 1. januar  

 1982 eller senere, på grundlag af den kontantværdiansatte pristalsregulerede  

 anskaffelsessum ved udgangen af indkomståret 1990.
 Stk. 2.  For indkomståret 1991 foretages skattemæssige  

 afskrivninger på udgifter til ombygninger og forbedringer på bygninger eller  

 installationer, der er afholdt den 1. januar 1982 eller senere, på grundlag  

 af de afholdte udgifter pristalsreguleret til og med indkomståret 1990.
 Stk. 3.  For indkomståret 1991 foretages afskrivning  

 efter afskrivningslovens § 2, stk. 3, og § 12 på grundlag af saldoværdien  

 opgjort efter afskrivningslovens § 2, stk. 2.
 Stk. 4.  For indkomståret 1991 foretages afskrivning  

 efter afskrivningslovens § 8, stk. 2, på grundlag af den uafskrevne del af  

 anskaffelsessummen efter afskrivning og pristalsregulering for indkomståret  

 1990.
§ 18 Stk. 1.  Ved afståelse af bygninger samt særlige  

 installationer i afskrivningsberettigede bygninger, som er  

 afskrivningsberettigede efter de regler, der gælder for anskaffelser fra før  

 1. januar 1982, opgøres fortjenesten efter de dagældende regler.
Er der på  

 sådanne bygninger eller installationer afholdt ombygnings- eller  

 forbedringsudgifter, som er afskrevet efter de regler, der gælder for  

 anskaffelser den 1. januar 1982 eller senere, skal opgørelsen af denne del af  

 fortjenesten ske efter reglerne i afskrivningslovens § 29, stk. 1, jf.  

 nedenfor stk. 3.
 Stk. 2.  Ved afståelse af afskrivningsberettigede  

 bygninger og særlige installationer heri, der afskrives efter de regler, der  

 gælder for anskaffelser den 1. januar 1982 eller senere, opgøres fortjenesten  

 efter afskrivningslovens § 29, stk. 1, jf. nedenfor stk. 3.
Stk. 3.  Til grund for opgørelse af fortjenesten efter  

 afskrivningslovens § 29, stk. 1, opgøres anskaffelsessummen som de  

 afskrivningsberettigede udgifter til anskaffelse, forbedringer m.v., der  

 efter forlods afskrivning eller forskudsafskrivning er pristalsreguleret til  

 og med indkomståret 1990, med tillæg af udgifter til installationer eller  

 forbedringer m.v., der henholdsvis er anskaffet eller afholdt i indkomståret  

 1991 eller senere indkomstår.
De på bygningen og installationen foretagne  

 afskrivninger, herunder forlods afskrivninger og forskudsafskrivninger,  

 opgøres som de til og med indkomståret 1990 foretagne afskrivninger  

 pristalsreguleret til og med indkomståret 1990. Forlods afskrivninger og  

 forskudsafskrivninger pristalsreguleres fra året efter forlodsafskrivningen  

 eller anskaffelsen til og med indkomståret 1990. Hertil lægges summen af  

 afskrivninger foretaget med virkning for indkomståret 1991 og senere  

 indkomstår efter afskrivningslovens § 29.
Skatteministeriet, den 24. oktober 1996 Carsten Koch / K.-H.
Ludolph (* 1) Denne lovbekendtgørelse indeholder bemærkninger om ikrafttrædelses-  

 og overgangsbestemmelser for love, der er vedtaget i folketingsårene 1993-94  

 og 1994-95. Bemærkninger om ikrafttrædelses- og overgangsbestemmelser for  

 tidligere ændringer i afskrivningsloven er kun medtaget i det omfang, de  

 skønnes at have betydning.
 (* 2) Ved lovbekendtgørelsen er ikke medtaget den ændring, der følger af §  

 5 i lov nr. 378 af 18. maj 1994. Ved nævnte lov er bestemmelsen i  

 afskrivningslovens § 21, stk. 3, 4. pkt., ophævet med virkning for  

 ombygninger eller forbedringer, der foretages i indkomståret 1999 eller  

 senere indkomstår, jf. note 17) til § 21, stk. 3, 4. pkt.
 (* 3) Ved lov nr. 217 af 10. april 1991 blev indekseringen af  

 afskrivningsgrundlaget afskaffet med virkning fra og med indkomståret 1991. §  

 2, stk. 3, 5 og 6, § 8, stk. 2, 1.-3. pkt. og 6. pkt., og stk. 3, § 9, § 10,  

 stk. 1, § 19 A, § 21, stk. 3, § 21 A, stk. 2, § 22, stk. 1 og 3, § 23, stk.  

 1, § 24, stk. 2 og 3, § 26, § 26 A, stk. 2, § 27, og § 30, stk. 2, i de her  

 anførte affattelser har virkning fra og med indkomståret 1991. Bestemmelserne  

 om indekseringen af afskrivningsgrundlaget er trykt i lovbekendtgørelse nr.  

 205 af 23. marts 1990.
 (* 4) Bestemmelserne i § 2, stk. 4, 2. og 3. pkt., § 3, stk. 1, stk. 2, 1.  

 pkt., og stk. 6, 1. og 2. pkt., og § 8, stk. 2, 4. og 5. pkt., i de her  

 anførte affattelser har virkning fra og med indkomståret 1992, jf. § 1 og §  

 7, stk. 2, i lov nr. 887 af 21. december 1991.
 (* 5) Bestemmelsen i § 2, stk. 8, og bestemmelserne i § 15 og § 29 K, stk.  

 1, 3. pkt., i de her anførte affattelser har virkning for driftsmidler og  

 øvrige aktiver, der er anskaffet den 19. maj 1993 eller senere, jf. § 5, stk.  

 5, i lov nr. 425 af 25. juni 1993 og § 16, stk. 2, i lov nr. 1117 af 22.  

 december 1993. Bestemmelserne i § 3, stk. 7 og 8, har virkning for aktiver  

 omfattet af afskrivningslovens § 3, stk. 1, 1. pkt., og stk. 2, der er  

 anskaffet den 18. juni 1993 eller senere, jf. § 5, stk. 4, i lov nr. 425 af  

 25. juni 1993 og § 16, stk. 3, i lov nr. 1117 af 22. december 1993.  

 Bestemmelserne i § 14, stk. 2, 3. pkt., og § 29 F, stk. 1, 2. pkt., har  

 virkning for aktiver, hvorom der den 19. maj 1993 eller senere er indgået  

 kontrakt henholdsvis bindende aftale om levering, jf. § 5, stk. 6, i lov nr.  

 425 af 25. juni 1993 og § 16, stk. 4, i lov nr. 1117 af 22. december 1993.
 (* 6) Bestemmelsen i § 2, stk. 9, har virkning for driftsmidler, der er  

 anskaffet den 19. maj 1993 eller senere, jf. § 1, nr. 2, og § 16, stk. 2, i  

 lov nr. 1117 af 22. december 1993.
 (* 7) Bestemmelserne i § 2 A, stk. 1, 2 og 6, er indsat ved lov nr. 486 af  

 24. juni 1992 og er trådt i kraft den 15. februar 1994, jf.  

 skatteministeriets bekendtgørelse nr. 92 af 8. februar 1994. Betingelsen i  

 stk. 2, 1. pkt., om, at driftsmidlerne skal være anskaffet, efter at  

 erhvervszonen blev udpeget, er dog indsat ved lov nr. 1114 af 22. december  

 1993, hvilken lov ligeledes er trådt i kraft den 15. februar 1994, jf.  

 skatteministeriets nævnte bekendtgørelse nr. 92 af 8. februar 1994.
 (* 8) Bestemmelserne i § 2 A, stk. 3 - 5, er indsat ved lov nr. 1114 af  

 22. december 1993 og er trådt i kraft den 15. februar 1994, jf.  

 skatteministeriets bekendtgørelse nr. 92 af 8. februar 1994.
 (* 9) Bestemmelsen i § 3, stk. 6, 3. pkt., er indsat ved lov nr. 486 af  

 24. juni 1992 og er trådt i kraft den 15. februar 1994, jf.  

 skatteministeriets bekendtgørelse nr. 92 af 8. februar 1994.
 (* 10) § 3 A har virkning for driftsmidler, der anskaffes i perioden fra  

 den 1. december 1985 til og med den 30. september 1995, jf. lov nr. 1108 af  

 21. december 1994 og bekendtgørelse nr. 343 af 1. juni 1995.
 (* 11) Bestemmelsen i § 5, stk. 2, er indsat ved lov nr. 486 af 24. juni  

 1992 og er trådt i kraft den 15. februar 1994, jf. skatteministeriets  

 bekendtgørelse nr. 92 af 8. februar 1994.
 (* 12) Bestemmelserne i § 6, stk. 1 - 3, i de her anførte affattelser har  

 virkning for indkomståret 1996 og senere indkomstår, jf. § 3, nr. 1 - 3, og §  

 19, stk. 1, i lov nr. 313 af 17. maj 1995.
 (* 13) Bestemmelsen i § 6, stk. 4, har virkning for driftsmidler, der er  

 anskaffet den 19. maj 1993 eller senere, jf. § 1, nr. 5, og § 16, stk. 2, i  

 lov nr. 1117 af 22. december 1993.
 (* 14) Bestemmelsen i § 13, 2. pkt, er indsat ved lov nr. 486 af 24. juni  

 1992 og er trådt i kraft den 15. februar 1994, jf. skatteministeriets  

 bekendtgørelse nr. 92 af 8. februar 1994.
 (* 15) Bestemmelsen i § 14, stk. 4, finder anvendelse, når skriftlig  

 aftale om bygning af et skib er indgået senest den 31. december 1987 med  

 aftalt levering senest den 31. december 1990, jf. § 7, stk. 2, i lov nr. 767  

 af 12. november 1986.
 (* 16) Regler om kontantværdiansættelse af overdragelsessummer efter bl.a.  

 afskrivningsloven er fastsat ved skatteministeriets bekendtgørelse nr. 486 af  

 31. maj 1994.
 (* 17) Bestemmelsen i § 21, stk. 3, 4. pkt., er ophævet med virkning for  

 ombygninger eller forbedringer, der foretages i indkomståret 1999 eller  

 senere indkomstår, jf. § 5 og § 9, stk. 7, i lov nr. 378 af 18. maj 1994.
 (* 18) § 21 A har virkning for anlæg, der tages i brug i perioden fra den  

 1. december 1985 til og med den 30. september 1995, jf. lov nr. 1108 af 21.  

 december 1994 og bekendtgørelse nr. 343 af 1. juni 1995.
 (* 19) Bestemmelsen i § 23 A, stk. 1, er indsat ved lov nr. 486 af 24.  

 juni 1992 og er trådt i kraft den 15. februar 1994, jf. skatteministeriets  

 bekendtgørelse nr. 92 af 8. februar 1994. Betingelsen i stk. 1, 1. pkt., om,  

 at bygningen eller installationen skal være anskaffet, efter at erhvervszonen  

 blev udpeget, er dog indsat ved lov nr. 1114 af 22. december 1993, hvilken  

 lov ligeledes er trådt i kraft den 15. februar 1994, jf. skatteministeriets  

 nævnte bekendtgørelse nr. 92 af 8. februar 1994.
 (* 20) Bestemmelserne i § 23 A, stk. 2 - 4, er indsat ved lov nr. 1114 af  

 22. december 1993 og er trådt i kraft den 15. februar 1994, jf.  

 skatteministeriets bekendtgørelse nr. 92 af 8. februar 1994.
 (* 21) I bestemmelsen i § 26 A, stk. 6, er adjektivet  

 »skattepligtige« med virkning for indkomståret 1996 og senere  

 indkomstår en ændring fra det tidligere adjektiv: »særlige«, jf. §  

 3, nr. 4, og § 19, stk. 1, i lov nr. 313 af 17. maj 1995.
 (* 22) Bestemmelsen i § 29, stk. 1, i den her anførte affattelse har  

 virkning for indkomståret 1996 og senere indkomstår, jf. § 3, nr. 5, og § 19,  

 stk. 1, i lov nr. 313 af 17. maj 1995.
 (* 23) I bestemmelsen i § 29, stk. 2, 3. pkt., er ordene »Til den  

 skattepligtige indkomst medregnes« med virkning for indkomståret 1996 og  

 senere indkomstår en ændring fra de tidligere ord: »Den særlige indkomst  

 omfatter«, jf. § 3, nr. 6, og § 19, stk. 1, i lov nr. 313 af 17. maj  

 1995.
 (* 24) I bestemmelsen i § 29 A, stk. 1, er ordene »den skattepligtige  

 indkomst« med virkning for indkomståret 1996 og senere indkomstår en  

 ændring fra de tidligere ord: »den skattepligtiges særlige  

 indkomst«, jf. § 3, nr. 7, og § 19, stk. 1, i lov nr. 313 af 17. maj  

 1995.
 (* 25) I bestemmelsen i § 29 A, stk. 3, 2. pkt., er det tidligere adjektiv  

 »særlige« mellem ordene: »skattepligtige« og  

 »indkomst« udgået med virkning for indkomståret 1996 og senere  

 indkomstår, jf. § 3, nr. 8, og § 19, stk. 1, i lov nr. 313 af 17. maj 1995.
 (* 26) Bestemmelsen i § 29 A, stk. 6, i den her anførte affattelse har  

 virkning for indkomståret 1996 og senere indkomstår, jf. § 3, nr. 9, og § 19,  

 stk. 1, i lov nr. 313 af 17. maj 1995.
 (* 27) I bestemmelsen i § 29 N, er ordene »den kommunale  

 ligningsmyndighed« ved § 1, nr. 9, i lov nr. 1114 af 22. december 1993  

 en ændring fra de tidligere ord: »de skattelignende myndigheder«.
 (* 28) Ordene »eller konjunkturudligning« i bestemmelsen i § 29  

 P, stk. 7, er indsat ved § 5 i lov nr. 1115 af 22. december 1993 og har  

 virkning fra og med indkomståret 1993, jf. § 9, stk. 2, i nævnte lov.
 (* 29) I bestemmelsen i § 29 S, stk. 1, 1. pkt., er ordene »opgjort  

 efter bestemmelsen i § 19 A« indsat med virkning fra og med den 18.  

 november 1993, jf. § 1, nr. 8, og § 16, stk. 1, i lov nr. 1117 af 22.  

 december 1993.
 (* 30) Bestemmelsen i § 29 S, stk. 2, i den her anførte affattelse har  

 virkning for indkomståret 1996 og senere indkomstår, jf. § 3, nr. 10, og §  

 19, stk. 1, i lov nr. 313 af 17. maj 1995.
 (* 31) I bestemmelsen i § 31, stk. 1, 4. pkt., er ordene »eller § 33  

 A« indsat med virkning fra og med den 18. november 1993, jf. § 1, nr. 9,  

 og § 16, stk. 1, i lov nr. 1117 af 22. december 1993.
 (* 32) I bestemmelsen i § 31, stk. 2, 3. pkt., er ordene », § 29 S  

 eller § 33 A« indsat med virkning fra og med den 18. november 1993, jf.  

 § 1, nr. 10, og § 16, stk. 1, i lov nr. 1117 af 22. december 1993.
 (* 33) Bestemmelsen i § 32 B er indsat ved lov nr. 1114 af 22. december  

 1993 og er trådt i kraft den 15. februar 1994, jf. skatteministeriets  

 bekendtgørelse nr. 92 af 8. februar 1994.
 (* 34) Bestemmelsen i § 33 A har virkning for driftsmidler og skibe, der  

 anskaffes eller afstås fra og med indkomståret 1994. For skattepligtige, hvis  

 indkomstår 1994 er påbegyndt før 19. maj 1993, finder bestemmelsen alene  

 anvendelse for anskaffelser og afståelser som nævnt i 1. pkt., der finder  

 sted den 19. maj 1993 eller senere, jf. § 1 og § 4, stk. 2, i lov nr. 485 af  

 30. juni 1993. Regler om kontantværdiansættelse af overdragelsessummer efter  

 bl.a. afskrivningsloven er fastsat ved skatteministeriets bekendtgørelse nr.  

 486 af 31. maj 1994.
(* 35) Ved lov nr. 388 af 7. juni 1989 er afsnit V A (Aktiver, der udlejes  

 (leasing)) ophævet med virkning for aktiver, der anskaffes den 12. maj 1989  

 eller senere.
Bestemmelserne i afsnit V A er trykt i lovbekendtgørelse nr.  

 758 af 12. december 1988.
 (* 36) Bestemmelserne er trykt i lovbekendtgørelse nr. 267 af 15. juni  

 1967.
 (* 37) I bestemmelsen i § 43 A, 1. pkt., er adjektivet  

 »skattepligtige« med virkning for indkomståret 1996 og senere  

 indkomstår en ændring fra det tidligere adjektiv: »særlige«, jf. §  

 3, nr. 11, og § 19, stk. 1, i lov nr. 313 af 17. maj 1995.
