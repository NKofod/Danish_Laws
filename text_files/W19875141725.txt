I forbindelse med spirituskørsel påkørte en kvindelig bilist en  

 parkeret lastbil, hvorved hendes 9-årige søn blev dræbt.
Alene tiltale for  

 spirituskørsel.(* 2) En 37-årig kvinde førte personbil ad en hovedvej og skulle passere en kommunal lastbil, der holdt parkeret i højre side i  

 sigtedes færdselsretning med højre hjulpar 0,8 meter inde på græsrabatten,  

 mens personalet rensede grøften.
Sigtede havde angiveligt set lastbilen, hvis  

 gule advarselsblink ikke var tændt, i god tid, og der var ingen anden  

 færdsel.
Alligevel ramte hun lastbilen, hvorved hende 9-årige søn blev dræbt.  

 Alkoholpromillen i hendes blod var 1,85 en time efter ulykken.
Hun kom ikke  

 selv noget videre til.
Med udgangspunkt i den i AÅ 1976 refererede sag  

 (T0051), hvor egenskaden næppe i sig selv kunne begrunde tiltalefrafald,  

 fandtes der baggrund for, at egne børn sættes i en klasse for sig, således at  

 der i sådanne tilfælde ikke er behov for at lade den sigtede ifalde  

 frihedsstraf oven i de prøvelser, der iøvrigt er forbundet med at være årsag  

 til sit barns død.
Herefter tiltrådtes statsadvokatens indstilling om, at der  

 alene rejstes tiltale for spirituskørsel, hvilken overtrædelse sigtede  

 iøvrigt nægtede sig skyldig i med henvisning til et begrænset  

 spiritusforbrug.
(* 1) Offentliggjort i Anklagemyndighedens Årsberetning 1987, side 134.
