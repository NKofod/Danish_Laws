Bekendtgørelse om ændring af bekendtgørelse om bygningsreglement 2018 (BR18) § 1 I bekendtgørelse nr. 1399 af 12. december 2019 om bygningsreglement 2018 (BR18), som senest ændret ved bekendtgørelse nr. 1498 af 6. december 2022, foretages følgende ændringer:
 1. Indledningen affattes således:
»I medfør af § 2, stk. 4, § 3, § 4 B, stk. 1, § 4 C, § 5, § 6, stk. 1, litra a-d, f, g, j, k og l, § 6, stk. 2 og 3, § 7, stk. 1, § 8, stk. 1 og 2, § 9, stk. 1, § 10, stk. 1, § 12, stk. 6, § 16 A, § 16 B, stk. 1, § 16 C, stk. 9, § 18, stk. 5, § 21, stk. 1 og 3, § 22, stk. 9, § 28, stk. 3, 4 og 7, § 30, stk. 2, § 30 A og § 30 C i byggeloven, jf. lovbekendtgørelse nr. 1178 af 23. september 2016, som senest ændret ved lov nr. 2156 af 27. november 2021, fastsættes efter bemyndigelse i henhold til § 12 i bekendtgørelse nr. 945 af 21. juni 2022 om Bolig- og Planstyrelsens opgaver og beføjelser samt klageadgang på bolig- og byggeområdet:« 2. § 297, stk. 2, nr. 4, affattes således:
»4) B4: Udskiftning (dog undtaget transport og udskiftningsproces).« 3. Bilag 2, tabel 7, affattes som bilag 1 til denne bekendtgørelse.
§ 2 Stk. 1. Bekendtgørelsen træder i kraft den 1. januar 2023.
 Stk. 2. Bekendtgørelsen finder ikke anvendelse på ansøgninger om byggetilladelse, der er indsendt før bekendtgørelsens ikrafttræden.
Bolig- og Planstyrelsen, den 21. december 2022 Lise Aaen Kobberholm / Berit Ipsen Hansen Bilag 1 »Tabel 7: Generisk datagrundlag Dette dokument indeholder det generiske datagrundlag, jf. § 297, stk. 5.
Ved anvendelsen af datagrundlaget anvendes det mest repræsentative datasæt for materialet.
Såfremt der ikke findes et repræsentativt datasæt, anvendes data for de forskellige delkomponenter.
Dog kan der altid anvendes en opgørelse af mængde råmateriale hvor dette fremgår af kolonnen Detaljeringsniveau i bilag 2, tabel 6.
 For så vidt angår tekniske installationer kan bygningsejer som alternativ til opgørelse af anvendte mængder vælge at opgøre klimapåvirkningen for bygningen på basis af de standardværdier, som fremgår nederst.
 Hvor en værdi for global opvarmning er angivet med #[bogstav og talværdi], anvendes den værdi for global opvarmning, som fremgår af tilsvarende kolonne i rækken med tilsvarende ID.
Standardværdierne herunder kan anvendes af bygningsejer som alternativ til faktiske mængder ved at opgøre installationernes klimapåvirkning alene på baggrund af areal.
Det anvendte areal i m2 er det samlede opvarmede etageareal (jf. § 256, stk. 3) plus det opvarmede kælderareal.
Det således fremkomne areal ganges med standardværdien.
Den således fremkomne værdi benyttes i stedet for en opgørelse af installationernes faktiske klimapåvirkning.
 Standardværdier for installationer, opgivet i kg CO2-ækvivalenter pr. m2 pr. år:
