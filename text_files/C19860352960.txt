 Baggrund:
 × Bekendtgørelse nr. 505 af 19. november 1980 om sikkerhedsskiltning, som  

 ændret ved bekendtgørelse nr. 471 af 13. august 1982.
 Denne At-meddelelse vejleder om de typer skilte, der skal anvendes under  

 forhold, der er omfattet af arbejdsmiljølovgivningen.
 Ved en række arbejder og maskiner er det i de enkelte regler påbudt at  

 anvende skilte, der giver anvisning eller påbud om sikkerhedsmæssige forhold.
 Hvor der i øvrigt er behov, kan virksomheden og dens  

 sikkerhedsorganisation opsætte skilte med påbud, vejledning eller oplysning.  

 Skilte må kun forsynes med den tekst, der er nødvendig for at gøre opmærksom  

 på forhold af betydning for sikkerhed og sundhed på den hurtigste og lettest  

 forståelige måde, og kun hvis klare let forståelige symboler ikke kan bruges.
 Skilte kan ikke erstatte nødvendige beskyttelsesforanstaltninger.
 Til regulering af trafik inden for virksomhedens område skal anvendes de  

 samme skilte som anvendes efter færdselslovgivningen.
 De ansatte skal have nødvendig oplæring i skiltningens sikkerhedsmæssige  

 betydning og i principperene for dens udformning.
 Sikkerhedsskiltning er en skiltning, som ved hjælp af en sikkerhedsfarve  

 eller en sikkerhedstavle giver anvisning om sikkerhed.
 Sikkerhedsfarve er en farve, som er tillagt en bestemt betydning i  

 forbindelse med sikkerhed.
 Sikkerhedstavle er en tavle, som ved kombination af en form, en farve og  

 et symbol giver en bestemt anvisning om sikkerhed.
 Forbudstavle er en tavle, som forbyder en adfærd, der kan fremkalde fare.
 Advarselstavle er en tavle, som advarer mod en fare.
 Påbudstavle er en tavle, som foreskriver en bestemt adfærd.
 Redningstavle er en tavle, som i tilfælde af fare angiver en nødudgang, en  

 hjælpepost eller placering af redningsudstyr.
 Anvisningstavle er en tavle, som giver andre anvisninger end forbud,  

 advarsel, påbud eller redning.
 Supplerende skilt er en tavle, som giver supplerende oplysninger til  

 forbuds-, advarsels-, påbuds- og redningstavler.
 Symbol er et billede, som beskriver en bestemt situation og som anvendes  

 sammen med forbuds-, advarsels-, påbuds- og redningstavler.
