Indledning I det af energiministeren den 18. december 1986 fastsatte regulativ for  

 styrelsen af Risø er de overordnede regler for bestyrelsens og direktionens  

 kompetence fastsat.
Nærværende dispositionsregler, der erstatter de af  

 bestyrelsen den 18. december 1986 godkendte, konkretiserer inden for  

 regulativets ramme de nærmere regler for ansvarsfordelingen mellem  

 bestyrelse, direktion, afdelingsledere og andre bevillingsansvarlige ledere.
Bestyrelsen § 1.  Bestyrelsen træffer beslutning om:
 1. Retningslinjer for Risøs forskningsvirksomhed og  

 kontraktvirksomhed.
 2. Det årlige finanslovsforslag, herunder eventuelle  

 ændringsforslag inden for de af energiministeren fastlagte rammer.
 3. Risøs arbejdsprogram, indeholdende budgetterne for  

 de enkelte afdelinger.
 4. Enkeltdispositioner og kontrakter over 5 mill.kr.,  

 såfremt disse ikke er godkendt i forbindelse med arbejdsprogrammet.
 5. Indgåelse af kontrakter, der forudsætter ikke  

 ubetydelige ændringer af arbejdsprogrammet, eller som er af væsentlig  

 betydning for Risøs drift eller i øvrigt er af principiel karakter.
 6. Bidrag til foreninger og sammenslutninger, herunder  

 personaleforeninger o.l.
Direktionen § 2.  Inden for de rammer, der er fastlagt af  

 bestyrelsen, træffer den administrerende direktør (i det følgende omtalt som  

 direktøren) alle økonomiske dispositioner.
Direktøren kan delegere sin  

 beslutningsret til andre medlemmer af direktionen samt til afdelingslederne  

 og andre bevillingsansvarlige ledere.
 § 3.  Inden for de rammer, der er fastlagt af  

 bestyrelsen, giver direktøren nærmere retningslinjer for arbejdet på Risø.
 § 4.  Direktøren forelægger forslag til finanslov for  

 bestyrelsen.
 § 5.  Direktøren forelægger Risøs arbejdsprogram for  

 bestyrelsen og i tilslutning hertil budgetterne for de enkelte afdelinger.
 § 6.  Direktøren træffer beslutning om indgåelse af  

 større samarbejdsaftaler samt indtægtsgivende kontrakter, hvor kontraktsummen  

 overstiger 1 mill.kr., jfr. dog § 1.5.
 § 7.  Direktøren kan nedsætte projektgrupper og  

 udnævne bevillingsansvarlige projektledere, der refererer direkte til  

 direktionen.
 § 8.  Direktøren kan på budgettet afsætte  

 dispositionsbeløb til brug for nye projekter eller uforudsete udgifter.
Afdelingslederne § 9.  Afdelingslederne udarbejder forslag til  

 afdelingernes årsplaner og årsbudget.
Forinden fremsendelse af forslag til  

 direktøren forelægges de for afdelingens samarbejdsorgan til en orienterende  

 drøftelse.
Resume af drøftelsen kan vedlægges forslaget.
 § 10.  Inden for de af bestyrelsen godkendte  

 årsbudgetter kan direktøren bemyndige afdelingslederne og andre  

 bevillingsansvarlige ledere til at disponere over afdelingens/projektets  

 samlede budget (årsbevilling), idet dog følgende dispositioner forelægges  

 direktøren til særskilt godkendelse:
 1. Væsentlige ændringer i de godkendte planer og  

 budgetter.
 2. Dispositioner over 1 mill.kr., såfremt  

 dispositionen ikke er godkendt i forbindelse med årsplanen.
 3. Ændring i planer for medarbejderes studieophold i  

 udlandet.
 Stk. 2.  Direktøren er berettiget til at tilbagekalde  

 dele af årsbevillingerne, såfremt forholdene nødvendiggør dette.
 § 11.  Afdelingslederen træffer i henhold til  

 direktionens bemyndigelse beslutning om indgåelse af indtægtsgivende  

 kontrakter, hvor kontraktsummen ikke overstiger 1 mill.kr.
