Medlemskab,  

 vedtægter Dokumentationskrav i forbindelse med efterbetaling af efterløn, når  

 efterlønskort ikke er blevet indsendt i flere år.
 I brev af 10. november  

 2004 har a-kassen bedt direktoratet om en udtalelse om, hvilken form for  

 dokumentation, der skal foreligge, for at efterbetaling af efterløn kan finde  

 sted, når ydelseskort ikke er blevet indsendt over en længere periode.
A-kassen har oplyst, at  

 baggrunden er, at [a-kasse] har nogle sager under behandling.
I disse er der  

 ikke blevet indsendt efterlønskort og følgelig heller ikke blevet udbetalt  

 efterløn i ca. 2 år.
De pågældende ville utvivlsomt have haft ret til  

 efterløn,  

 hvis kortene var blevet indsendt rettidigt.
 A-kassen har også oplyst,  

 at det i de konkrete sager er udelukket at få rekonstrueret ydelseskortene,  

 herunder få disse underskrevet og attesteret af de pågældende medlemmer.
[A-kasse] har henvist til  

 standardvedtægten, der også er udmøntet i § 9, stk. 2, i a-kassens  

 vedtægt, hvorefter dagpengekort m.v. skal indsendes umiddelbart efter hver  

 udbetalingsperiodes  

 udløb.
Retten til forfaldne ydelser falder bort, hvis ydelseskort ikke er  

 indleveret senest 3 måneder efter periodens udløb.
 Efter § 9,  

 stk. 2, 2. pkt., er der dog mulighed for at se bort fra overskridelsen  

 af  

 3 måneders fristen, hvis medlemmet har haft en fyldestgørende grund til ikke  

 at  

 indlevere ydelseskortet rettidigt.
 A-kassen har i den  

 forbindelse henvist til, at da der ikke er fastsat en maksimumsgrænse for,  

 hvor  

 lang en overskridelse af fristen, der kan accepteres, er det [a-kasses]  

 opfattelse, at det er de konkrete omstændigheder, der er afgørende for, hvor  

 lang  

 en overskridelse, der kan ses bort fra.
 [A-kasse] har henvist til,  

 at det er a-kassens opfattelse, at 3 måneders fristen er en ordensforskrift,  

 der primært skal tilgodese administrative hensyn i forbindelse med  

 a-kassernes  

 sagsbehandling og dokumentation ved udbetaling af ydelser.
[A-kasse] har videre  

 bemærket, at da 3 måneders fristen ikke er absolut, er der ikke tale om en  

 forældelsesregel.
Der må teoretisk set være mulighed for at dispensere også  

 for  

 ganske lange overskridelser af fristen, fx i op til flere år, hvis der er  

 særligt undskyldende omstændigheder.
 A-kassen har bemærket, at  

 en dispensation formodentlig alene vil være aktuel ved indsendelse af  

 efterlønskort, da der ikke, som på dagpengeområdet, er et krav om rådighed,  

 tilmelding til AF o.lign., der kan medføre, at retten til ydelsen alligevel  

 fortabes.
 Da det ved lange  

 fristoverskridelser formentlig ofte vil være problematisk at rekonstruere  

 efterlønskort, herunder at få disse korrekt attesteret, har a-kassen i givet  

 fald spurgt, om der kan anvendes en anden form for dokumentation for  

 berettigelsen, og i bekræftende fald hvilken.
 A-kassen har på ovennævnte  

 baggrund bedt direktoratet om at give en vejledende udtalelse i 3 konkrete  

 situationer.
 Indledningsvis skal  

 direktoratet henvise til, at Folketingets Ombudsmand i en konkret sag fandt,  

 at  

 § 34, stk. 2, nr. 3, i lov om arbejdsløshedsforsikring m.v.,  

 indeholder en hjemmel til at fastsætte den omtalte 3-måneders frist - på  

 trods  

 af uoverensstemmelse mellem ordlyden af § 34, stk. 2, nr. 3 og  

 lovbemærkningerne  

 til bestemmelsen.
 Ombudsmanden fandt videre,  

 at fristbestemmelsen i standardvedtægtens § 9 ikke er en  

 ordensforskrift.  

 En ordensforskrift i forvaltningsretlig forstand er karakteriseret ved, at  

 den  

 ikke  heller ikke indirekte  kan tillægges retsvirkninger i  

 forhold til  

 borgeren.
 Ombudsmanden fandt heller  

 ikke, at fristen kan betragtes som en forældelsesregel, navnlig henset til at  

 myndighederne kan dispensere fra fristen, hvis medlemmet har haft  

 fyldestgørende grund til ikke at have indleveret udbetalingsmaterialet.
 1. Den første af de 3  

 sager er af a-kassen beskrevet således:
 Eksempel l.
Et medlem er overgået til  

 »gammel« efterløn i august 2001 som 62-årig.
Medlemmet fylder 67 år i juni  

 2006.  

 Medlemmet har fået udbetalt efterløn i 2001 og indtil oktober 2002. Efter  

 oktober er der ikke indsendt flere efterlønskort, og medlemmet har derfor  

 ikke  

 fået udbetalt efterløn siden.
I begyndelsen af november  

 2004 kontaktede medlemmets søn [a-kasse], idet han netop var blevet opmærksom  

 på, at faderen ikke har fået udbetalt efterløn i 2 år.
Sønnen forklarede, at  

 faderen gennem flere år har lidt af Alzheimers sygdom i tiltagende grad,  

 hvilket var årsagen til, af der ikke var indsendt ydelseskort.
Moderen, der aldrig har  

 beskæftiget sig med parrets økonomi, havde ikke været klar over, at der ikke  

 indgik efterløn på den fælles bankkonto.
Det havde medført, at der kommet et  

 stort overtræk på kassekreditten, og at parrets økonomi nu er i bund.
Medlemmets søn har anmodet  

[a-kasse] om at få efterbetalt efterløn til faderen.
Sønnen har spurgt,  

 hvorledes fremtidige efterlønskort eller andet kan udfyldes og attesteres,  

 idet  

 faderen ikke er i stand til noget selv.
 I denne sag skal  

 direktoratet vejledende udtale, at der i den beskrevne situation må anses at  

 have været en fyldestgørende grund til, at der ikke er blevet indsendt  

 ydelseskort siden oktober 2002. Det er derfor direktoratets opfattelse, at  

 såfremt der fremlægges lægelig dokumentation for, at medlemmet har været ude  

 af  

 stand til at varetage sine interesser siden oktober 2002, kan efterløn  

 udbetales indtil nu.
 Vedrørende fremtidige  

 udbetalinger kan direktoratet tilslutte sig a-kassens forslag om, at der  

 indhentes årsopgørelser fra skattevæsenet, hvorefter disse lægges til grund  

 af  

 de årsager, som a-kassen har anført.
 Da efterlønnen indgår på  

 medlemmets konto, som medlemmets ægtefælle efter det oplyste har adgang til,  

 finder direktoratet det i den konkrete sag ubetænkeligt, at medlemmets  

 ægtefælle attesterer efterlønserklæringerne fremover på medlemmets vegne.
Eksempel 2 Et medlem overgik til  

 efterløn i marts 2002 som 62-årig.
Medlemmet har fået udbetalt efterløn til  

 og  

 med udgangen af december 2002. Derefter er der ikke indsendt yderligere, og  

 medlemmet har ikke fået udbetalt efterløn siden.
 Medlemmet afgik herefter  

 ved døden i august 2004. I forbindelse med behandlingen af boet efter  

 medlemmet  

 konstateres det, at medlemmet ikke har fået udbetalt efterløn i ca. l 1/2 år.  

 Arvingerne har rejst krav om udbetaling af efterløn for perioden fra januar  

 2003 til august 2004.
 Der foreligger ikke  

 nærmere oplysninger om årsagen til, at medlemmet ikke begærede efterløn i  

 perioden fra januar 2003 til august 2004. Medlemmet boede alene.
 Direktoratet skal  

 vejledende udtale, at efterløn udgør et personligt forsørgelsesgrundlag for  

 personer,  

 der har trukket sig tilbage fra arbejdsmarkedet.
 Udbetaling af efterløn  

 forud for et dødsfald kan som udgangspunkt kun ske, hvis betingelserne herfor  

 er opfyldt - herunder at udbetalingsmaterialet er indsendt rettidigt, det vil  

 sige senest 3 måneder efter udbetalingsperiodens udløb.
 Retten til efterløn  

 bortfalder i tilfælde af medlemmets død, jf. bekendtgørelse 872 af 20. august  

 2004 om fleksibel efterløn, § 51, stk. 2, nr. 4 og bekendtgørelse  

 nr.  

 349 af 15. maj 2001 om overgang til, udtræden af og genindtræden i  

 efterlønsordningen samt optjening af præmie § 9, nr. 6.
 I tilfælde hvor  

 udbetalingsmaterialet ikke er indsendt rettidigt, kan undtagelsesbestemmelsen  

 i  

 § 9, stk. 2, 2. pkt. efter direktoratets opfattelse ikke påberåbes  

 af  

 tredjemand efter den berettigedes død, da sidstnævntes behov for forsørgelse  

 ikke længere er til stede.
Eksempel 3 Som eksempel 2, men boet  

 oplyser efterfølgende, at medlemmet har været indlagt på hospital i en  

 længere  

 periode f.eks., fra marts 2003, afbrudt af perioder derhjemme og nye  

 indlæggelser.
Dette bekræftes af lægelige oplysninger.
 Ud fra samme betragtninger  

 som under eksempel 2 er det direktoratets opfattelse, at der ikke kan ske  

 efterbetaling af efterlønnen.
