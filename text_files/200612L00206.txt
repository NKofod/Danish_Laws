Fremsat den 11. april 2007 af økonomi- og erhvervsministeren (Bendt Bendtsen) Forslag til Lov  

 om Fonden til Markedsføring af Danmark Kapitel 1 Fonden til Markedsføring af Danmarks oprettelse § 1.  

  

 Økonomi- og erhvervsministeren opretter Fonden til Markedsføring af Danmark.
 Stk. 2.  

  

 Fonden til  

 Markedsføring af Danmark er et uafhængigt organ inden for den statslige  

 forvaltning.
Kapitel 2 Fonden til Markedsføring af Danmarks formål § 2.  

  

 Formålet med Fonden til Markedsføring af Danmark er at øge omverdenens  

 kendskab  

 til Danmarks styrker og kompetencer.
 Stk. 2.  

  

 Fonden til  

 Markedsføring af Danmark skal deltage i og fremme større begivenheder,  

 konferencer,  

 kampagner m.v.
 Stk. 3.  

  

 Fonden til  

 Markedsføring af Danmark kan etablere og deltage i partnerskaber og  

 konsortier,  

 der bidrager til at fremme fondens formål.
Kapitel 3 Ledelse m.v.
§ 3.  

  

 Fonden  

 til Markedsføring af Danmark ledes af en bestyrelse bestående af en formand,  

 en  

 næstformand og 8 medlemmer, der udpeges i deres personlige egenskab af  

 økonomi-  

 og erhvervsministeren.
Bestyrelsen skal tilsammen have viden om dansk  

 erhvervsliv,  

 uddannelse og kulturliv samt indsigt i den indsats for at markedsføre  

 Danmark,  

 der varetages af staten.
Stk. 2.  

  

 Bestyrelsen  

 udpeges for en periode på 3 år med mulighed for forlængelse i yderligere én  

 periode.
Hvis formanden, næstformanden eller et medlem af bestyrelsen  

 udtræder  

 før udløbet af udpegningsperioden, kan afløseren udpeges for mindre end 3 år.
 § 4.  

  

 Bestyrelsen  

 er beslutningsdygtig, når mindst halvdelen af medlemmerne er til stede.
 Stk. 2.  

  

 Alle  

 beslutninger i bestyrelsen træffes ved simpelt flertal blandt de fremmødte.  

 Står stemmerne lige, er formandens, eller i dennes forfald næstformandens,  

 stemme afgørende.
 Stk. 3.  

  

 Bestyrelsesmedlemmerne modtager honorar for deres arbejde i bestyrelsen i  

 henhold til Finansministeriets retningslinjer herfor.
 § 5.  

  

 Økonomi-  

 og erhvervsministeren stiller sekretariatsbistand til rådighed for Fonden til  

 Markedsføring af Danmark.
 § 6.  

  

 Bestyrelsen  

 kan bemyndige formanden til at træffe afgørelser på bestyrelsens vegne i et  

 nærmere  

 bestemt omfang.
§ 7.  

  

 Bestyrelsen  

 udarbejder en vedtægt for Fonden til Markedsføring af Danmark.
Vedtægten skal  

 godkendes af økonomi- og erhvervsministeren.
 Stk. 2.  

  

 I vedtægten  

 skal der fastsættes retningslinjer og kriterier for tildeling af støtte fra  

 Fonden  

 til Markedsføring af Danmark.
 § 8.  

  

 Bestyrelsen  

 afgiver årligt en beretning til økonomi- og erhvervsministeren om sin  

 virksomhed.
Kapitel 4 Støtte § 9.  

  

 Fonden  

 til Markedsføring af Danmark tildeler efter ansøgning støtte til projekter  

 m.v., der er omfattet af lovens formål, inden for de rammer, der afsættes på  

 de  

 årlige finanslove.
Stk. 2.  

  

 Det er en  

 betingelse for støtte fra Fonden til Markedsføring af Danmark, at der er  

 medfinansiering  

 til de konkrete projekter m.v. på mindst 50 procent.
Bestyrelsen kan  

 dispensere  

 fra kravet om medfinansiering.
§ 10.  

  

 Fonden  

 til Markedsføring af Danmark kan kræve støtte tilbagebetalt, hvis  

 støtteforudsætningerne  

 eller vilkårene ikke overholdes.
Tilsvarende gælder, hvor der er givet  

 urigtige  

 oplysninger i forbindelse med opnåelsen af støtten.
Kapitel 5 Klageadgang § 11.  

  

 Klager over afgørelser, som er truffet af bestyrelsen for Fonden til  

 Markedsføring af Danmark i henhold til denne lov, kan ikke indbringes for  

 anden  

 administrativ myndighed.
 Stk. 2.  

  

 Klager over  

 retlige spørgsmål i forbindelse med bestyrelsens afgørelser efter denne lov  

 kan  

 dog indbringes for økonomi- og erhvervsministeren.
Kapitel 6 Ikrafttræden m.v.
 § 12.  

  

 Loven  

 træder i kraft den 1. juni 2007.
 Stk. 2.  

  

 Loven  

 gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Regeringen har udarbejdet en samlet handlingsplan for  

 offensiv global markedsføring af Danmark, der indeholder en række tværgående  

 initiativer og en målrettet indsats inden for udvalgte områder.
Det mest omfattende initiativ er DanmarksInitiativet, der  

 har til formål at skabe bedre tværgående koordinering af arbejdet med at  

 markedsføre Danmark.
Samtidig skal der med DanmarksInititativet skabes bedre  

 økonomisk mulighed for at tiltrække eller igangsætte større perspektivrige  

 arrangementer og initiativer, der bidrager til at markedsføre Danmark og  

 styrke  

 relationerne mellem Danmark og resten af verden.
Med disse formål som udgangspunkt består DanmarksInitiativet  

 for det første af en ny offentlig fond med statslige midler, Fonden til  

 Markedsføring af Danmark.
For det andet skal der gennem etablering af en  

 tværministeriel  

 taskforce ske en styrkelse af koordinationen af arbejdet med at markedsføre  

 Danmark.  

 For det tredje skal der etableres et markedsføringspanel, der skal bidrage  

 til,  

 at indsatsen forankres solidt i det danske samfund.
 Formålet med dette lovforslag er at skabe hjemmel til at  

 oprette Fonden til Markedsføring af Danmark, der skal yde støtte til større  

 perspektivrige arrangementer, konferencer og initiativer, der bidrager til at  

 markedsføre Danmark.
2. Baggrund Globaliseringen betyder, at der knyttes flere og flere  

 forbindelser på tværs af landegrænserne.
Herved stiger handlen,  

 kulturudvekslingen  

 øges og nye muligheder og konflikter opstår.
Samlet er det en god udvikling  

 for  

 Danmark, idet Danmark er et af de lande i verden, der står bedst rustet til  

 at  

 møde globaliseringens udfordringer.
 De konkrete gevinster kommer dog først fuldt i hus, når  

 både vi selv og de relevante målgrupper i udlandet også er klar over, hvad  

 danskerne kan, og når vi er opmærksomme på de styrker, man har i andre lande.
Samtidig er der  trods Danmarks gode udgangsposition   

 fortsat en række udfordringer, der skal håndteres.
Internationale målinger af  

 opfattelsen  

 af andre lande viser således, at Danmarks image ligger i midterfeltet i en  

 undersøgelse i en række andre lande, og at omverdenen ikke har et særligt  

 klart  

 billede af Danmarks styrker og kompetencer.
Turismen i Danmark oplever ikke samme vækst som i andre  

 lande.
Når det gælder evnen til at tiltrække investeringer, klarer Danmark  

 sig ikke  

 helt så godt som de bedste lande  heller ikke når man tager højde for  

 Danmarks  

 størrelse.
Og på trods af at danske virksomheder oplever fremgang på  

 eksportmarkederne,  

 står virksomhederne ikke stærkt på de store vækstmarkeder i bl.a.
Asien og  

 Østeuropa.
 Regeringen og forligspartierne bag »Aftale om udmøntning af  

 globaliseringspuljen« er derfor enige om, at der er behov for en offensiv og  

 målrettet indsats, hvor fonden er et vigtigt element.
 Fonden skal bidrage til, at en række positive budskaber og  

 temaer, som Danmark allerede i dag forbindes med, kommunikeres klart og  

 direkte  

 til de relevante målgrupper.
 Udgangspunktet er en række analyser af omverdenens kendskab  

 til Danmarks styrker og kompetencer, der er nærmere beskrevet i  

 handlingsplanen  

 »Offensiv global markedsføring af Danmark«.
Analyserne af omverdenens opfattelse af Danmark og danskerne  

 viser, at  

  

 når  

  

 der er et billede af  

 Danmark, er det i altovervejende grad positivt.
Som del af de gennemførte  

 analyser er der således identificeret fire hovedtemaer, der er baseret på en  

 bevidst udvælgelse af de positive budskaber, Danmark allerede i dag forbindes  

 med.
Ved at tage udgangspunkt i disse fire hovedtemaer, bygges der  

 videre på de styrkepositioner, Danmark allerede er kendt for i dag.
Det er  

 hensigten, at projekter, der modtager støtte fra fonden, skal bidrage til at  

 kommunikere et eller flere af disse temaer til de relevante målgrupper i  

 udlandet.
 De fire identificerede hovedtemaer er følgende:
 Danmark som et ansvarligt og afbalanceret land.
 Danmark er høj kvalitet.
 Danmark er eksperimenterende og modigt.
 Danmark er miljøbevidsthed, enkelhed og effektivitet.
Det første tema, Danmark  

 som et ansvarligt og afbalanceret land, beskriver, at der i  

 Danmark lægges  

 stor vægt på at skabe et samfund med omsorg, omtanke, velfærd og stabilitet.  

 Samtidig  

 er Danmark kendt for at gøre en indsats i resten af verden for demokrati,  

 frihed og humanitær bistand til mennesker i nød.
Danmark beskrives desuden  

 som  

 et trygt samfund, hvor alle kan færdes overalt, og for mange udlændinge  

 repræsenterer  

 Danmark en sjælden kombination af social tryghed for den enkelte, hvor ingen  

 lades i stikken og en dynamisk udvikling.
Danmark betragtes i det hele taget  

 som balancernes land, hvor der er harmoni mellem det traditionsrige og det  

 moderne, mellem familieliv og karriere, effektivitet og afslappethed.
Dette  

 tema kan f.eks. kommunikeres i forbindelse med afholdelse af en international  

 konference om arbejdsmarkedsmodeller med fokus på den danske  

 flexicurity-model  

 eller arbejdet for at udbrede demokrati i verden.
Det andet tema, Danmark  

 er høj kvalitet, betyder, at Danmark opfattes som et land, hvor h  

 øj  

 kvalitet og godt design er i fokus.
En vigtig drivkraft er en konstant søgen  

 efter det perfekte gennem stadige forbedringer, selv et veletableret produkt  

 kan fornys.
Samtidig betragtes Danmark som et specialiseringens land, der  

 ofte  

 evner at kombinere spidskompetencer fra forskellige områder for at skabe  

 løsninger  

 i verdensklasse.
Dette tema kan blandt andet understøttes gennem  

 international  

 markedsføring af områder, hvor Danmark står for kvalitetsprodukter som f.eks.  

 møbler, film, mode og kunsthåndværk.
Det tredje tema, Danmark  

 er eksperimenterende og modigt, bygger bl.a. på en opfattelse af, at der i  

 Danmark  

 ofte tænkes ukonventionelt.
Der kan sættes spørgsmålstegn ved alt, og nye  

 idéer  

 udforskes.
Danmark opfattes som et land med en tradition for et frisind og en  

 åbenhed, som giver plads til kreativitet og nytænkning.
Konkret kan dette  

 tema  

 inden for relevante områder understøttes ved arrangementer, konferencer,  

 fremstød m.v., der viser danske styrker inden for blandt andet nye måder at  

 indrette byer på, innovativ arkitektur, nye former for teknologianvendelse  

 m.v.
Det fjerde tema, Danmark er miljøbevidsthed, enkelhed og  

 effektivitet, indeholder, at Danmark opfattes som et velorganiseret land,  

 hvor  

 tingene virker.
Det gælder virksomhederne og de offentlige servicetilbud.
I  

 Danmark lægges der stor vægt på enkelhed.
Det går igen i de produkter, der er  

 designet  

 i Danmark, og i den måde der arbejdes på.
Danskerne går til sagens kerne,  

 mener  

 en stor del af de adspurgte udlændinge.
Derfor er Danmark også et effektivt  

 samfund.
Danskerne er desuden optaget af renhed og enkelhed i forhold til  

 sunde  

 fødevarer, at sikre miljøet, energirigtige løsninger m.v.
Danmark ses mange  

 steder i verden som foregangsland med en lang tradition for et stærkt  

 politisk  

 og folkeligt fokus på emner som bæredygtig energi, forureningsbekæmpelse,  

 energieffektivitet, bæredygtig natur m.v.
Dansk forskning anses for at  

 indtage  

 en førerposition, og danske virksomheder har et stort eksportpotentiale.
 Fonden skal  med sekretariatets bistand  sammen med de  

 relevante ministerier kommunikere disse temaer ud til andre relevante  

 offentlige og private aktører, der bidrager til markedsføringen af Danmark,  

 således at disse også kan benytte dem.
3. Fondens opgaver og sammensætning Fonden skal yde økonomisk støtte til større perspektivrige  

 arrangementer, konferencer og initiativer, der bidrager til at markedsføre  

 Danmark, og dermed styrke kendskabet til Danmarks styrker og værdier.
Dette  

 skal ske på en måde, der samtidig respekterer andre landes styrker og  

 kompetencer.  

 Hensigten er, at fonden særligt skal støtte initiativer og arrangementer,  

 hvor  

 en betydelig del af aktiviteterne foregår i Danmark.
Fonden har også mulighed  

 for at støtte aktiviteter, der foregår i udlandet, idet der dog ikke må være  

 tale om at duplikere aktiviteter, der varetages af eksisterende institutioner  

 på eksport- og investeringsfremmeområdet, jf. nedenfor.
Hensigten er endvidere, at fonden fremmer initiativer, der  

 formidler mest muligt af det samlede billede af Danmark, og som bidrager til  

 at  

 fremme samarbejde på tværs mellem organisationer m.v., der normalt ikke  

 arbejder sammen.
Endelig er det hensigten at tiltrække mange udlændinge til  

 Danmark med henblik på at deltage i konferencer, som turister m.v., da  

 erfaringen viser, at disse ofte vender hjem som gode ambassadører for  

 Danmark.
Fondens formål er således ikke at støtte mindre lokale  

 projekter i Danmark med begrænset international interesse.
Ved tildeling af  

 støtte skal der således lægges vægt på, at det kan sandsynliggøres, at de  

 initiativer, der støttes, skaber betydelig international opmærksomhed.
Fonden ledes af en selvstændig bestyrelse med både privat  

 og statslig deltagelse.
Tilsammen besidder bestyrelsen både viden om  

 forholdene  

 i dansk erhvervs-, uddannelses- og kulturliv, samt viden om den indsats, der  

 varetages af de relevante ministerier og institutioner.
Fonden skal særligt løfte markedsføringsopgaver, der går på  

 tværs af de eksisterende statslige organisationer og strukturer.
Således er  

 det  

 ikke hensigten, at fonden skal duplikere aktiviteter, der varetages af  

 eksisterende  

 institutioner på eksport- og investeringsfremmeområdet.
Fondens regnskab skal aflægges efter lov om statens  

 regnskabsvæsen m.v. og revideres af Rigsrevisor, jf. § 2, stk. 1,  

 nr.  

 1 i lov om statens regnskaber m.v.
Dette skyldes, at der er tale om en  

 offentlig fond, der alene er finansieret ved offentlige midler via  

 finansloven.
4. Økonomiske og administrative konsekvenser  

 for det offentlige Lovforslaget vurderes at have økonomiske konsekvenser for  

 det offentlige.
 Der er foreløbig afsat i alt 150 mio. kr. til fondens virke  

 fordelt på 41,5 mio. kr. i 2007, 41,0 mio. kr. i 2008, 32,0 mio. kr. i 2009  

 og  

 35,5 mio. kr. i 2010. Der forventes positive afledte konsekvenser som følge  

 af  

 et bedre kendskab til Danmarks styrker og kompetencer.
 Sekretariatsbetjeningen af fonden ventes at kræve et  

 personaleforbrug på 7 årsværk i staten.
 Lovforslaget vurderes ikke at have administrative  

 konsekvenser af betydning for staten.
 Lovforslaget har ingen administrative og økonomiske konsekvenser  

 for regioner og kommuner.
 5. De økonomiske og administrative  

 konsekvenser for erhvervslivet m.v.
 Forslaget vurderes at have positive konsekvenser for  

 erhvervslivet, idet det bidrager til at øge omverdenens kendskab til Danmark.  

 Herunder til særlige danske kompetencer, styrkepositioner, produkter m.v.
 Lovforslaget skønnes ikke at have administrative  

 konsekvenser for erhvervslivet.
6. Miljømæssige konsekvenser Lovforslaget har ikke miljømæssige konsekvenser.
7. Administrative konsekvenser for borgerne Lovforslaget skønnes ikke at have administrative  

 konsekvenser for borgerne.
8. Forholdet til EU-retten Lovforslaget berører forholdet til EF-Traktatens  

 statsstøtteregler, og loven skal administreres i overensstemmelse med disse  

 regler.
9. Høring Forslaget er sendt i høring hos:
 Advokatrådet, Akademiet for de tekniske videnskaber,  

 Akademikernes Centralorganisation, Arbejderbevægelsens Erhvervsråd,  

 Arkitektskolen Aarhus, Beskæftigelsesministeriet, Bygherreforeningen,  

 CO-industri, CVU-Rektorkollegiet, Danmarks Biblioteksskole, Danmarks  

 Designskole, Danmarks Erhvervsforskningsakademi, Danmarks  

 Erhvervsskoleforening, Danmarks Pædagogiske Universitet, Danmarks Statistik,  

 Danmarks  

 Tekniske Universitet, Danmarks Vækstråd, Dansk Arbejdsgiverforening, Dansk  

 Arkitektur Center, Dansk Byggeri, Dansk Center for Undervisningsmiljø, Dansk  

 Design Center, Dansk Erhverv, Dansk Erhvervsfremme, Dansk Industri, Dansk  

 Iværksætterforening, Dansk Opfinderforening, Danske Regioner, De Frie  

 Samarbejdende MVU-institutioner, De Samvirkende Invalideorganisationer, Den  

 Danske Filmskole, Designskolen i Kolding, Direktoratet for FødevareErhverv,  

 Energistyrelsen, Erhvervs- og Selskabsstyrelsen, Familie- og  

 Forbrugerministeriet, Familiestyrelsen, Finansministeriet, Finansrådet,  

 Finanstilsynet, Forbrugerrådet, Forbrugerstyrelsen, Foreningen af Rådgivende  

 Ingeniører, Foreningen af skoleledere ved de tekniske skoler, Foreningen af  

 Statsautoriserede Revisorer, Foreningen Registrerede Revisorer, Forsikring  

 & Pension, Forskerparkforeningen i Danmark, Forsknings- og  

 Innovationsstyrelsen, Forsvarsministeriet, FUHU (Foreningen til Unge  

 Handelsmænds Uddannelse), Funktionærernes og Tjenestemændenes Fællesråd,  

 Fødevarestyrelsen,  

 Handelshøjskolen i København, Handelshøjskolen i Århus, Handelsskolernes  

 forstander- og inspektørforening, HTS, Højteknologifonden, Håndværksrådet,  

 Indenrigs- og Sundhedsministeriet, Ingeniørforeningen i Danmark, IT- og  

 Telestyrelsen, IT-Branchen, ITEK, IT-Universitet i København,  

 Justitsministeriet,  

 Kirkeministeriet, Kommunernes Landsforening, Konkurrencestyrelsen,  

 Kulturministeriet, Kunststyrelsen, Københavns Universitet, Landbrugsraadet,  

 Landsorganisationen i Danmark, Lægemiddelindustriforeningen,  

 Miljøministeriet,  

 Miljøstyrelsen, Ministeriet for Flygtninge, Indvandrere og Integration,  

 Ministeriet for Fødevarer, Landbrug og Fiskeri, Ministeriet for Videnskab,  

 Teknologi og Udvikling, Netværket af forebyggende sygehuse i Danmark, Patent-  

 og Varemærkestyrelsen, Patientforum, Praktiserende Arkitekters Råd,  

 Realkreditrådet, Rektorkollegiet, Rigsrevisionen, Roskilde  

 Universitetscenter,  

 Rådet for Teknologi og Innovation, Sammenslutningen af Godkendte Teknologiske  

 Serviceinstitutter, Serviceindustrien, Sikkerhedsstyrelsen,  

 Skatteministeriet,  

 Socialministeriet, Sundhedsstyrelsen, Syddansk Universitet, Søfartsstyrelsen,  

 Teknologirådet, Transport- og Energiministeriet, Udenrigsministeriet,  

 Undervisningsministeriet, Vækstfonden, Vækstforum Bornholm, Vækstforum  

 Hovedstaden, Vækstforum Midtjylland, Vækstforum Nordjylland, Vækstforum  

 Sjælland, Vækstforum Syddanmark, Aalborg Universitet, Aarhus Universitet.
10. Vurdering af konsekvenser af lovforslaget Positive konsekvenser/mindre  

  

 udgifter (hvis ja, angiv omfang) Negative konsekvenser/merudgifter  

  

 (hvis ja, angiv omfang) Økonomiske konsekvenser for  

 stat, kommuner og regioner Ingen Sekretariatsbetjeningen af fonden  

 ventes at kræve et personaleforbrug på 7 årsværk i staten.
 Finansieringen af de i alt  

 150 mio. kr., der afsættes til fondens virke, er tilvejebragt gennem  

 globaliseringspuljen.
Administrative konsekvenser  

 for stat, kommuner og regioner Ingen Ingen af betydning for  

 staten.
Ingen for regioner og kommuner.
Økonomiske konsekvenser for  

 erhvervslivet Forslaget vurderes at have  

 positive erhvervsøkonomiske konsekvenser i et ikke nærmere bestemt omfang.
Ingen Administrative konsekvenser  

 for erhvervslivet Ingen Ingen Miljømæssige konsekvenser Ingen Ingen Administrative konsekvenser  

 for borgerne Ingen Ingen Forholdet til EU-retten Lovforslaget berører  

 forholdet til EF-Traktatens statsstøtteregler, og loven skal administreres i  

 overensstemmelse med disse regler.
Bemærkninger til lovforslagets enkelte bestemmelser Til § 1 Økonomi- og erhvervsministeren opretter efter  

  

 stk. 1  

  

 Fonden til Markedsføring af  

 Danmark.
I  

  

 stk. 2  

  

 fastslås det, at fonden er et selvstændigt organ inden for den statslige  

 forvaltning.
Dette indebærer, at f.eks. reglerne i offentlighedsloven og  

 forvaltningsloven finder anvendelse på den virksomhed, der udøves af fonden.
 Lov om fonde og visse foreninger m.v. samt lov om  

 erhvervsdrivende fonde finder derimod ikke anvendelse, ligesom de almindelige  

 fondsretlige grundsætninger heller ikke finder anvendelse.
Fondens og bestyrelsens arbejdsområde er de projekter, som  

 støttes med midler fra fonden.
Denne lov giver således ikke fonden  

 beføjelser i forhold til institutioner, som er reguleret ved anden  

 lovgivning og bestemmelser, herunder f.eks.
Danmarks  

 Eksportråd, Danida, Kunststyrelsen m.v.
Til § 2 Bestemmelsen fastsætter i  

  

 stk. 1  

  

 Fonden til Markedsføring af Danmarks formål.
Formålet  

 er, at fonden skal bidrage til, at der i omverdenen skabes et bedre kendskab  

 til Danmarks styrker og kompetencer.
Indsatsen skal dermed bidrage til at  

 styrke Danmarks relationer til resten af verden, hvilket indebærer, at målet  

 med indsatsen er bredere end for markedsføring i traditionel forstand  

 (foldere,  

 annoncer m.v.). Det er hensigten, at fonden særligt skal støtte initiativer  

 og  

 arrangementer, hvor en betydelig del af aktiviteterne finder sted i Danmark.
Stk. 2  

  

 fastslår, at fonden skal fremme større, begivenheder, konferencer, kampagner  

 m.v.
Bestyrelsen fastsætter selv grænserne for, hvad der betragtes som større  

 projekter.
Det er ikke hensigten, at bestyrelsen skal støtte små lokale  

 projekter, fx trykning af en mindre folder på et fremmedsprog, udgivelse af  

 enkeltstående  

 bøger, specialudstyr til foreninger m.v.
 Det er hensigten, at midlerne fra fonden særligt skal  

 bruges på projekter, hvor der allerede er et godt fundament at bygge på i  

 form  

 af andre kræfter i samfundet, der også ønsker at bidrage økonomisk til  

 projektet.
Stk. 3  

  

 giver  

 i forlængelse heraf fonden mulighed for at indgå i konsortier eller  

 partnerskaber, hvor disse bidrager til at fremme fondens formål.
Hensigten er  

 at skabe mulighed for, at fonden kan arbejde tæt sammen med private eller  

 andre  

 partnere, således at midlerne fra fonden kan suppleres med bidrag fra private  

 eller andre partnere.
Dette er en model, der blandt andet er høstet gode  

 erfaringer  

 med i Tyskland.
 I  

  

 stk. 4  

  

 foreslås det, at fonden kan etablere og deltage i partnerskaber og  

 konsortier,  

 der bidrager til at fremme fondens formål.
Fonden kan eksempelvis støtte et nationalt  

 kompetencenetværk, der arbejder for at tiltrække internationale konferencer  

 til  

 Danmark.
Indsatsen kan særligt være rettet mod at vinde den konkurrence, som  

 udspiller sig med andre lande, der ligeledes arbejder aktivt på at tiltrække  

 internationale konferencer.
 Fonden kan eksempelvis også støtte udvikling af nye  

 koncepter for erhvervsfremstød, der kombinerer kultur og erhverv, afholdelse  

 m.v. af store internationale konferencer, markedsføring af danske  

 miljøaktiviteter,  

 filmfestivaller eller promovering af dansk mode.
Til § 3 I  

  

 stk. 1  

  

 fastsættes det, at fonden ledes af en bestyrelse, der er den øverste  

 besluttende myndighed for fonden.
Bestyrelsesmedlemmerne udpeges i deres personlige egenskab  

 af økonomi- og erhvervsministeren.
Bestyrelsesmedlemmerne er således alene  

 bundet af fondens formål, og de kan ikke i udøvelsen af deres hverv  

 underlægges  

 instrukser fra andre parter.
Fondens bestyrelse kan indgå kontrakter og andre bindende  

 aftaler i fondens navn.
Fonden har også selvstændig søgsmålskompetence.
Det  

 vil  

 sige, at fonden kan blive part i en retssag f.eks. om krav om erstatning i  

 tilfælde af misligholdelse af en kontrakt.
I  

  

 stk. 2  

  

 foreslås, at formand, næstformand og de 8 øvrige medlemmer af bestyrelsen  

 udpeges  

 i deres personlige egenskab af økonomi- og erhvervsministeren for en treårig  

 periode.
Perioden kan forlænges af ministeren yderligere én periode, så et  

 medlem samlet maksimalt kan sidde i bestyrelsen 6 år.
Formand og næstformand  

 for bestyrelsen udpeges ligeledes af økonomi- og erhvervsministeren.
 Bestemmelsen er en afvejning af dels hensynet til  

 kontinuitet i bestyrelsens virke, som tilsiger en periode af en vis længde,  

 dels hensynet til fornyelse og dynamik, som tilsiger, at genudpegning ikke  

 skal  

 kunne ske ubegrænset.
Der foreslås samtidig en mulighed for, at afløseren ved et  

 medlems udtræden i utide kan udpeges enten for en fuld periode eller for et  

 kortere tidsrum.
Bestemmelsen har til hensigt at sikre, at der ikke sker for  

 stor udskiftning i et enkelt år.
Bestyrelsen skal sammensættes med henblik på at sikre en  

 række kompetencer, der vurderes at være centrale i forbindelse med vurdering  

 af  

 projekter, der skal markedsføre Danmark.
Det er på denne baggrund hensigten  

 at  

 sammensætte bestyrelsen, så den kommer til at bestå af et medlem fra en  

 større  

 dansk virksomhed med internationale aktiviteter, et medlem fra en mindre  

 eller  

 mellemstor dansk virksomhed, et medlem fra turisterhvervet, to medlemmer med  

 specialviden om markedsføring, et medlem fra en kulturinstitution og et  

 medlem  

 fra uddannelsessektoren.
Endvidere er det hensigten, at der skal udpeges en  

 repræsentant for Økonomi- og Erhvervsministeriet, en repræsentant for  

 Udenrigsministeriet og en repræsentant for Kulturministeriet.
Det skal således sikres, at der i bestyrelsen er en god  

 balance mellem erhvervs- og kulturliv og de ministerier, der har ansvaret for  

 en betydelig del af den indsats, der gøres for at markedsføre Danmark.
Fonden  

 vil dermed bl.a. kunne bidrage til, at der skabes et bedre samspil mellem  

 offentlige  

 og private aktører.
 Det vil være muligt at justere bestyrelsens sammensætning,  

 hvis udviklingen i fondens opgavevaretagelse gør det hensigtsmæssigt.
Til § 4 Bestemmelsen fastsætter, at mindst halvdelen af  

 bestyrelsens medlemmer skal være til stede, før bestyrelsen er  

 beslutningsdygtig.
Bestemmelsen i  

  

 stk. 2  

  

 fastsætter, at afstemninger i bestyrelsen afgøres ved simpelt flertal.
Er der  

 stemmelighed ved en afstemning, er formandens stemme, og i dennes forfald  

 næstformandens,  

 afgørende.
 Det foreslås i  

  

 stk. 3  

  

 ,  

 at bestyrelsesmedlemmerne modtager honorar for deres arbejde i bestyrelsen.  

 Honorarerne fastsættes efter Finansministeriets cirkulære om særskilt  

 vederlag m.v.,  

 jf. cirkulære 186 af 2. november 1998. De ministerielt udpegede medlemmer af  

 bestyrelsen  

 vil dog i overensstemmelse med § 5 i nævnte cirkulære ikke modtage  

 honorar  

 for deres arbejde i bestyrelsen.
 Udgifter hertil afholdes af de midler, der afsættes på  

 finansloven til fondens virke.
Til § 5 Økonomi- og erhvervsministeren stiller sekretariatsbistand  

 til rådighed for fonden.
Sekretariatet får følgende opgaver:
 For det første at bistå bestyrelsen i arbejdet med at  

 vedligeholde og følge op på de retningslinjer for, hvordan der kommunikeres i  

 forhold til omverdenen, der bruges som udgangspunkt for den fremadrettede  

 indsats,  

 når der skal sendes specifikke og målrettede budskaber ud til de relevante  

 målgrupper.
For det andet at udvikle og stå for driften af en fælles  

 aktivitetskalender over markedsføringstiltag, der skal sikre mere fælles  

 langsigtet  

 planlægning, koordination etc.
De relevante statslige aktører vil rapportere  

 begivenheder, kampagner, presseinitiativer m.v. til kalenderen, mens øvrige  

 aktører aktivt opfordres til at benytte den.
 For det tredje at sikre, at der løbende sker målinger af  

 kendskabet til Danmarks styrker og kompetencer, samt følge op på fremdriften  

 i  

 arbejdet med at markedsføre Danmark.
 For det fjerde at modtage ansøgninger og forberede  

 beslutningsoplæg til bestyrelsen om udbetaling af midler til konkrete  

 projekter.
 For det femte at forestå tilskudsadministrationen i  

 forbindelse med udbetalinger fra fonden.
 For det sjette at bistå de myndigheder, organisationer, virksomheder  

 m.v., der ønsker at bidrage til arbejdet med at markedsføre Danmark.
 Udgifterne til sekretariatsbetjening, faglig bistand,  

 udgifter forbundet med de løbende målinger af kendskabet til Danmarks styrker  

 og kompetencer m.v. afholdes af de midler, der afsættes på finansloven til  

 fondens  

 virke.
Til § 6 For at lette bestyrelsens arbejde foreslås det, at fonden  

 får mulighed for at bemyndige formanden til at træffe afgørelse på  

 bestyrelsens  

 vegne.
Hensigten er at sikre en fleksibilitet i bestyrelsens arbejde, sådan  

 at  

 der kan indføres en bagatelgrænse for sager, der ikke kræver den samlede  

 bestyrelses fremmøde.
De nærmere retningslinjer herfor vil blive reguleret i  

 vedtægten.
Til § 7 Stk. 1  

  

 fastslår, at bestyrelsen udarbejder en vedtægt for fonden.
Vedtægten skal  

 godkendes af økonomi- og erhvervsministeren.
I  

  

 stk. 2  

  

 foreslås, at der i vedtægten skal fastsættes retningslinjer og kriterier for  

 tildeling af støtte fra fonden.
Retningslinjerne kan bl.a. omfatte vilkår om  

 midlernes anvendelse, udbetaling, regnskab, revision, krav om anvendelse af  

 registreret eller statsautoriseret revisor m.v., og der kan fastsættes en  

 beskrivelse af de mere detaljerede kriterier, der lægges til grund i  

 forbindelse med tildeling af støtte fra fonden.
Til § 8 Det foreslås i bestemmelsen, at bestyrelsen for fonden  

 årligt afgiver en beretning til økonomi- og erhvervsministeren.
Hensigten har til formål at sikre, at økonomi- og  

 erhvervsministeren årligt bliver holdt orienteret om fondens virke.
Herunder  

 om,  

 hvilke projekter der har modtaget støtte m.v.
Til § 9 Både offentlige og private aktører samt eventuelle  

 offentlig-private partnerskaber har mulighed for at søge fonden om støtte.
De  

 midler, der er til rådighed til uddeling, afsættes til formålet på de årlige  

 finanslove.
Udbetalinger af fondens midler skal ske i overensstemmelse  

 med EU's regler for statsstøtte.
I det omfang støttemidlerne vurderes at være  

 omfattet  

 af EF-Traktatens forbud mod statsstøtte, vil udbetalinger til projekter, der  

 ikke kan omfattes af Europa-Kommissionens forordning nr. 1998/2006 om  

  

 de minimis  

  

 -støtte eller en anden  

 gruppefritagelsesforordning eller EU-retsakt, der fritager støtten fra  

 anmeldelsesproceduren i EF-Traktatens art. 88 stk. 3, skulle anmeldes  

 til  

 og godkendes af Europa-Kommissionen, inden fonden kan give støttemodtager  

 tilsagn om støtten.
 I  

  

 stk. 2  

  

 foreslås  

 en bestemmelse, der har til hensigt at sikre, at midlerne fra fonden bruges  

 på  

 projekter, hvor der allerede er et godt fundament at bygge på i form af andre  

 kræfter i samfundet, der ønsker at bidrage økonomisk til projektet.  

 Medfinansieringen skal i udgangspunktet være på mindst 50 procent af de  

 samlede  

 projektomkostninger.
 Bestyrelsen kan give hel eller delvis dispensation for  

 kravet om medfinansiering, hvis bestyrelsen vurderer at projektets forventede  

 effekt retfærdiggør det, eller anden medfinansiering ikke vurderes at være en  

 realistisk mulighed.
Til § 10 Det følger af bestemmelsen, at støtte kan kræves tilbagebetalt,  

 hvis tilskudsforudsætningerne ikke overholdes, eller hvis støtte er givet på  

 urigtigt grundlag.
Med sidstnævnte tænkes f.eks. på tilfælde, hvor der i en  

 ansøgning er givet en urigtig oplysning, der, hvis oplysningen ikke var  

 givet,  

 kunne have ført til en anden afgørelse.
Til § 11 Det foreslås, at bestyrelsens afgørelser efter denne lov  

 kun kan påklages til økonomi- og erhvervsministeren, hvis klagen vedrører  

 retlige spørgsmål.
 Retlige spørgsmål kan f.eks. omhandle sager om eventuelle  

 brud på de forvaltningsretlige regler i forbindelse med fondens virke.
Til § 12 Det foreslås i  

  

 stk. 1  

  

 ,  

 at loven træder i kraft den 1. juni 2007.
 Det foreslås i  

  

 stk. 2  

  

 ,  

 at loven ikke gælder for Færøerne og Grønland.
