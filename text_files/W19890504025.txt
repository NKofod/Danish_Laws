 Klageren anfører, at tilslutningspligten vil medføre et tab i  

 salgsværdien af ejendommen, samt at den nødvendige investering i forbindelse  

 med tilslutning ikke kan og vil blive foretaget.
 Energiministeriet udtaler, at den nødvendige investering som følge af  

 tilslutningspligten påhviler ejeren, jfr. § 3 i Energiministeriets  

 bekendtgørelse af 19. marts 1982. Samt at for så vidt angår ejendommens  

 salgsværdi er det ikke muligt for Energiministeriet at gå ind i en konkret  

 vurdering.
 De har i skrivelse af 24. januar 1989 klaget over Energistyrlsens  

 afgørelse af 6. december 1988 vedrørende tilslutningspligt til Næstved  

 Varmeværks forsyningsnet.
 De anfører som begrundelse for Deres klage, at den nødvendige investering  

 ikke kan og vil blive foretaget, at De ønsker selvstændig varmeforsyning,  

 samt at Deres hus på grund af tilslutningspligten vil tabe i salgsværdi.
 Yderligere gør De opmærksom på, at De ønsker en redegørelse for, hvem der  

 skal dække den nødvendige investering som følge af tilslutningen.
Det fremgår af Energistyrelsens afgørelse, at styrelsen ikke har fundet  

 grundlag for at tilsidesætte kommunens afgørelse vedrørende  

 tilslutningspligten.
Energistyrelsen anfører endvidere at tilslutningspligten  

 ikke betyder, at De har pligt til at aftage varme fra Næstved Varmeværk, men  

 at De skal betale de faste afgifter, som ifølge fjernvarmeværkets gældende  

 takster skal betales for ejendomme, der er tilsluttet fjernvarmenettet.
 Såfremt De ønsker at aftage varme fra Næstved Varmeværk, skal De her  

 udover betale for den mængde varme De aftager. jvf. varmeforsyningslovens §  

 19, § 3 i Energiministeriets bekendtgørelse nr.98 af 19. marts 1982.
 Videre anfører Energistyrelsen, at kommunalbestyrelsens beslutning om at  

 pålægge tilslutningspligt skal tinglyses på den pågældende ejendom jvf.  

 Energiministeriets bekendtgørelse nr. 98 af 19. marts 1982, § 17, stk 4.
Efter en gennemgang af sagen skal Energiministeriet udtale, at man kan  

 tilslutte sig Energistyrelsens afgørelse.
Hvorfor kommunens beslutning om  

 tilslutningspligt opretholdes.
For så vidt angår spørgsmålet om de nødvendige investeringer som følge af  

 tilslutning, skal Energiministeriet anføre at denne investering påhviler Dem  

 selv, jvf.
Energiministeriets bekendtgørelse nr.98 af 19. marts 1982, 3.  

 Dette skal ses på baggund af, at det antages at nødvendige investeringer i  

 forbindelse med tilslutningen svarer til de gennemsnitlige investeringer  

 forbrugeren skulle have afholdt til forbedringer, udskiftninger og  

 reperationer, såfremt vedkommende havde beholdt det gamle udstyr.
 Hvad angår spørgsmålet om ejendommens salgsværdi, er det ikke muligt for  

 Energiministeriet at gå ind i en konkret vurdering, men alene udtale at en  

 fremtidig salgsværdi vil være afhængig af flere forhold, blandt andet  

 prisrelationerne mellem fjernvarme og individuel opvarmning, og den  

 potentielle købers indstilling til forsyningsformen.
P.M.V E.B.
