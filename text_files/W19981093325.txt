Fejlstilling, bevægeindskrænkning  

 og smerter trods korrekt behandling Kvinden pådrog sig under håndboldkamp et brud  

 på den nederste ende af venstre underam.
Hun blev dagen efter i narkose  

 behandlet på ortopædkirurgisk afdeling for underarmsbruddet, der  

 blev sat på plads og bandageret med en gipsskinne.  

 Røntgenkontrol viste god stilling af bruddet.
Patienten henvendte sig 3 dage senere, idet hun havde  

 smerter i armen.
Kontrolrøntgenfoto viste fortsat god stilling,  

 hvorfor afdelingen ikke foretog sig noget med henblik på de angivne  

 smerter. 8 dage efter primær behandling blev patientens arm atter  

 røntgenfotograferet, og man løsnede forbindingen en smule for  

 at lindre på smerterne.
Patienten var 7 dage herefter igen til ambulant kontrol.  

 Hun oplyste, at hun i forbindelse med behandlingen 7 dage tidligere havde  

 fornemmelse af, at der var sket et eller andet med knoglebruddet.  

 Gipsbandagen blev fjernet   der var da gået 2 uger siden den  

 primære behandling   og hånden forsigtig rettet op til neutral  

 stilling, og der blev anlagt ny gipsskinne.
Ved kontrolrøntgenfoto fik  

 man mistanke om, at bruddet var skredet, hvorfor nye røntgenbilleder  

 blev taget.
Disse mente man imidlertid viste uændrede forhold.
Det blev  

 derfor besluttet, at patienten ikke skulle have yderligere behandling,  

 før gipsbandagen definitivt skulle fjernes.
Gipsbandagen blev fjernet 3 uger efter.
Der blev  

 tilsyneladende ikke taget røntgenfoto på dette tidspunkt.  

 Ifølge patienten var bruddet skredet, og armen var skæv og  

 ubrugelig med smerter.
Dette fremgår ikke af journalen.
Der blev anlagt  

 støtte bind og påbegyndt genoptræning.
1½ måned senere var patienten atter til  

 undersøgelse, hvor der konstateredes betydelige  

 bevægelsesindskrænkninger i venstre håndled samt smerter.  

 Konklusionen på denne undersøgelse blev, at det venstresidige  

 underarmsbrud var ophelet i en klinisk fejlstilling med vinkling og  

 forkortning.
Videre behandling heraf fandtes at skulle finde sted på en  

 håndkirurgisk afdeling på et andet sygehus.
 Nævnet lagde ved vurderingen af sagen vægt  

 på, at brudstillingen ifølge journalen var god umiddelbart efter  

 påpladssætningen, samt at efterbehandlingen efter nævnets  

 vurdering var omhyggelig og grundig med hyppige og radiologiske kontroller.  

 Nævnet lagde endvidere vægt på, at det ikke er  

 ualmindeligt, at håndledsbrud trods korrekt behandling ender med  

 forkortning og bagudvinkling.
Nævnet fandt, at der havde været indikation  

 for påpladssætning, da der forelå et venstresidigt  

 håndledsbrud, samt at påpladssætningen var blevet  

 gennemført i overensstemmelse med almindelig praksis.
Nævnet  

 fandt derfor ikke anledning til at kritisere den primære behandling.  

 Nævnet fandt endvidere ikke grundlag for kritik af den efterbehandling  

 patienten modtog.
