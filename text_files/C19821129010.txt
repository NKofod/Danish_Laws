 Vejdirektoratet har udarbejdet vedlagte klassificeringssystem for tunge  

 transporter på et landsdækkende overordnet vejnet.
 Klassificeringssystemet har til formål at give en hurtigere og lettere  

 behandling af ansøgninger om tilladelse til tunge transporter, som  

 overskrider bestemmelserne i justitsministeriets bekendtgørelse nr. 330 af  

 21. juni 1977 om køretøjers største bredde, længde, højde, vægt og akseltryk,  

 som ændret ved justitsministeriets bekendtgørelse nr. 78 af 5. marts 1979 og  

 justitsministeriets bekendtgørelse nr. 386 af 31. august 1979.
Justitsministeriet skal bede om, at ansøgere om tilladelse til tunge  

 transporter opfordres til at anvende klassificeringssystemet som en frivillig  

 forsøgsordning.
Det er tanken, at systemet skal gøres obligatorisk i  

 forbindelse med en ny blokvognsbekendtgørelse, der ventes at træde i kraft i  

 begyndelsen af 1983.
 Da det vil være af stor betydning at få afklaret eventuelle problemer i  

 forbindelse med systemets endelige indførelse, skal justitsministeriet anmode  

 om, at systemet så vidt muligt bliver anvendt af politiet.
Klassificering af køretøjer finder sted i vejdirektoratets broafdeling  

 efter modtagelse af et ansøgningsskema i udfyldt stand fra ansøgeren selv.
Et  

 antal skemaer er vedlagt i det fremsendte materiale.
Yderligere eksemplarer  

 kan rekvireres hos vejdirektoratet, broafdelingen.
 Med hensyn til den praktiske indførelse af systemet og politiets  

 behandling af ansøgninger henvises især til afsnit 1 og 2 i den vedlagte blå  

 rapport fra vejdirektoratet samt til de eksempler der er anført i rapportens  

 afsnit 3.
Der skal til vejdirektoratet sendes kopi af alle tilladelser, der giver  

 mulighed for transport i 3 måneder eller mere fra den dato, da tilladelsen  

 blev givet.
Disse tilladelser skal endvidere indeholde vilkår om ret til  

 tilbagekaldelse.
Dette skyldes, at en enkelt bro i forbindelse med  

 vejdirektoratets løbende revision af klassificeringssystemet kan få en lavere  

 klasse.
I et sådant tilfælde vil vejdirektoratet kunne gøre opmærksom på  

 forholdet, således at tilladelsen kan blive tilbagekaldt.
 Eventuelle tvivlspørgsmål vedrørende systemets anvendelse bedes  

 fortrinsvis rettet til vejdirektoratet, broafdelingen.
 Alle amtsråd og samtlige berørte kommunalbestyrelser har givet tilslutning  

 til, at politiet får bemyndigelse til at behandle ansøgninger om tilladelser  

 til tunge transporter efter de retningslinier som er anført i systemet for så  

 vidt angår de hovedlandeveje, landeveje og kommuneveje, der indgår i det  

 overordnede vejnet.
 Dette indbærer, at tilladelse til en tung transport kan gives af politiet,  

 uden at de berørte vejbestyrelser høres, når transporten tilhører kategori A  

 og er tildelt en klasse, der er lavere end eller lig med klassen for hver  

 enkelt delstrækning af den rute, som transporten skal fremføres ad.
Det understreges, at systemet kun kan anvendes ved ansøgning og transporter ad det givne blå  

 vejnet, at der ikke i videre omfang end hidtil skal gives tilladelse til tunge  

 transporter, at der ikke i videre omfang end hidtil gives adgang til kørsel med de  

 omtalt køretøjer på motorveje, jfr. justitsministeriets skrivelse af 3. marts  

 1972, gengivet i LAK, j. nr II-14/1972.
at de sædvanlige retningslinier skal anvendes uden for dette vejnet, at den politimester, der skal give tilladelsen, i forsøgsperioden som  

 hidtil retter henvendelse til de øvrige berørte politikredse under sagens  

 behandling, samt at systemet kun angår tunge transporter, hvorfor de sædvanlige  

 retningslinier skal anvendes, hvis transportens dimensioner i øvrigt kræver  

 særskilt tilladelse.
 Det tilføjes, at justitsministeriet senere vil fremsende et spørgeskema  

 vedrørende politikredsenes erfaringer med forsøgsordningen, og at der om  

 nogen til vil blive gengivet en populær fremstilling af ordningen i et nummer  

 af Dansk Politi.
 P.M.V.
 E.B.
