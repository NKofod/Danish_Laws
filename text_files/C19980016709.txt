Cirkulære om indkaldelse af sager om  

 daginstitutioner og skolefritidsordninger til By- og Boligministeriet (Til alle kommunalbestyrelser) I medfør af § 22, stk. 5, i byggeloven, jf.  

 lovbekendtgørelse nr. 452 af 24. juni 1998, fastsættes:
 § 1. I tidsrummet 1.1.1999 - 31.12.1999  

 udvælger By- og Boligministeriet 10 kommuner, som til ministeriet skal  

 indsende alle sager, hvor kommunalbestyrelsen inden for perioden har truffet  

 beslutning om at etablere en daginstitution eller en  

 skolefritidsordning.
 Stk. 2. De i stk. 1 nævnte 10 kommuner er  

 følgende: Århus kommune, Birkerød kommune,  

 Græsted-Gilleleje kommune, Hals kommune, Helsingør kommune,  

 Hobro kommune, Holbæk kommune, Slagelse kommune, Tommerup kommune og  

 Viborg kommune.
 § 2. Indkaldelsen omfatter alle sager, hvor  

 sagsbehandlingen er afsluttet i perioden.
Stk. 2. Byggesager, der er afgjort før periodens start  

 eller iøvrigt er indbragt for det pågældende statsamt som  

 klagemyndighed efter byggelovens § 23, skal ikke indsendes til By- og  

 Boligministeriet.
Byggesager, som er indbragt for domstolene, eller hvori der  

 er indgivet politianmeldelse, skal ejheller indsendes til By- og  

 Boligministeriet.
 Stk. 3. Indkaldelsen omfatter alt sagsmateriale, herunder  

 tegninger, byggetilladelse, ibrugtagningstilladelse, dispensationer og al  

 korrespondance i sagen.
§ 3. By- og Boligministeriet vurderer på  

 grundlag af det indsendte sagsmateriale, om en benyttelsesændring efter  

 byggelovens § 2, stk. 1, litra c) er væsentlig og dermed har  

 krævet forudgående byggesagsbehandling, jf. byggelovens  

 § 16, stk. 1, 1. punktum.
By- og Boligministeriet vurderer  

 endvidere, om dispensationer, som kommunalbestyrelsen har meddelt i sagen, er  

 lovlige efter byggelovens § 22, stk. 1.
 Stk. 2. By- og Boligministeriet afgiver på grundlag af  

 sin vurdering af det indsendte sagsmateriale en vejledende udtalelse om de  

 afgørelser, som kommunalbestyrelsen har truffet i sagen.
 § 4. Cirkulæret træder i kraft den 1. januar 1999.  

 Ved udløbet af det i § 1, stk. 1 nævnte tidsrum  

 vurderer By- og Boligministeriet, om der er behov for at fortsætte  

 ordningen, eller om der skal foretages andre foranstaltninger.
