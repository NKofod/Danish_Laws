 Ifølge § 37 i Lov Nr. 146 af 13. April 1938 om Gældsbreve kan der foruden  

 Notering af Massegældsbreve som tilhørende en bestemt Person eller  

 Institution ske Notering af, at Raadighed eller Medraadighed over Gældsbrevet  

 tilkommer en bestemt Person eller Institution.
 Under Henvisning hertil, jfr. ovennævnte Lovs § 42, fastsættes herved  

 efter Forhandling med samtlige Ministeriet følgende Bestemmelser med Hensyn  

 til Massegældsbreve, der erhverves af Legater, Pengefideikommisser,  

 Stiftelser og andre Institutioner, der er undergivet Tilsyn af et Ministerium  

 eller anden Myndighed, og med Hensyn til hvilke Notering kan finde Sted i  

 Medfør af Lovens § 36:
Saafremt et Legat, et Pengefideikommis, en Stiftelse eller anden  

 Institution erhverver et Massegældsbrev, over hvilket der ikke maa disponeres  

 uden den tilsynsførende Myndigheds Samtykke, og som i Henhold til de gældende  

 Bestemmelser skal noteres som tilhørende den paagældende Institution, skal  

 der, medmindre anden Aftale træffes med den tilsynsførende Myndighed,  

 samtidig med Noteringen paa Navn finde Notering Sted om, at der ikke maa  

 disponeres over Gældsbrevet uden den tilsynsførende Myndigheds Samtykke.
Det  

 paagældende Aktiv vil derfor være at forsyne med saalydende Paategning:  

 »Tilhører............., Dispositioner maa kun foretages  

 med...............s Samtykke«, hvorhos denne Paategning vil være at  

 notere i vedkommende Pengeinstituts Bøger, inden Aktivet fremsendes til den  

 tilsynsførende Myndighed.
 Gældsbrevet vil derefter ligesom hidtil blive forsynet med den  

 tilsynsførende Myndigheds Prohibitivpaategning, og denne Myndigheds senere  

 Ophævelse af Prohibitivpaategningen vil tillige betyde en Ophævelse af den  

 noterede Raadighedsindskrænkning.
Med Hensyn til Massegældsbreve, der ikke kan noteres paa Navn, bestemmes,  

 at disse ikke forsynes med den i foregaaende Stykke omhandlede Paategning,  

 men at de, medmindre anden Aftale træffes med den tilsynsførende Myndighed,  

 vil være at indskrive eller give i Forvaring i Danmarks Nationalbank eller  

 andet i Henhold til Lov Nr. 29 af 16. Februar 1932 om Skyldneres Ret til at  

 frigøre sig ved Deponering godkendt Forvaringssted.
Inden Indskrivnings-  

 eller Forvaringsbeviset fremsendes til den tilsynsførende Myndighed, paases  

 det, at Bevisets Tekst eller en af Udstederen underskrevet Paategning  

 bestemmer, at der ikke kan disponeres over de indskrevne (deponerede) Papirer  

 uden den tilsynsførende Myndigheds Samtykke.
Uddragning af enkelte Papirer af  

 Indskrivnings- eller Forvaringsbeviset kan ske i Henhold til løst skriftligt  

 Samtykke fra den tilsynsførende Myndighed, eventuelt tegnet paa Skyldnerens  

 Meddelelse om stedfunden Udtrækning.
 Hvilket herved bringes til almindelig Kundskab.
 Justitsministeriet, den 27. Januar 1940.
 Unmack Larsen.
 /Boas.
