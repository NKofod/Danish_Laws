Skriftlig fremsættelse (19. november 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om patienters retsstilling. (Selvbestemmelse over biologisk  

 materiale, der er afgivet i forbindelse med behandling).
(Lovforslag nr.
L 89).
 Lovforslaget omhandler patienters selvbestemmelse over  

 biologisk materiale, der er afgivet i forbindelse med behandling.
 Formålet med lovforslaget er at etablere en regulering, der  

 medfører en rimelig afbalancering af hensynet til individbeskyttelsen m.v.  

 over  

 for hensynet til samfundets interesse i drift af sundhedsvæsenet og udførelse  

 af sundhedsvidenskabelig forskning.
 Hensynet til patienten (individbeskyttelsen) medfører  

 følgende:
Beskyttelsen af individet tilsiger, at en patient er  

 informeret om, hvad formålet med en prøveudtagning er, og herunder især hvad  

 formålet kan være med, at en prøve eventuelt opbevares i længere tid, end  

 hvad  

 følger af det direkte diagnostiske / behandlingsmæssige øjemed.
Efter de  

 videnskabelige fremskridt, der har fundet sted, er det muligt at aflæse store  

 mængder af personfølsomme oplysninger i vævet, forudsat man har de fornødne  

 tekniske hjælpemidler (analyseredskaber). Dette skaber behov for, at  

 patienten  

 sikres mulighed for selvbestemmelse over det biologiske materiale, der er  

 udtaget fra vedkommende.
 Hensynet til samfundets interesse i drift af sundhedsvæsenet  

 og udførelse af sundhedsvidenskabelig forskning medfører følgende:
Sundhedsvæsenet har en vital interesse i, at den lovgivning,  

 der gælder på sundhedsområdet, er klar og let administrerbar, så  

 hovedindsatsen  

 i sundhedsvæsenet kan lægges på selve kerneydelsen: Forebyggelse,  

 undersøgelse og behandling af sygdom.
Det er endvidere i samfundets  

 interesse,  

 at der tilvejebringes en ordning, der gør det muligt at fastholde det høje  

 niveau af sundhedsvidenskabelig forskning, som Danmark er kendt for og som er  

 vigtigt for at ydelserne i sundhedsvæsenet løbende kan forbedres.
En løsning,  

 der gør det muligt at videreføre forskning på det hidtidige høje niveau, bør  

 derfor tilstræbes.
Den foreslåede løsning skal derfor på samme tid tage  

 hensyn  

 til patientens selvbestemmelse og være smidig og nem at administrere  

 (ubureaukratisk).
 Afvejningen af disse modstående hensyn har ført til  

 udarbejdelse af en model, der bygger på 3 hovedelementer:
 1)  

 	  

    

 Muligheden for at  

 patienten kan  

  

 sige fra  

  

 med hensyn  

 til ikke-behandlingsrelateret anvendelse af afgivet biologisk materiale over  

 for et centralt register: Vævsanvendelsesregisteret, der oprettes  

 i  

 Sundhedsstyrelsen.
 2)  

 	  

    

 Ret for patienten til  

 destruktion af afgivet biologisk materiale.
 3)  

 	  

    

 Ret for patienten til  

 udlevering af afgivet biologisk materiale, hvis patienten har en særlig  

 interesse herfor.
 Idet jeg i øvrigt henviser til lovforslagets bemærkninger,  

 tillader jeg mig at anbefale forslaget til Tingets velvillige behandling.
