 I medfør af § 2, stk. 1 og 3, § 3, stk. 2 og 3, § 4, stk. 2-5, § 6 og § 7,  

 stk. 2, i lov nr. 94 af 9. februar 1994 om normer for energieffektivitet i  

 energiforbrugende udstyr fastsættes efter bemyndigelse:
 § 1.  Køleapparater, som omfattes af denne  

 bekendtgørelse, jf. stk. 2-3, må kun sælges, udlejes eller i øvrigt  

 overdrages til anvendelse her i landet, hvis apparaterne opfylder nedennævnte  

 betingelser:
 Stk. 2.  Denne bekendtgørelse omfatter køleapparater,  

 herunder køleskabe med og uden frostboks, dybfrysere og kombinationer heraf,  

 som overvejende fremstilles med henblik på anvendelse i private  

 husholdninger, og som udelukkende kan anvendes med almindelig  

 elnettilslutning.
Stk. 3.  Bekendtgørelsen omfatter ikke § 2.  CE-mærkningen skal anbringes synligt, let  

 læseligt og uudsletteligt på apparatet samt eventuelt på emballagen.  

 Mærkningen skal udformes som vist i bilag 2.
 Stk. 2.  Der må ikke på køleapparatet anbringes  

 mærkning, som kan være vildledende med hensyn til CE-mærkningens betydning og  

 grafiske udformning.
 Stk. 3.  Der kan anbringes anden mærkning på apparatet,  

 emballagen, brugsanvisningen eller andre dokumenter, forudsat at denne  

 mærkning ikke gør CE-mærkningen mindre synlig eller letlæselig.
 Stk. 4.  Når køleapparatet ifølge andre bestemmelser  

 skal forsynes med CE-mærkning, som vedrører andre forhold end  

 energieffektivitet, attesterer CE-mærkningen, at køleapparatet også opfylder  

 disse andre bestemmelser.
 Stk. 5.  Hvis producenten ifølge bestemmelser, som er  

 nævnt i stk. 4, i en overgangsperiode kan vælge mellem flere forskellige  

 procedurer i forbindelse med CE-mærkningen, viser CE-mærkningen kun, at  

 apparatet er i overensstemmelse med den procedure, som leverandøren anvender.  

 I så fald skal henvisninger til de relevante bestemmelser anføres på de  

 dokumenter, vejledninger eller instruktioner, der ledsager køleapparaterne.
 § 3.  Leverandøren af køleapparater er ansvarlig for,  

 at hvert køleapparat overholder de i § 1, stk. 1, nr. 1, nævnte grænser for  

 energieffektivitet og er forsynet med CE-mærkning.
 Stk. 2.  Med leverandøren forstås i denne bekendtgørelse  

 producenten af køleapparatet eller dennes repræsentant eller den, som  

 importerer apparatet til Danmark eller fra dansk område markedsfører  

 apparatet i andre lande i Den Europæiske Union.
§ 4.  Leverandøren skal være i besiddelse af en  

 skriftlig overensstemmelseserklæring om, at pågældende apparattype opfylder  

 bestemmelserne i bekendtgørelsen.
Endvidere skal leverandøren være i  

 besiddelse af teknisk dokumentation for, at apparattypen opfylder  

 bestemmelserne i bekendtgørelsen.
Erklæring og dokumentation udarbejdes som  

 angivet i bilag 3. Oplysningerne skal kunne fremlægges i mindst 3 år fra den  

 dato, hvor fremstillingen af pågældende apparat er ophørt.
 Stk. 2.  Oplysninger om apparatet skal måles i  

 overensstemmelse med de harmoniserede standarder for denne apparattype, hvis  

 referencenumre er offentliggjort i De Europæiske Fællesskabers Tidende, og  

 for hvilke Dansk Standard har offentliggjort referencenumrene for de danske  

 standarder, som gennemfører disse harmoniserede standarder.
 § 5.  Energistyrelsen fører tilsyn med overholdelsen  

 af bestemmelserne i bekendtgørelsen.
 Stk. 2.  Energistyrelsen kan i nærmere angivet omfang  

 overdrage tilsynet efter stk. 1 til en anden myndighed eller til en sagkyndig  

 offentlig eller privat institution eller organisation.
 § 6.  Tilsynsmyndigheden kan anmode leverandører om at  

 fremsende overensstemmelseserklæringer som nævnt i § 4, stk. 1.
 Stk. 2.  Forhandlere, der sælger, udlejer eller på anden  

 måde overdrager køleapparater til forbrugerne, skal efter anmodning meddele  

 tilsynsmyndigheden, hvem der er leverandør af pågældende apparater.
 Stk. 3.  Leverandører og forhandlere skal efter  

 anmodning meddele tilsynsmyndigheden alle oplysninger, som myndigheden  

 skønner nødvendige til at forberede og gennemføre tilsynet.
 § 7.  Hvis tilsynsmyndigheden finder grund til at  

 formode, at CE-mærkningen er anbragt uberettiget, kan tilsynsmyndigheden  

 anmode leverandøren om at fremsende teknisk dokumentation som nævnt i § 4,  

 stk. 1, for, at betingelserne for at anvende CE-mærkning er opfyldt.
 Stk. 2.  Hvis tilsynsmyndigheden ikke finder, at  

 forholdet er berigtiget ved den fremsendte dokumentation, kan  

 tilsynsmyndigheden pålægge leverandøren at stille køleapparater, som er  

 tilfældigt udvalgt, vederlagsfrit til rådighed for en kontrolundersøgelse.  

 Undersøgelsen gennemføres i overensstemmelse med den i bilag 1 angivne  

 afprøvningsprocedure.
 Stk. 3.  Kontrolundersøgelsen udføres enten som  

 akkrediteret teknisk prøvning, jf. bekendtgørelse om akkreditering af  

 laboratorier til teknisk prøvning m.v., eller på et laboratorium udpeget af  

 tilsynsmyndigheden.
Stk. 4.  Udgifterne ved kontrolundersøgelsen skal dækkes  

 af leverandøren.
Beløbet opkræves dog ikke, hvis undersøgelsen bekræfter  

 rigtigheden af leverandørens oplysninger.
 § 8.  Hvis den i § 7, stk. 2, nævnte  

 kontrolundersøgelse fører til, at CE-mærkningen er anbragt uberettiget, giver  

 tilsynsmyndigheden påbud til leverandøren om inden for en nærmere fastsat  

 frist at fremlægge nærmere bestemt dokumentation for, at overtrædelsen er  

 bragt til ophør.
 Stk. 2.  Fristen efter stk. 1 kan forlænges for en  

 kortere periode, hvis det af særlige grunde, som ikke skyldes leverandørens  

 forhold, ikke er muligt at skaffe fornøden dokumentation inden udløbet af  

 fristen.
§ 9.  Hvis tilsynsmyndigheden finder, at apparattypen  

 uanset det i § 8, stk. 1, nævnte påbud fortsat ikke opfylder bestemmelserne i  

 § 1, stk. 1, nr. 1, underretter tilsynsmyndigheden omgående leverandøren  

 herom med oplysning om, at fortsat markedsføring af apparattypen vil være i  

 strid med nævnte bestemmelse.
Ved gennemførelse af kontrolundersøgelse finder  

 bestemmelserne i § 7, stk. 2-4, anvendelse.
 Stk. 2.  Meddelelsen til leverandøren efter stk. 1  

 ledsages af en begrundelse samt oplysning om klageadgang, jf. § 10.
 Stk. 3.  Tilsynsmyndigheden underretter omgående  

 Europa-Kommissionen om meddelelser efter stk. 1 og offentliggør  

 meddelelserne.
 § 10.  Hvis Energistyrelsen har overdraget tilsynet  

 med overholdelsen af bestemmelserne i bekendtgørelsen til andre, jf. § 5,  

 stk. 2, kan tilsynsmyndighedens afgørelser indbringes for Energistyrelsen  

 inden 6 uger efter, at afgørelsen er meddelt.
 Stk. 2.  Energistyrelsens afgørelser efter denne  

 bekendtgørelse kan ikke indbringes for anden administrativ myndighed.
§ 11.  Med bøde straffes den, som Stk. 2.  Med bøde straffes den leverandør, som Stk. 3.  Med bøde straffes den forhandler, som efter at  

 have modtaget anmodning efter § 6, stk. 2, undlader at meddele, hvem der er  

 leverandør af forhandlede apparater.
 Stk. 4.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 12.  Bekendtgørelsen træder i kraft den 1. januar  

 1998.
 Stk. 2.  Køleapparater, som ikke opfylder betingelserne  

 for CE-mærkning i denne bekendtgørelse, kan sælges, udlejes eller på anden  

 måde overdrages til og med den 2. september 1999.
 Stk. 3.  Køleapparater, som ikke opfylder betingelserne  

 for CE-mærkning i denne bekendtgørelse, kan endvidere sælges, udlejes eller  

 overdrages til og med den 2. september 2000, forudsat at de senest den 2.  

 september 1999 fysisk befandt sig på lager hos en grossist eller forhandler i  

 et EU- eller EØS-land.
Energistyrelsen, den 18. december 1997 Ib Larsen /Ulf Tvenstrup Bilag 1 Metode til beregning af det maksimalt tilladte elforbrug for  

 køleapparater og procedure til verificering af overensstemmelsen Et køleapparats elforbrug (som kan udtrykkes som kWh pr. 24 timer)  

 afhænger af, hvilken kategori apparat det tilhører (f.eks. køleskab med een  

 stjerne, kummefryser osv.), dets rumfang, konstruktionens energieffektivitet  

 (isoleringslagets tykkelse, kompressoreffektivitet osv.) og forskellen mellem  

 temperaturen omkring og inden i apparatet.
Når der fastsættes  

 energieffektivitetsstandarder, må der derfor tages hensyn til de væsentlige  

 konstruktionsbestemte faktorer, som påvirker energiforbruget (dvs. apparatets  

 kategori og rumfang). Derfor defineres det maksimalt tilladte elforbrug for  

 køleapparater ved hjælp af en lineær ligning, som er en funktion af  

 apparatets rumfang med en forskellig ligning for hver enkelt kategori.
 For at kunne beregne det maksimalt tilladte elforbrug for et givet apparat  

 må man derfor først se, hvilken kategori typen falder ind under på følgende  

 liste:
 Da køleapparater har forskellige rum med forskellige temperaturer (hvilket  

 i betydelig grad påvirker elforbruget), defineres det maksimalt tilladte  

 elforbrug som en funktion af det korrigerede rumfang, som er en vægtet sum af  

 de forskellige rums rumfang.
 I denne bekendtgørelse beregnes et køleapparats korrigerede rumfang (Vadj)  

 som følger:
Vadj = Sigma Vc »Wc« Fc »Cc Wc = (25 - Tc) / 20 hvor Tc er den nominelle temperatur for hvert rum (i grader C), og Vc er nettorumfanget for en given type rum i apparatet, og Fc er en  

 faktor = 1,2 for frostfri rum og = 1 for andre rum.
Cc = 1 for køleapparater tilhørende klimaklasserne normal (N) og subnormal  

 (SN) Cc = Xc for køleapparater tilhørende subtropisk klimaklasse (ST) Cc=Yc for køleapparater tilhørende tropisk klimaklasse (T) Vægtningskoefficienterne Xc og Yc for de forskellige rumtyper er følgende:
Skema over vægtningskoefficienterne Xc og Yc afhængig af temperaturen  

 i det pågældende rum Afprøvningsprocedurer med henblik på at konstatere, om et apparat er i  

 overensstemmelse med elforbrugskravene i bekendtgørelsen Hvis elforbruget for et køleapparat, der skal afprøves, er mindre end  

 eller svarer til Emax-værdien (det maksimalt tilladte elforbrug for den  

 pågældende kategori, jf. definitionen ovenfor) plus 15%, godkendes  

 apparattypen som værende i overensstemmelse med elforbrugskravene i denne  

 bekendtgørelse.
Hvis apparatets elforbrug er større end Emax-værdien plus 15  

 %, måles elforbruget for yderligere tre apparater.
Hvis gennemsnittet af  

 disse tre apparaters elforbrug er mindre end eller svarer til Emax-værdien  

 plus 10 %, godkendes typen som værende i overensstemmelse med  

 elforbrugskravene i denne bekendtgørelse.
Hvis gennemsnittet overstiger  

 Emax-værdien plus 10 %, erklæres apparatet for ikke at være i  

 overensstemmelse med kravene.
Definitioner Termerne i dette bilag er defineret i henhold til Den Europæiske  

 Standardiseringsorganisations europæiske standard EN 153 af juli 1995.
Bilag 2 CE-overensstemmelsesmærkning CE-overensstemmelsesmærkningen består af bogstaverne »CE« som  

 vist nedenfor:
 Hvis mærkningen formindskes eller forstørres, skal modellens  

 størrelsesforhold, som anført ovenfor, overholdes.
 CE-mærkets enkelte dele skal så vidt muligt være af samme højde, som ikke  

 må være under 5 mm.
Bilag 3 Procedurer for overensstemmelsesvurdering Dette bilag beskriver den procedure, hvorved leverandøren, som defineret i  

 bekendtgørelsens § 3, stk. 2, garanterer og erklærer, at køleapparatet  

 opfylder bekendtgørelsens krav.
 1. Producenten eller dennes repræsentant i Den  

 Europæiske Union anbringer CE-mærkningen på hvert enkelt produceret  

 køleapparat og udsteder en skriftlig overensstemmelseserklæring.
 2. Producenten udarbejder den tekniske dokumentation,  

 der er beskrevet i punkt 3, og leverandøren stiller den til rådighed for  

 tilsynsmyndigheden med henblik på inspektion i mindst tre år fra den dato,  

 hvor fremstillingen af køleapparatet er ophørt.
 3. Den tekniske dokumentation skal gøre det muligt at  

 vurdere køleapparatets overensstemmelse med bekendtgørelsens krav.  

 Dokumentationen skal i det omfang, det er nødvendigt for vurderingen, dække  

 apparatets konstruktion, fremstilling og funktion og omfatte:
 4. Teknisk dokumentation, der er udarbejdet i medfør  

 af regler, som gennemfører andre fællesskabsretsakter, kan anvendes i det  

 omfang, den opfylder kravene i dette bilag.
 5. Producenterne af køleapparater har ansvaret for at  

 fastlægge elforbruget for hver enkelt køleapparat, der er omfattet af  

 bekendtgørelsen, i henhold til de procedurer, der er specificeret i europæisk  

 standard EN 153, samt for at fastslå apparatets overensstemmelse med kravene  

 i bekendtgørelsens §1, stk. 1, nr. 1.
 6. Producenten eller dennes repræsentant opbevarer  

 sammen med den tekniske dokumentation en kopi af  

 overensstemmelseserklæringen.
 7. Producenten træffer alle nødvendige  

 foranstaltninger, for at fremstillingsprocessen sikrer, at de fremstillede  

 køleapparater er i overensstemmelse med den tekniske dokumentation, der er  

 omhandlet i punkt 2, og med de relevante krav i bekendtgørelsen.
 (* 1) Bekendtgørelsen indeholder bestemmelser, der gennemfører  

 Europa-Parlamentet og Rådets direktiv 96/57/EF af 3. september 1996 om  

 energieffektivitetskrav til elektriske køleskabe, dybfrysere og  

 kombinationsskabe til husholdningsbrug, EF-Tidende 1996, L 236, s. 36.
