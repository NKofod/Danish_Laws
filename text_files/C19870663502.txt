 Det meddeles herved, at Finansministeriet og Lærersammenslutningen ved  

 Specialarbejderskolerne (LvS) har indgået vedlagte overenskomst af 16. juli  

 1987 med tilhørende protokollat om løn- og ansættelsesforholdene for  

 faglærere ved de selvejende samt statens specialarbejderskoler.
 Overenskomst og protokollat har virkning fra 1. april 1987 og afløser  

 overenskomst og protokollat af1. september 1986.
 Det bemærkes:
1. Vedrørende overenskomstens redigering, at der med henblik på at skabe  

 en større grad af ensartethed i overenskomstbestemmelsernes rækkefølge er  

 foretaget en ombrydning i denne overenskomst i forhold til tidligere, ligesom  

 der er påbegyndt et arbejde med at forenkle og harmonisere de enkelte  

 bestemmelser.
Derfor er ændringer i forhold til den hidtidige overenskomst  

 ikke markeret med streger i margen.
 2. Vedrørende adoption, at retten for faglæreren til fuld løn i indtil 14  

 uger under adoptionsorlov har virkning for orlovsperioder eller dele deraf,  

 der ligger efter 1. april 1987. Adoptanter, der er i en løbende  

 oplovsperiode, får løn for den del af 14-ugers perioden, der falder efter den  

 1. april 1987. Lønnen træder i nævnte tidsrum i stedet for dagpenge i henhold  

 til dagpengeloven.
 3. Vedrørende værnepligt, at det til overenskomstens § 44 bemærkes, at i  

 det omfang lov nr. 148 af 17. april 1985 om værnepligtsorlov stiller den  

 ansatte bedre end overenskomstens bestemmelser, finder  

 værnepligtsorlovslovens bestemmelser anvendelse.
København, den 17. juli 1987 Lone Severinsen OVERENSKOMST FOR FAGLÆRERE VED DE SELVEJENDE SAMT STATENS  

 SPECIALARBEJDERSKOLER Indholdsfortegnelse Kapitel 1. Overenskomstens område § 1 Kapitel 2. Ansættelse Ansættelsesbrev § 2 Mobilitet § 3 Tidsbegrænset ansættelse § 4 Kapitel 3. Løn og anciennitet Løn § 5 Undervisningstillæg § 6 Procentregulering § 7 Anciennitet §§ 8 og 9 Udbetaling af løn § 10 Kapitel 4. Tillæg, reduktionsordninger m.v.
Ledende faglærer § 11 Undervisning i alment pensum § 12 Undervisning på forsøgskurser § 13 Undervisning på faglærerkurser § 14 Faglig praktikantvejledning § 15 Pædagogisk  

 praktikantvejledning § 16 Udvikling og revision af undervisningsplaner § 17 Undervisning på aftener og weekender § 18 Systemansvarlige ved edb-undervisning inden for EI-området §  

 19 Undervisning af invandrere i dansk § 20 Undervisning af specialklasseelever § 21 EFG-undervisning i retningsfag ved landtransportskolen § 22 Undervisning efter planer udarbejdet af  

 Undervisningsministeriet § 23 Faglærere ansat på kostskoler § 24 Kapitel 5. Arbejdstid m.v.
Arbejdstid § 25 Pligtig undervisning § 26 Forberedelsestid §§ 27 og 28 Opsparingsordning § 29 Pauser § 30 Undervisningsfri perioder § 31 Omregningsfaktor § 32 Overtimer § 33 Afspadsering § 34 Overtimebetaling § 35 Overarbejde udover en normal arbejdsuge § 36 Kapitel 6. Særlige regler ved deltidsansættelse § 37 Kapitel 7. Ferie § 38 Kapitel 8. Sygdom, tilskadekomst § 39 Kapitel 9. Graviditet, barsel og adoption Underretningspligt § 40 Fravær § 41 Løn § 42 Kapitel 10. Militærtjeneste § 43 Kapitel 11. Tjenestefrihed Tjenestefrihed §§ 44 og 45 Barns sygdom § 46 Kapitel 12. Efterløn/efterindtægt § 47 Kapitel 13. Afskedigelse/Opsigelsesvarsel Opsigelse fra skolens side § 48 Opsigelse fra faglærerens side § 49 Almindelige regler vedrørende opsigelse § 50 Tjenestebolig § 51 Fratrædelsesgodtgørelse § 52 Drøftelse mellem overenskomstparterne ved afskedigelse § 53 Tjenestefrihed i forbindelse med opsigelse § 54 Kapitel 14. Udgiftsdækkende ydelser m.v.
Befordringsgodtgørelse samt time- og dagpenge § 55 Fortolkningstvivl § 56 Ikrafttræden og opsigelse § 57 OVERENSKOMST FOR FAGLÆRERE VED DE SELVEJENDE SAMT STATENS  

 SPECIALARBEJDERSKOLER Kapitel 1. Overenskomstens område § 1.  Denne overenskomst gælder for faglærere, der  

 ansættes ved de selvejende samt statens specialarbejderskoler.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er undtaget fra overenskomsten.
Kapitel 2. Ansættelse Ansættelsesbrev § 2.  Ansættelser foretages af vedkommende  

 skolebestyrelse.
På statens skoler foretager forstanderen ansættelser efter  

 forudgående forelæggelse for Direktoratet for Arbejdsmarkedsuddannelserne.  

 Der udfærdiges for hver faglærer et ansættelsesbrev på en af Direktoratet for  

 Arbejdsmarkedsuddannelserne godkendt formular.
Mobilitet § 3.  En faglærer ansættes ved een  

 specialarbejderskole med pligt til inden for de i stk. 2 og 3 angivne rammer  

 efter nærmere anvisning af skolens ledelse at varetage undervisning ved andre  

 specialarbejderskoler.
Der kan ske fritagelse for pligten efter de i stk. 5  

 angivne retningslinier.
Stk. 2.  Pligten efter stk. 1 indtræder, når - en  

 specialarbejderskole midlertidigt har uudnyttet undervisningskapacitet, - skolen har et undervisningsbehov, som ikke kan dækkes af den pågældendes  

 skoles egne lærere, og - en lærer med de krævede kvalifikationer ved en anden  

 specialarbejderskole vil kunne frigøres uden afbrud i egen påbegyndt  

 undervisning.
Stk. 3.  Pligten efter stk. 1 omfatter indtil 8 uger  

 årlig, medmindre der i ansættelsesbrevet er aftalt en videregående  

 mobilitetspligt.
Pligten er endvidere begrænset til varetagelse af  

 undervisning ved skoler i samme region som den ansættende skole eller  

 tilgrænsende skoler.
 Stk. 4.  Ved pålæg om at gøre tjeneste ved en anden  

 skole end den ansættende skal der gives faglæreren et varsel på 2 uger, før  

 det pågældende kursus starter.
Stk. 5.  En faglærer kan fritages for pligten efter stk.  

 1, såfremt - der er planlagt pligtig egenuddannelse i perioden, - der er godkendt afspadsering i perioden, - der er godkendt ferie i perioden, - der er planlagt erhvervspraktik, - lovligt forfald forhindrer det i perioden, eller - særlige familiemæssige forpligtelser på egen bopæl forhindrer det.
Tidsbegrænset ansættelse § 4.  En faglærer kan ansættes tidsbegrænset, hvis  

 skolens uddannelsesbehov ikke kan sikre den nødvendige beskæftigelse af en  

 helårsansat faglærer.
Tidsbegrænsningen skal have en varighed under 1 år.  

 Lønnen udgør en forholdsmæssig andel af årslønnen i henhold til §§ 5 og 6,  

 jf. § 8, og udbetales månedsvis bagud.
 Stk. 2.  Med hensyn til opsigelse henvises særligt til §  

 48, stk. 6.
 Stk. 3.  De i §§ 25-28 nævnte timetal fastsættes  

 forholdsmæssigt.
 Stk. 4.  I øvrigt gælder overenskomstens almindelige  

 løn- og arbejdsvilkår for tidsbegrænset ansatte faglærere.
Kapitel 3. Løn og anciennitet Løn § 5.  For fuldt beskæftigede faglærere udgør lønnen i  

 forhold til pågældendes anciennitet følgende årlige beløb:
+++OPSTILBEG Grundbeløb Pr. 1/4 1987 niveau incl. pct.-regulering Anciennitet pr. 1/10 1984 jf. § 8, stk. 1 kr. kr.
1. trin 154.900 172.010 2. trin 161.996 179.880 3. trin 169.499 188.212 +++OPSTILSLUT Undervisningstillæg § 6.  Ud over de i § 5 omhandlede årslønninger ydes et  

 undervisningstillæg på 9021,49 kr. i grundbeløb niveau 1. oktober 1984  

 svarende til 10.017,46 kr. pr. 1. april 1987 incl. procentregulering.
Procentregulering § 7.  Grundbeløbene niveau 1. oktober 1984 i henhold  

 til §§ 5 og 6 samt tillæg m.v. er pr. 1. april 1987 reguleret med 11,0400  

 pct. (svarende til regulering med 8,5435 pct. samt ekstraordinær regulering  

 pr. 1. april 1987).
 Stk. 2.  Pr. 1. april 1988 sker der en yderligere  

 forhøjelse med 2,4857 pct.
 Stk. 3.  Pr. 1. april i årene 1988, 1989 og 1990  

 foretages eventuel ekstraordinær regulering af den aktuelle samlede faste løn  

 i overensstemmelse med de for tjenestemænd gældende regler.
Anciennitet § 8 1. anc.trin vedrører 1-3 ansættelsesår (incl.) 2. anc.trin vedrører 4-9 ansættelsesår (incl.) 3. anc.trin vedrører 10 ansættelsesår og fremefter.
Stk. 2.  Pr. 1. april 1988 forkortes 2. anciennitetstrin  

 med 1 år.
Anciennitetsforløbet er herefter 1-3, 4-8, 9-.
§ 9.  Ved ansættelse på deltid med mindre end 20 timer  

 pr. uge optjenes anciennitet i forhold til den nedsatte tjenestetid.
Ved  

 ansættelse på deltid med mindst 20 arbejdstimer pr. uge optjenes fuld  

 anciennitet.
Såfremt en ansat har mere end een deltidsansættelse, kan de  

 ugentlige timetal sammenlægges til brug ved beregning af ancienniteten.
Stk. 2.  Ved timelønnet undervisning på en  

 specialarbejderskole medregnes det samlede antal arbejdstimer i ancienniteten  

 i forhold til det antal måneder med fuldtidsbeskæftigelse, som timetallet  

 svarer til.
Resultatet afrundes opad til hele måneder.
 Stk. 3.  Der kan herudover mellem overenskomstens parter  

 træffes aftale om anciennitetsfastsættelse efter andre regler.
Udbetaling af løn § 10.  Faglærere ansat før 1. september 1970 får  

 udbetalt lønnen månedsvis forud.
Faglærere ansat den 1. september 1970 og  

 derefter får udbetalt lønnen månedsvis bagud.
 Kapitel 4. Tillæg, reduktionsordninger m.v.
Ledende faglærer § 11.  For funktionen som ledende faglærer ydes et  

 årligt tillæg på 8.921,71 kr. i grundbeløb niveau 1. oktober 1984, svarende  

 til 9.906,65 kr. pr. 1. april 1987 incl. procentregulering.
Stk. 2.  Endvidere ydes en reduktion i det årlige  

 pligtige undervisningstimetal, jfr. § 26, på 122 timer.
Denne reduktion  

 nedsættes ikke i forbindelse med arbejdstidsforkortelsen i  

 overenskomstperioden.
 Stk. 3.  Der kan ikke herudover ydes særskilt betaling  

 for funktionen som ledende faglærer.
Stk. 4.  En ledende faglærer bistår ledelsen ved  

 løsningen af en række opgaver inden for den/de brancher, som den pågældende  

 repræsenterer.
Det kan være planlægning, lokale- og faglærerudnyttelse,  

 materialeanskaffelse m.v., ligesom den pågældende skal være kontaktperson  

 mellem ledelsen og den pågældende lærergruppe i en række spørgsmål samt bistå  

 ledelsen med kontakt udadtil.
Undervisning i alment pensum § 12.  Til faglærere, der er godkendt til at undervise  

 i det fulde almene pensum inden for arbejdsmarkedsuddannelserne  

 (specialarbejderuddannelsen eller EI-aktiviteterne), ydes et årligt tillæg på  

 4.676,74 kr. i grundbeløb niveau 1. oktober 1984, svarende til 5.193,05 kr.  

 pr. 1. april 1987 incl. procentregulering.
Undervisning på forsøgskurser § 13.  Til faglærere, der underviser på forsøgskurser,  

 ydes et honorar pr. kursusuge på 733,31 kr. i grundbeløb niveau 1. oktober  

 1984, svarende til 814,25 kr. pr. 1. april 1987 incl. procentregulering.
I  

 det omfang der ikke undervises en fuld kursusuge ydes forholdsmæssigt  

 honorar.
Undervisning gå faglærerkurser § 14.  Til faglærere, der underviser på  

 faglærerkurser, ydes et honorar pr. kursusuge på 1.466,63 kr. i grundbeløb  

 niveau 1. oktober 1984, svarende til 1.628,55 kr. pr. 1. april 1987 incl.  

 procentregulering.
I det omfang der ikke undervises en fuld kursusuge ydes  

 forholdsmæssigt honorar.
Faglig praktikantvejledning § 15.  For faglig praktikantvejledning modtager  

 praktikantvejlederen et honorar pr. kursusuge på 425 kr. i grundbeløb niveau  

 1. oktober 1984, svarende til 471,90 kr. pr. 1. april 1987. I det omfang der  

 ikke er tale om et fuldt vejledningsforløb, ydes der et forholdsmæssigt  

 fastsat honorar.
 Stk. 2.  Faglig praktikantvejledning kan ikke overstige  

 3 kursusuger for hver faglig praktikant, uanset antallet af vejledere, og  

 uanset om vejledningen finder sted på flere skoler.
Pædagogisk praktikantvejledning § 16.  Til faglærere, der fungerer som pædagogisk  

 praktikantvejleder, ydes for et fuldt vejlederforløb et honorar på 3.993,73  

 kr. i grundbeløb niveau 1. oktober 1984, svarende til 4.434,65 kr. pr. 1.  

 april 1987 incl. procentregulering.
I det omfang der ikke er tale om et fuldt  

 vejlederforløb, ydes der et forholdsmæssigt fastsat honorar.
Udvikling og revision af undervisningsplaner § 17.  Til faglærere, der yder konsulentbistand  

 vedrørende udvikling og revision af undervisningsplaner., der er iværksat af Direktoratet for Arbejdsmarkedsuddannelserne, - et brancheudvalg med direktoratets godkendelse eller - en specialarbejderskole., ydes ud over faglærerens sædvanlige løn et tillæg pr. time, der udgør 50  

 pct. af 1/2028 (1.8. 1988/ 1976 og 1.8. 1990/1924) af faglærerens årsløn i  

 henhold til §§ 5 og 6, jf. § 8.
 Stk. 2.  I det omfang arbejdet udføres ud over den  

 overenskomstmæssige fastsatte arbejdstid, ydes der faglæreren et tillæg, der  

 pr. time udgør 1/2028 (1.8. 1988/1976 og 1.8. 1990/1924)afvedkommendes årsløn  

 i henhold til §§ 5 og 6 jf. § 8, med tillæg af 50 pct.
 Stk. 3.  Der ydes 12 1/2 pct. i feriegodtgørelse af de i  

 stk. 1 og 2 nævnte tillæg.
Stk. 4.  Tidsforbruget til udviklingsarbejde fastsættes  

 i en kontrakt, der indgås mellem rekvirenten og skolen med faglærerens  

 samtykke.
I forbindelse med udviklingsarbejde for den skole, hvor faglæreren  

 er ansat, fastsættes tidsforbruget i en aftale mellem skolens ledelse og  

 faglæreren.
 Stk. 5.  Udviklingsarbejde medregnes ikke i  

 undervisningsårsnormen, jf. § 26.
Undervisning på aftener og i weekender § 18.  For undervisning efter kl. 17.00 ydes der et  

 særligt tillæg på 50 pct. af en timebetaling, der beregnes som 1/2028 (1.8.  

 1988/1976 og 1.8. 1900/ 1924) af årslønnen i henhold til §§ 5 og 6, jf. § 8.
 Stk. 2.  For undervisning i weekender ydes der et  

 særligt tillæg på 100 pct. af en timebetaling, der beregnes som 1/2028 (1.8.  

 1988/1976 og 1.8. 1900/ 1924) af årslønnen i henhold til §§ 5 og 6, jf. § 8.
Stk. 3.  En faglærer kan ikke mod eget ønske pålægges  

 aftenundervisning efter kl. 18.00 i mere end 20 påbegyndte  

 undervisningsaftener.
Endvidere kan en faglærer ikke mod eget ønske pålægges  

 undervisning i mere end 4 weekender om året.
Begrænsningerne gælder inden for  

 et kalenderår.
Aftenundervisning kan tilrettelægges indtil kl. 22.00.
 Stk. 4.  Der gives læreren et varsel på 14 dage i  

 forbindelse med undervisning på aftener og i weekender, jf. stk. 3.
 Stk. 5.  En faglærer skal kunne fritages for pligten til  

 at undervise på aftener og i weekender i de i overenskomstens § 3, stk. 5,  

 nævnte tilfælde.
Systemansvarlige ved edb-undervisning inden for EI-området § 19.  Til faglærere, der er systemansvarlige ved  

 edb-undervisningen inden for EI-området, ydes et tillæg på 4.460,85 kr.  

 (årligt grundbeløb niveau 1. oktober 1984), svarende til 4.953,35 kr. pr. 1.  

 april 1987 incl. procentregulering.
 Stk. 2.  Endvidere ydes en reduktion i det årlige  

 pligtige undervisningstimetal for faglærere på 61 timer.
 Stk. 3.  Der kan ikke herudover ydes særskilt betaling  

 for funktionen som systemansvarlig.
Stk. 4.  Det forudsættes, at der er to faglærere, der er  

 systemansvarlige pr. edb-værksted.
De systemansvarlige bistår ledelsen ved  

 driften af de etablerede edb-værksteder og værkstedernes faktiske anvendelse  

 i undervisningen inden for EI-området efter de anvisninger, som er  

 foreskrevet fra såvel udstyrsleverandøren som skolen.
Den systemansvarlige  

 yder faglig og praktisk støtte til andre faglærere, i det omfang der opstår  

 problemer ved undervisningen i edb-værkstedet.
 Stk. 5.  På baggrund af opgavernes karakter samt  

 tilrettelæggelsen af den systemansvarliges undervisning må en del af  

 opgaverne placeres uden for normal arbejdstid.
Undervisning af indvandrere i dansk § 20.  For danskundervisning på danskkurser for  

 indvandrere medregnes 1 undervisningstime med 1,3 time i faglærerens pligtige  

 årlige undervisningstimetal.
 Stk. 2.  Hvis undervisningen er tilrettelagt således, at  

 det daglige lektionsantal ikke udfylder en hel arbejdsdag, skal de resterende  

 timer anvendes til egen daglig forberedelse på skolen.
Undervisning af specialklasseelever § 21.  På erhvervsmæssige introduktionskurser for  

 specialklasseelever, som gennemføres i ungdomsskolens regi, og hvortil  

 udgifterne afholdes i henhold til fritidslovgivningen, regnes 1  

 undervisningstime lig med 1,4 time i faglærernes pligtige  

 undervisningstimetal.
Efg-undervisning i retningsfag ved landtransportskolen § 22.  Tjenestetiden fastsættes til, hvad der gælder  

 ved efg-uddannelserne ved de tekniske skoler.
 Stk. 2.  Opgørelsen af overtimer og beregningen af  

 overtimebetaling sker efter de gældende regler for lærere ved  

 efg-uddannelserne på de tekniske skoler.
 Stk. 3.  Afregning af overtimer sker på grundlag af  

 årsløn incl. undervisningstillæg i henhold til §§ 5 og 6, jf. § 8, efter  

 denne overkomst.
 Stk. 4.  Varetager faglæreren midlertidigt undervisning  

 inden for de øvrige arbejdsmarkedsuddannelser, medregnes de læste  

 undervisningstimer ved specialarbejderuddannelserne i de vedkommende pligtige  

 timetal ved efg-landtransportuddannelsen med faktoren 0,72 (986,7 : 1365).
 Stk. 5.  Såfremt der for retningsfagene ved  

 efg-landtransportuddannelsen etableres en ledende faglærerordning, ydes der  

 til retningsfaglærere, som varetager funktionen som ledende faglærer, et  

 årligt tillæg på 6.675 kr. i grundbeløb niveau 1. oktober 1984, svarende til  

 7.411,90 kr. pr. 1. april 1987 incl. procentregulering, og en timereduktion i  

 det pligtige undervisningstimetal, svarende til den, der ydes lærere ved  

 tekniske skoler, der varetager hvervet som ledende lærer.
 Stk. 6.  Undervisningstimer på  

 efg-landtransportuddannelsen, der midlertidigt læses af faglærere ansat ved  

 specialarbejderuddannelserne, indgår med faktoren 1,38 (1365 : 986,7) i  

 henhold til § 26.
Undervisning efter planer udarbejdet af undervisningsministeriet § 23.  For faglærere, der varetager - efg-undervisning, der gennemføres på specialarbejderskoler med  

 undervisningsplaner udarbejdet af undervisningsministeriet, eller - undervisning ved udlån til f.eks. tekniske skoler, i det omfang der  

 undervises efter Undervisningsministeriets undervisningsplaner, fastsættes  

 tjenestetiden i den pågældende periode svarende til, hvad der gælder for  

 lærere ved efg-uddannelserne ved de tekniske skoler.
 Stk. 2.  Undervisningstimer efter stk. 1 indgår med  

 faktoren 1,38 (1365 : 986,7) i den i § 26 pligtige undervisningsnorm.
 Stk. 3.  Opgørelsen af overtimer og beregningen af  

 overtimebetaling sker efter de gældende regler for lærere ved  

 efg-uddannelserne på de tekniske skoler.
 Stk. 4.  Afregning af overtimer sker på grundlag af  

 årsløn incl. undervisningstillæg i henhold til §§ 5 og 6, jf. § 8, efter  

 denne overenskomst.
 Stk. 5.  Reglerne i stk. 2-4 omfatter ikke undervisning,  

 der foregår efter undervisningsplaner inden for specialarbejderuddannelsen,  

 uanset om der måtte være tale om undervisning af efg-elever.
Faglærere ansat på kostskoler § 24.  På kostskoler må faglærerne i nødvendigt omfang  

 deltage i at aktivere kursisterne uden for den i § 25 omhandlede  

 undervisnings- og arbejdstid.
Sådan aftentjeneste varer normalt 3 timer og  

 honoreres pr. time med den gennemsnitlige timeløn (incl. den enkelte  

 faglærers eventuelle tillæg efter §§ 6 og 11-13) plus 25 pct.
Efter samme  

 regler betales for lørdagstjeneste og søndagstjeneste.
 Stk. 2.  For søndagstjeneste udbetales dog mindst  

 betaling for 4 timer.
Stk. 3.  Disse tjenester fordeles af de enkelte  

 forstandere efter samråd med faglærerne.
De ansatte har ikke krav på at få  

 tildelt tjeneste.
 Kapitel 5. Arbejdstid m.v.
Arbejdstid § 25.  Den årlige arbejdstid udgør 1770,6 timer (excl.  

 ferie og søgne/helligdage). Med virkning fra den 1. august 1988 udgør  

 arbejdstiden årlig 1725,2 timer, og med virkning fra den 1. august 1990 udgør  

 den årlige arbejdstid 1679,8 timer.
 Stk. 2.  Den gennemsnitlige ugentlige arbejdstid  

 nedsættes den 1. august 1988 til 38 timer og den 1. august 1990 til 37 timer.
Pligtig undervisning § 26.  Faglærernes pligtige undervisning udgør 1365  

 lektioner årlig.
Med virkning fra den 1. august 1988 udgør den pligtige  

 undervisning 1330 lektioner og med virkning fra den 1. august 1990 1295  

 lektioner årlig.
Forberedelsestid § 27.  Til forberedelse af egen undervisning, herunder  

 ajourføring af eget undervisningsmateriel og materiale, har faglæreren ret  

 til at disponere over 234 timer årlig, heraf156 timer på skolen og 78 timer  

 til egen disposition.
Med virkning fra den 1. august 1988 nedsættes  

 timetallene forholdsmæssigt til 152 timer/76 timer og den 1. august 1990 igen  

 til henholdsvis 148 timer/74 timer.
§ 28.  Forberedelsen på skolen placeres således, at  

 den udgør mindst lo hele dage.
Den resterende forberedelsestid skal placeres,  

 så den udgør mindst 1/2 normal arbejdsdag.
 Stk. 2.  Timerne til faglærerens egen disposition kan  

 finde sted uden for skolen og placeres på hele dage.
Opsparingsordning § 29.  Arbejdstidsnedsættelsen fra de 40 timer  

 ugentlig kan opspares til hele fridage til senere afvikling.
Stk. 2.  Afviklingen af opsparede fridage skal ske inden  

 for et kvartal regnet fra 1. januar til 31. marts, 1. april til 30. juni, 1.  

 juli til 30. september og 1. oktober til 31. december.
Afviklingen af  

 opsparede fridage sker efter aftale mellem ledelsen og den enkelte lærer.
Pauser § 30.  I pauser, der efter denne overenskomst  

 medregnes i arbejdstiden, må faglæreren ikke forlade arbejdsstedet, ligesom  

 faglæreren er til rådighed for arbejdsgiveren.
 Stk. 2.  Der er ikke herved sket ændringer i gældende  

 regler om pausernes omfang.
Undervisningsfri perioder § 31.  Faglærere er i undervisningsfri perioder  

 forpligtet til efter forstanderens anvisning at deltage i løsningen af en  

 række opgaver i forbindelse med undervisningen på skolen.
Omregningsfaktor § 32.  Når faglæreren er fraværende på grund af 1. sygdom, 2. graviditet forinden det i henhold til § 40 meddelte  

 tidspunkt for barselsorlovens påbegyndelse eller 3. deltagelse i nødvendige faglige og pædagogiske  

 kurser, medregnes der lektioner i et omfang svarende til 32 timer ugentlig.
Overtimer § 33.  Udfører faglærere timer ud over det i § 26,  

 nævnte pligtige undervisningstimetal på 1365 årlig (pr. 1. august 1988 på  

 1330 og pr. 1. august 1990 på 1295), reguleret med eventuel timereduktion for  

 varetagelse af særlige funktioner, betragtes de overskydende timer som  

 overtimer.
Afspadsering § 34.  Overtimer skal så vidt muligt søges godtgjort  

 med fritid.
Afspadseringen afvikles i det følgende finansår.
 Stk. 2.  For timer, der afspadseres før 1. januar 1989,  

 sker afspadsering med antallet af præsterede overtimer med tillæg af 50 pct.  

 For timer, der afspadseres efter 1. januar 1989, sker afspadsering med  

 antallet af præsterede overtimer multipliceret med 1,17 med tillæg af 50 pct.
Overtimebetaling § 35.  Hvor arbejdet på skolen ikke tillader  

 afspadsering efter stk. 2, ydes for hver overtime en betaling, der beregnes  

 som 1/2028 (1.8. 1988/1976 og 1.8. 1990/1924) af årslønnen i henhold til §§  

 og 6, jf. § 8, multipliceret med 1,17 med tillæg af 50 pct.
 Stk. 2.  Udbetaling finder sted i det følgende finansår.  

 Udbetaling af overtidsbetaling sker med de på udbetalingstidspunktet gældende  

 satser.
 Overarbejde ud over en normal arbejdsuge.
 § 36.  Varigheden af en normal arbejdsuge fastsættes  

 ved centrale retningslinier af Direktoratet for Arbejdsmarkedsuddannelserne.  

 En faglærer kan dog undtagelsesvis pålægges at udføre arbejde ud over en  

 normal arbejdsuge.
Stk. 2.  For overarbejde efter stk. 1, der ikke vedrører  

 undervisning, ydes en timebetaling, der beregnes som 1/2028 (1.8. 1988/1976  

 og 1.8. 1990/ 1924) af årslønnen i henhold til §§ 5 og 6, jf. § 8 med tillæg  

 af 50 pct.
Timerne kan afspadseres med tillæg af 50 pct.
Ved udbetaling efter  

 stk. 2 og 3 opgøres timerne månedsvis, og betaling sker ved den følgende  

 lønanvisning.
 Stk. 3.  I de undtagelsestilfælde, hvor overarbejdet  

 efter stk. 1 vedrører undervisning, afregnes efter §§ 34 og 35. Herudover er  

 faglæreren berettiget til af afholde frihed time for time i forhold til  

 overarbejdets længde.
 Stk. 4.  Det er en forudsætning i stk. 2 og 3, at  

 overarbejdet er beordret og kontrollabelt.
Kapitel 6. Særlige regler vedr. deltidsansættelse § 37.  Der kan bevilges en faglærer nedsat arbejdstid,  

 når tjenesten tillader det.
 Stk. 2.  Ved opslag kan ansættelse ske på deltid,  

 såfremt den nedsatte arbejdstid faktisk indgår i fastlæggelsen af den  

 ugentlige arbejdstid.
 Stk. 3.  Ved ansættelse på deltid ydes løn i forhold til  

 den nedsatte arbejdstid.
Stk. 4.  Deltidsansattes arbejdstid kan nedsættes  

 forholdsmæssigt i forbindelse med arbejdstidsforkortelsen med et varsel  

 svarende til opsigelsesvarsel.
Nedsættelsen skal være sagligt begrundet i  

 bevillingsmæssige, arbejdstilrettelæggelsesmæssige eller andre forhold.  

 Nedsættelse efter denne regel kan ikke ske til mindre end 15 timer om ugen.
I  

 øvrigt kan arbejdstiden ændres efter aftale mellem arbejdsgiveren og den  

 ansatte.
Stk. 5.  Faglærere, der er ansat på nedsat arbejdstid,  

 vederlægges for de timer, der læses ud over det forholdsmæssigt fastsatte  

 undervisningstimetal, incl. eventuelle timereduktioner for varetagelse af  

 særlige funktioner, efter Finansministeriets cirkulære om vederlæggelse af  

 timelønnet undervisning.
Undervisningstimer, der overstiger det i § 26 nævnte  

 pligtige undervisningstimetal, vederlægges efter §§ 34 og 35.
Kapitel 7. Ferie § 38.  Ferie ydes i henhold til gældende ferielov.
 Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for det i  

 ferielovens § 14, stk. 1, omhandlede ferietillæg.
Stk. 3.  Godtgørelsen beregnes af samtlige de i  

 optjeningsåret oppebårne beløb for tjenstligt arbejde og af den ansattes egne  

 bidrag til Arbejdsmarkedets Tillægspension og  

 Arbejdsmarkedsuddannelsesfonden.
Der bortses dog fra udbetalt  

 feriegodtgørelse.
 Stk. 4.  Til deltidsansatte, der i optjeningsåret har  

 udført tjeneste ud over den faste nedsatte ugentlige arbejdstid, men inden  

 for den normale arbejdsuge, jf. § 36, ydes for sådan tjeneste  

 feriegodtgørelse med 12 1/2 pct.
Kapitel 8. Sygdom, tilskadekomst § 39.  Bliver en faglærer på grund af sygdom ude af  

 stand til at udføre sit arbejde, betragtes den heraffølgende  

 tjenesteforsømmelse som lovligt forfald medmindre faglæreren - under tjenesteforholdets beståen har pådraget sig sygdommen ved forsæt  

 eller grov uagtsomhed, eller - ved stillingens overtagelse svigagtigt har fortiet, at lide af den  

 pågældende sygdom.
Stk. 2.  Det kan dog ved skriftlig kontrakt i det  

 enkelte tjenesteforhold bestemmes, at faglæreren kan opsiges med 1 måneds  

 varsel til fratræden ved en måneds udgang, når faglæreren inden for et  

 tidsrum af 12 på hinanden følgende måneder har oppebåret løn under sygdom i i  

 alt 120 dage.
Opsigelsens gyldighed er betinget af, at den sker i umiddelbar  

 tilknytning til udløbet af de 120 sygedage, og medens faglæreren endnu er  

 syg, hvorimod gyldigheden ikke berøres af, at faglæreren er vendt tilbage til  

 arbejdet, efter at opsigelse er sket.
Stk. 3.  Under sygdom af mere end 14 dages varighed har  

 skolen ret til - uden udgift for faglæreren at kræve nærmere oplysninger om  

 varigheden af sygdommen gennem faglærerens læge eller en af faglæreren valgt  

 specialist.
Opfylder faglæreren ikke denne pligt, uden at der foreligger  

 fyldestgørende begrundelse herfor, er skolen berettiget til at hæve  

 tjenesteforholdet uden varsel.
Kapitel 9. Graviditet, barsel og adoption Underretningspligt § 40.  Med henblik på skolens tilrettelæggelse af  

 arbejdet skal en faglærer, der er gravid, senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselsorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
Fravær § 41.  Faglæreren har ret til fravær fra arbejdet på  

 grund af graviditet, barsel og adoption efter reglerne i loven om  

 barselsorlov m.v.
En kvindelig faglærer har dog altid ret til fravær fra  

 arbejdet på grund af graviditet og barsel fra det tidspunkt, hvor der skønnes  

 at være 8 uger til fødslen.
Løn § 42.  En kvindelig faglærer har under fravær fra  

 arbejdet på grund af graviditet og barsel ret til sædvanlig løn fra det  

 tidspunkt, hvor der skønnes at være 8 uger til fødslen, og i indtil 14 uger i  

 alt.
Stk. 2.  En faglærer har under fravær fra arbejdet på  

 grund af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at adoptionsmyndigheden stiller krav  

 om, at den ansatte i forbindelse med adoptionen skal være ude af erhverv.
I  

 øvrigt henvises for adoptanter til reglerne i loven om barselsorlov og  

 dagpengeloven.
 Stk. 3.  En faglærer, der i forbindelse med barnets  

 ophold på sygehus genoptager tjenesten inden den i stk. 1 og 2 omtalte  

 14-ugers periodes udløb, har i tilknytning til barnets udskrivelse ret til  

 fravær med sædvanlig løn i den del af perioden, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen.
 Stk. 4.  Fravær inden for det tidsrum, i hvilket  

 faglæreren er berettiget til sædvanlig løn, betragtes ikke som  

 sygdomsforfald, medmindre det godtgøres ved lægeattest, at  

 arbejdsudygtigheden har anden årsag end graviditet eller barsel.  

 Sygdomsforfald kan ikke bevirke, at fraværsperioden med ret til løn løber  

 længere end til 14 uger efter fødslen.
 Stk. 5.  Fravær uden for det tidsrum, i hvilket  

 faglæreren er berettiget til fravær med sædvanlig løn eller har barselsorlov  

 med dagpenge, betragtes som sygdomsforfald og noteres i overensstemmelse med  

 de herom gældende regler.
 Stk. 6.  Lægeattester, der forlanges i henhold til stk.  

 4, betales af faglæreren.
Kapitel lo.
Militærtjeneste § 43.  En faglærers indkaldelse til aftjening af  

 værnepligt - såvel civil som militær - berettiger ikke skolen til at  

 afskedige faglæreren, men forholdet kan kun afvikles gennem opsigelse i  

 henhold til § 48. Ved opsigelse i forbindelse med værnepligt har faglæreren  

 ret til løn i overensstemmelse med nærværende paragrafs stk. 2. Faglæreren er  

 dog pligtig at underrette skolen, så snart han modtager meddelelse om  

 tidspunktet for indkaldelsen.
Skolen kan tidligst kræve underretning på det  

 tidspunkt faglæreren efter reglerne i § 49, kunne have opsagt  

 tjenesteforholdet til ophør ved udgangen af den forud for  

 indkaldelsestidspunktet liggende måned.
Undladelse af rettidig underretning  

 berettiger skolen til ved første indkaldelse at hæve tjenesteforholdet uden  

 varsel fra indkaldelsesdagen og ved senere indkaldelse at kræve erstatning  

 for det tab, der er forvoldt ved undladelsen af at give underretning.
 Stk. 2.  Medens en faglærer ikke har krav på løn under  

 den første indkaldelse, er skolen under senere indkaldelser pligtig at betale  

 løn for den måned, i hvilken indkaldelsen finder sted, og den derpå følgende  

 måned.
 Stk. 3.  Efter genindkaldelse til militærtjeneste har  

 faglæreren ret til at genindtræde i sin stilling med uændret anciennitet.  

 Hvis faglæreren vil benytte sig af denne ret, påhviler det ham samtidig med,  

 at han giver underretning om indkaldelsen, jf. stk. 1, at meddele skolen  

 dette, og han er i så tilfælde forpligtet til ved hjemsendelse at genindtræde  

 i stillingen.
Kapitel 11. Tjenestefrihed § 44.  Der kan gives faglærere adgang til  

 ekstraordinær tjenestefrihed uden løn i tilfælde, hvor det findes, at tjene  

 uddannelsessystemets interesser.
Tjenestefriheden gives af vedkommende  

 specialarbejderskole efter forudgående godkendelse af Direktoratet for  

 Arbejdsmarkedsuddannelserne.
Stk. 2.  Tjenestefrihed kan gives i indtil 1 år ad  

 gangen, dog længst i 3 år.
Det er vedkommende skoles ansvar, at der er en  

 stilling ledig til den pågældende ved tjenestefrihedens ophør.
 § 45.  Faglærere har ret til tjenestefrihed uden løn  

 til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Barns sygdom § 46.  Skolen kan give en faglærer hel eller delvis  

 tjenestefrihed uden lønafkortning til pasning af et sygt barn, når 1. Det er barnets første sygedag 2. Hensynet til barnets forhold gør dette nødvendigt 3. Forholdene på skolen tillader det 4. Barnet er under 18 år 5. Barnet er hjemmeværende Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Ordningen kan for den enkelte inddrages ved  

 misbrug.
Kapitel 12. Efterløn/Efterindtægt § 47.  Dør en faglærer i ansættelsestiden, tilkommer  

 der faglærerens ægtefælle eller børn under 18 år, over for hvem faglæreren  

 har forsørgerpligt, 1, 2 eller 3 måneders løn, afhængig af om faglæreren ved  

 dødsfaldet har haft ansættelse i henholdsvis 1, 2 eller 3 år.
Kapitel 13. Afskedigelse/Opsigelsesvarsel Opsigelse fra skolens side § 48.  Afskedigelser foretages af vedkommende  

 skolebestvrelse.
På statens skoler foretager forstanderen afskedigelser efter  

 forudgående forelæggelse for Direktoratet for Arbejdsmarkedsuddannelserne.
Stk. 2.  Opsigelse fra skolens side skal ske med mindst Stk. 3.  Opsigelsesvarslet i stk. 2, 2), forøges med 1  

 måned for hvert 3. ansættelsesår, dog højst til 6 måneder.
 Stk. 4.  Såfremt der er truffet aftale om, at arbejdet  

 er af midlertidig karakter, og arbejdsforholdet ikke vedvarer ud over 3  

 måneder, finder reglen i stk. 2, 1), ikke anvendelse.
 Stk. 5.  Såfremt ansættelsen er sket på prøve, og  

 arbejdsforholdet ikke varer ud over 3 måneder, skal opsigelse ske med mindst  

 14 dages varsel.
Stk. 6.  Opsigelse af faglærere, som er tidsbegrænset  

 ansat, til det fastatte fratrædelsestidspunkt er ikke fornøden.
Opsigelse til  

 fratræden inden dette tidspunkt må ske med sædvanligt varsel i henhold til  

 stk. 2.
Opsigelse fra faglærerens side § 49.  Opsigelse fra faglærerens side skal ske med 1  

 måneds varsel til ophør ved en måneds udgang, medmindre der er truffet aftale  

 om, at arbejdet er af midlertidig karakter eller på prøve, og  

 arbejdsforholdet ikke vedvarer over 3 måneder.
Almindelige regler vedrørende opsigelse § 50.  Opsigelse må ske så betids, at fratræden med  

 det for en ansættelsesperiode givne varsel kan ske inden periodens udløb.  

 Opsigelse i henhold til § 48, stk. 2 og 3,og § 49, skal være meddelt  

 skriftligt senest den sidste i den måned, efter hvis udløb opsigelsesvarslet  

 begynder at løbe.
Tjenestebolig § 51.  Såfremt der som led i arbejdsaftalen stilles  

 tjenestebolig eller lejebolig til rådighed for faglæreren og dennes familie,  

 skal opsigelsesvarslet fra skolens side være mindst 3 måneder.
Faglæreren er  

 med sin familie berettiget til mod det aftalte vederlag - respektive  

 vederlagsfrit - at bebo tjenesteboligen i indtil 1 måned efter tidspunktet  

 for sin fratræden; samme ret tilkommer familien i tilfælde af faglærerens  

 død.
Fratrædelsesgodtgørelse § 52.  Såfremt en faglærer, der har været uafbrudt  

 beskæftiget som faglærer ved en specialarbejderskole i 12, 15 eller 18 år,  

 opsiges, skal skolen ved faglærerens fratræden udrede et beløb svarende til  

 henholdsvis 1, 2 eller 3 måneders løn.
 Stk. 2.  Bestemmelsen i stk. 1 finder ikke anvendelse,  

 såfremt faglæreren ved fratrædelsen vil oppebære folkepension.
 Stk. 3.  Bestemmelsen i stk. 1 finder tilsvarende  

 anvendelse i tilfælde af uberettiget bortvisning.
 Drøftelse mellem overenskomstparterne ved afskedigelse.
 § 53.  Såfremt afskedigelse af en faglærer efter  

 lærersammenslutningens og den afskedigede faglærers opfattelse er ubegrundet,  

 kan lærersammenslutningen forlange, at sagen drøftes mellem overenskomstens  

 parter.
Tjenestefrihed i forbindelse med opsigelse § 54.  Efter at faglæreren har afgivet eller modtaget  

 opsigelse fra tjenesten, skal skolen - uden afkortning i lønnen - give den  

 nødvendige fritagelse fra arbejdet til at søge anden beskæftigelse.
 Kapitel 14. Udgiftsdækkende ydelser m.v.
Befordringsgodtgørelse samt time- og dagpenge § 55.  Befordringsgodtgørelse samt time- og dagpenge  

 ved tjenesterejser ydes efter de for statens tjenestemænd gældende regler.
 Stk. 2.  Rejsetid under tjenesterejser medregnes i  

 arbejdstiden efter de for statens tjenestemænd gældende regler.
Fortolkningstvivl § 56.  Uoverensstemmelser vedrørende fortolkningen af  

 nærværende overenskomst afgøres i henhold til § 7 a-c i hovedaftale af 12.  

 februar 1987 mellem Finansministeriet og Lærersammenslutningen ved  

 Specialarbejderskolerne.
Ikrafttræden og ogsigelse § 57.  Overenskomsten har virkning fra 1. april 1987  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde og placering m.v., stedtillæg og ekstraordinær lønregulering kan dog  

 tidligst opsiges til 31. marts 1991.
Stk. 3.  Samtidig med at denne overenskomst træder i  

 kraft ophæves - aftale af 22. juli 1982 mellem Finansministeriet og Lærersammenslutningen om arbejde for branche udvalg, og - aftale af 9. juni 1982 mellem Finansministeriet og Lærersammenslutningen  

 om EFG-landtransport.
 - aftale af 10. februar 1987 mellem Finansministeriet og  

 Lærersammenslutningen om systemansvarlige ved EDB-undervisning uden for  

 EI-området.
København, den 16. juli 1987 Lærersammenslutningen ved Specialskolerne Bent Bendix Finansministeriet P.
M.
V.
E.
B.
Lone Severinsen PROTOKOLLAT Der er under forhandlingerne om overenskomsten mellem Finansministeriet og Lærersammenslutningen ved § 1.  Der er ikke ved redigeringen i teksten fra den  

 tidligere overenskomst tilsigtet nogen ændringer i det tidligere aftalte.
§ 2.  Til faglærere, der underviser i alment pensum  

 inden for EI-aktiviteterne, kan der i overenskomstperioden uanset  

 bestemmelserne i overenskomstens § 12 kun ydes indtil 30 tillæg.
Direktoratet  

 godkender ydelsen af sådanne tillæg på baggrund af indstilling fra skolerne.  

 Direktoratets retningslinier for opnåelse af tillæg forelægges  

 Lærersammenslutningen til udtalelse.
 § 3.  Uanset bestemmelsen i overenskomstens § 12, ses  

 der i indeværende overenskomstperiode bort fra, at faglærere ikke er godkendt  

 til at varetage undervisning i faget ergonomi.
 § 4.  Med virkning fra overenskomstens udsendelse  

 gælder de for tjenestemænd fastsatte regler om lønfradrag/lønberegning, for  

 tiden cirkulære af 24. maj 1985 om lønfradrag/lønberegning for tjenestemænd  

 (LP nr. 029/85).
 § 5.  Lærersammenslutningen har givet tilsagn om, at  

 lærerne vil:
- lade sig udlåne til andre skoler i samme omfang som hidtil på frivillig  

 basis, - være skolerne behjælpelig med som hidtil at løse akutte problemer, der  

 medfører rejseaktivitet, - være skolerne behjælpelig med at løse akutte problemer i forbindelse med  

 undervisning på aftener og weekender.
 § 6.  Faglærere ansat før 1. april 1987, der oppebærer  

 egenpension fra en pensionsordning, hvortil det offentlige har ydet bidrag,  

 jf. overenskomstens § 1, stk. 2, er fortsat omfattet af denne overenskomst.
 § 7.  Der er iøvrigt fra Finansministeriet side taget  

 følgende forbehold i forbindelse med indgåelse af overenskomsten:
a.
Der er i overenskomstperioden adgang til forhandling af gældende regler  

 om udbetaling af visse særlige ydelser under sygdom m.v. og ferie, såfremt  

 der sker ændringer i funktionærloven og ferieloven på dette område.
 Opnås der ikke enighed om nye regler m.v., gælder de hidtidige med de af  

 funktionærloven eller ferieloven nødvendiggjorte ændringer.
b.
Der er i overenskomstperioden adgang til forhandling af mulige krav i  

 konsekvens af eventuel ændring af arbejdsmiljølovgivningen m.v.
 Opnås der ikke enighed om nye regler m.v., gælder de hidtidige med de af  

 arbejdsmiljølovgivningen nødvendiggjorte ændringer.
København, den 16. juli 1987 Lærersammenslutningen ved Specialarbejderskolerne Bent Bendix Finansministeriet P.
M.
V.
E.
B.
