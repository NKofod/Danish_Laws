Bekendtgørelse om ændring af bekendtgørelse om tilskud til miljøvenlige jordbrugsforanstaltninger § 1 I bekendtgørelse nr. 140 af 10. marts 2005 om tilskud til miljøvenlige jordbrugsforanstaltninger, som ændret ved bekendtgørelse nr. 257 af 12. april 2005, bekendtgørelse nr. 893 af 22. september 2005, bekendtgørelse nr. 1318 af 14. december 2005, bekendtgørelse nr. 45 af 27. januar 2006, bekendtgørelse nr. 682 af 22. juni 2006, bekendtgørelse nr. 832 af 20. juli 2006, bekendtgørelse nr. 1482 af 14. december 2006, bekendtgørelse nr. 702 af 21. juni 2007, bekendtgørelse nr. 893 af 5. september 2008, bekendtgørelse nr. 43 af 14. januar 2010 og bekendtgørelse nr. 70 af 27. januar 2012, foretages følgende ændringer:
 1. § 78, stk. 2, 2. og 3. pkt., ophæves.
 2. § 78, stk. 6, affattes således:
»Stk. 6. Stk. 1-5 og stk. 7 finder tilsvarende anvendelse for tilsagn om tilskud, der er givet i medfør af tidligere bekendtgørelser om tilskud til miljøvenlige jordbrugsforanstaltninger.
Det i stk. 2 anførte særlige skema kan indtil 1. januar 2015 fås via NaturErhvervstyrelsens hjemmeside eller ved henvendelse til NaturErhvervstyrelsen.
Fra 1. januar 2015 skal skemaet udfyldes og indsendes elektronisk ved brug af Fødevareministeriets Tast selv-service, som kan tilgås via NaturErhvervstyrelsens hjemmeside.
For tilsagn, hvor tilsagnsperioden begynder den 1. september 1998 eller tidligere, kan producentskifteerklæring dog både før og efter 1. januar 2015 indgives på et særligt skema i papirudgave, der fås ved henvendelse til NaturErhvervstyrelsen.« 3. Efter § 80 a indsættes i kapitel 14 :
»§ 80 b.
For tilsagn om tilskud til etablering af efterafgrøder, der er givet i medfør af bekendtgørelse nr. 187 af 20. marts 2003 om tilskud til miljøvenlige jordbrugsforanstaltninger i særligt følsomme landbrugsområder, gælder uanset § 39, stk. 5, 2. pkt., i den nævnte bekendtgørelse, at der ikke er krav om, at arealer med efterafgrøder i samme tilsagnsår skal efterfølges af en forårssået afgrøde, hvis efterafgrøderne er etableret i 2012 og før ikrafttræden af lov om randzoner på arealer, hvor det efter bestemmelserne i lov om randzoner ikke vil være muligt at lade efterafgrøderne efterfølge af en forårssået afgrøde.« § 2 Bekendtgørelsen træder i kraft den 1. januar 2013.
