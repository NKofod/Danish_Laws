En 34 årig spiritusmisbruger fik et slag i hovedet, faldt, og slog  

 nakken, blev indbragt til skadestuen og døde et par dage senere på sygehuset.  

 Skadestuelægen noterede, at patienten var faldet, havde slået nakken og var  

 voldsomt beruset.
Der blev taget røntgenbillede af halshvirvelsøjlen.
Det  

 viste intet abnormt, blodtrykket var normalt, pupillerne udvidede men normalt  

 reagerende for lys.
Patienten blev kørt hjem.
Han indfandt sig dagen efter,  

 idet han mente at have fået alkoholchok.
Undersøgelser viste fortsat intet abnormt.
Man nåede ikke frem til en  

 diagnose.
Manden blev overført til forsorgshjem, her viste alkometertest 0.  

 Hospitalslægen fik oplyst dette, men mente patienten skulle blive på  

 forsorgshjemmet.
Senere blev han tilbageført til sygehuset.
Lægen  

 diagnostiserede midicin og alkoholforgiftning.
Patienten døde et par dage  

 efter.
Obduktion viste brud af kraniebasis blodansamling, punktformede  

 blodudtrædninger, hjerteødem og skrumpelever.
 Patientklagenævnet fandt grundlag for kritik af skadestuelægen for  

 ikke at have indlagt patienten ved indbringelsen på skadestuen.
 Man fandt desuden grundlag for kritik af den anden skadestuelæge,  

 fordi han ikke tilbageførte patienten til sygehuset.
Beruset person indbragt til skadestuen efter slag i hovedet En 34-årig mand, der tidligere var narkoman, men nu formentlig alene  

 spiritusmisbruger, kom i klammeri, hvorved han fik et slag i hovedet, faldt  

 om på fortorvet og slog nakken.
Han blev indbragt til skadestuen, og døde et  

 par dage senere på sygehuset.
På skadestuen noterede lægen, at patienten formentlig var faldet, havde  

 slået sin nakke og var voldsomt beruset.
Patienten havde over for politiet  

 tilkendegivet, at han havde ondt i hovedet og i nakken, hvorfor der blev  

 taget røntgenbillede af halshvirvelsøjlen.
Billedet viste intet abnormt.  

 Blodtrykket var normalt, pupillerne udvidede (dilaterede), men normalt  

 reagerende for lys.
Patienten fik behandlet nogle hudafskrabninger, hvorefter  

 politiet kørte ham hjem.
Næste dag indfandt patienten sig på eget initiativ, idet han mente, at han  

 havde fået et »alkoholchok«.
Han ville gerne sove, men skønnedes  

 fuldt orienteret.
Undersøgelse viste fortsat intet abnormt, jf. ovenfor.
Den  

 læge, der nu så ham i skadestuen, nåede ikke frem til en diagnose.
Manden blev overført til et forsorgshjem for at sove rusen ud.
Her  

 konstaterede man, at blodtrykket var steget og pulsen faldet.
En  

 alkometertest viste 0. Patienten var meget sløj og usikker på benene.  

 Sygeplejersken kontaktede lægen for at forhøre sig om formålet med  

 overførslen af patienten i betragtning af, at alkometertest viste 0. Lægen  

 mente efter det oplyste fortsat, at patienten skulle blive på  

 forsorgshjemmet.
Senere på aftenen fandt sygeplejersken, at patienten var så  

 dårlig, at han skulle tilbage til sygehuset.
Lægen skønnede her, at patienten var mere sløv, end da han så ham  

 tidligere på dagen.
Patienten var sløv og træt, men ikke bevidsthedssvækket.  

 Blodtryk og puls, pupiller, refleksforhold i ekstremiteterne viste intet  

 abnormt.
Lægen stillede diagnosen forgiftning med medicin og alkohol og  

 ordinerede observation og diverse blodprøver den følgende dag.
Lægen  

 tilkaldte ikke sin bagvagt.
Patienten blev tiltagende sløv.
Et par dage efter, blev han overflyttet  

 til neurokirurgisk afdeling, hvor han afgik ved døden.
Obduktionen viste bl.a. brud af kraniebasis på venstre side,  

 blodansamling, punktformede blodudtrædninger samt svært hjerneødem.
Desuden  

 blev der påvist udtalt skrumpelever.
 Både Sundhedsstyrelsen og Patientklagenævnet fandt, at den  

 første skadestuelæge havde udvist manglende omhu, jf. lægelovens § 6, stk. 1,  

 idet hun ud fra de givne oplysninger og på grundlag af sin undersøgelse af  

 patienten burde have indlagt ham i forbindelse med indbringelsen til  

 skadestuen.
Endvidere fandt man, at den anden skadestuelæge havde udvist manglende  

 omhu, jf. lægelovens § 6, stk. 1., idet han, med sin viden om, at  

 alkometertest på forsorgshjemmet viste nul, og med den beskrivelse, som  

 sygeplejersken gav lægen, har fejlbedømt situationen.
Han burde have  

 foranlediget patienten tilbageført til sygehuset og indlagt ham som ønsket af  

 sygeplejersken.
