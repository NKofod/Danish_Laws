Skrivelse om, hvorvidt et byrådsmedlem,  

 der er idømt en bøde  

 for overtrædelse af straffelovens § 267, stk. 1, og  

 § 268, er  

 valgbar (Fra Valgbarhedsnævnet til et byråd, j.nr.  

 589/2001) Ved brev af 14. februar 2002 har X Byråd i henhold til den kommunale  

 valglovs § 101, stk. 1, indberettet til Valgbarhedsnævnet, at  

 byrådsmedlem NN den 7. september 2001 ved retten i Y blev idømt  

 20 dagbøder á 100 kr. efter straffelovens § 267,  

 stk. 1, og § 268 ved under et vælgermøde den 11.  

 oktober 2000 om en partifælle at have fremsat forskellige udtalelser,  

 der blev kendt ubeføjede.
 Ved sanktionsfastsættelsen lagde retten vægt på, at  

 udtalelserne blev fremsat på et lukket møde i en partiforening,  

 og at sagsøgte selv havde medvirket til efterfølgende  

 udbredelse af udtalelserne i form af avisomtale.
 I denne anledning skal man meddele, at Valgbarhedsnævnet har fundet,  

 at den begåede handling ikke i almindeligt omdømme gør  

 den pågældende uværdig til at være medlem af  

 kommunale råd, jf. den kommunale valglovs § 4.
 Den pågældende må derfor anses for valgbar.
