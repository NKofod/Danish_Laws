Nr LSF 88 Forslag til Lov om forbud mod ophold på og færdsel gennem forsvarets  

 skydeområder og andre militære områder Fremsat af forsvarsministeren (Enggaard) den 23. januar 1991 Vedtaget ved tredjebehandling den 17. maj 1991 Lov nr. 336 af 06/06/1991 § 1. Forsvarsministeren bemyndiges til at fastsætte regler om forbud mod ophold på og færdsel gennem forsvarets skydeområder og andre militære områder.
 § 2. For overtrædelse af de i medfør af loven fastsatte regler kan  

 der fastsættes straf af bøde eller hæfte.
 § 3. Forsvarsministeren fastsætter tidspunktet for lovens  

 ikrafttræden.
 Stk. 2. Ved lovens ikrafttræden ophæves lov nr. 562 af 31. oktober  

 1940 om politimæssige bestemmelser i tilslutning til militære forhold og  

 foranstaltninger.
 § 4. Loven gælder ikke for Færøerne og Grønland, men kan ved kgl.  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
Oprindeligt fremsat forslag § 1. Forsvarsministeren bemyndiges til at fastsætte regler om  

 forbud mod ophold på og færdsel gennem forsvarets skydeområder og andre militære områder.
 § 2. For overtrædelse af de i medfør af loven fastsatte regler kan  

 der fastsættes straf af bøde eller hæfte.
 § 3. Forsvarsministeren fastsætter tidspunktet for lovens  

 ikrafttræden.
 Stk. 2. Ved lovens ikrafttræden ophæves lov nr. 562 af 31. oktober  

 1940 om politimæssige bestemmelser i tilslutning til militære forhold og  

 foranstaltninger.
 § 4. Loven gælder ikke for Færøerne og Grønland, men kan ved kgl.  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
Bemærkninger til lovforslaget Almindelige bemærkninger Lov nr. 562 af 31. oktober 1940 om politimæssige bestemmelser i  

 tilslutning til militære forhold og foranstaltninger havde til formål at give  

 mulighed for regulering af adgang til og omkring danske, militære anlæg.
 Med hjemmel i denne lov har Forsvarsministeriet udstedt en række  

 bekendtgørelser til regulering af ophold på og passage af forsvarets  

 skydepladser samt til andre militære områder.
 Forsvarsministeriet har udstedt 8 bekendtgørelser, som fortsat er gyldige.  

 Herefter er adgang m.v. til militære områder bortset fra skydeområder  

 reguleret i følgende bekendtgørelser:
Bekendtgørelse nr. 346 af 16. august 1941 om Sejlads nær orlogsskibe,  

 forter, spærringer, nr. 478 af 25. november 1941 om Forbud mod ankring i  

 Københavns yderhavn, nr. 257 af 21. oktober 1957 om Spærreområde v.
Sjællands  

 Odde, nr. 389 af 10. november 1960 om Tunø Knob, nr. 284 af 9. august 1962 om  

 Flådestation København, nr. 289 af 23. juli 1968 om Middelgrundsfortet, nr.  

 460 af 23. november 1970 om Flådestation Frederikshavn og nr. 58 af 11.  

 februar 1983 om Flådestation Korsør.
Straffebestemmelsen i 1940-lovens § 1 var udformet som en henvisning til  

 straffelovens § 104, der nu er afløst af straffelovens §§ 110 a og 110 c,  

 hvilket indebærer, at sagerne om overtrædelse af de udstedte bekendtgørelser  

 skal behandles som statsadvokatsager.
Yderligere er de genstand for offentlig  

 påtale, der sker efter Justitsministerens påbud, jf. straffelovens § 110 f.  

 Proceduren er meget uhensigtsmæssig, samtidig med at sagerne ikke kan afgøres  

 ved bødeforelæg.
 På denne baggrund blev et antal bekendtgørelser om forsvarets skydeområder  

 ophævet ved bekendtgørelse nr. 55 af 1. februar 1988, således at det i dag er  

 bestemmelserne i henholdsvis mark~ og vejfredsloven, søloven og politiloven  

 af 1871, der anvendes ved overtrædelse af forbud mod ophold på og passage af  

 forsvarets skydeområder.
Anklagemyndigheden har udtalt, at den finder det uhensigtsmæssigt, at  

 uberettiget adgang til forsvarets skydeområder skal retsforfølges efter  

 forskellige love.
Endvidere er der tvivl om lovenes anvendelighed på de  

 forekommende tilfælde.
Spørgsmålet er efter Justitsministeriets opfattelse  

 ikke egnet til regulering i politivedtægterne.
 Selvom sagsantallet antages at være forholdsvis beskedent, anbefaler  

 Justitsministeriet, at Forsvarsministeriet tilvejebringer hjemmel for en  

 ændret ordning, således at sagerne om overtrædelse af forbud kan behandles  

 som politisager med mulighed for at afslutte sagerne med bødeforelæg.
 Gennemførelse af det påtænkte lovforslag vil medføre en mere enkel og  

 hensigtsmæssig arbejdsgang hos politi og anklagemyndighed, hvilket medfører,  

 at eventuelle besparelser vil blive inden for Justitsministeriets område.
Bemærkninger til lovforslagets enkelte bestemmelser Til § 1 Ved ophævelse af lov nr. 562 af 31. oktober 1940 om politimæssige  

 bestemmelser i tilslutning til militære forhold og foranstaltninger  

 bortfalder de bekendtgørelser, som er udstedt med hjemmel i loven.
Det er  

 derfor hensigten at udstede fornødne bekendtgørelser for forsvarets  

 skydeområder og andre militære områder med hjemmel i den nye lov.
Til § 2 Lovforslaget har til formål at skaffe hjemmel for, at overtrædelse af  

 forbud mod ophold på og færdsel gennem forsvarets skydeområder og andre  

 militære områder skal kunne behandles som politisager med mulighed for at  

 afslutte sagerne med bødeforelæg.
Til § 3 Loven vil blive sat i kraft, når de nye regler, der skal udarbejdes i  

 henhold til den, foreligger.
Til § 4 Da forsvaret har flere aktiviteter på Færøerne og i Grønland, vil det  

 være hensigtsmæssigt at skabe mulighed for senere at kunne sætte loven i  

 kraft i disse landsdele.
