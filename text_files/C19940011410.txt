 Vedlagt fremsendes en ny vejledning om almennyttig boligvirksomhed.
 Vejledningen knytter sig til bekendtgørelse nr. 99 af 4.2.1994 om  

 almennyttig boligvirksomhed, som ændret ved bekendtgørelse nr. 253 af  

 8.4.1994. Bekendtgørelsen er optaget som bilag i vejledningen.
 Bekendtgørelsen og vejledningen erstatter følgende regler:
Det nye regelsæt - inkl. visse ændringer om boligselskabernes egenkapital  

 i lov om boligbyggeri - træder i kraft den 1.7.1994. Hvis boligselskabets  

 regnskabsår påbegyndes senere end den 1.7.1994, finder reglerne dog først  

 anvendelse fra dette regnskabsårs påbegyndelse.
Samtidig ophæves ovennævnte  

 cirkulærer.
 Det betyder, at der på nogle områder i en overgangsperiode indtil sommeren  

 1995 vil gælde forskellige regler for forskellige almennyttige  

 boligselskaber.
 Styrelsen kan derfor anbefale kommunalbestyrelsen som tilsynsmyndighed at  

 udarbejde en oversigt over regnskabsårets påbegyndelse for de almennyttige  

 boligselskaber, der har hjemsted i kommunen, og for de boligafdelinger, der  

 er beliggende i kommunen, men hører under et almennyttigt boligselskab med  

 hjemsted i en anden kommune.
 Yderligere eksemplarer af vejledningen - nr. 88 af 19.5.1994 i  

 Ministerialtidende - kan købes hos Statens Information for 100 kr. incl. moms  

 (Tlf. 33 37 92 00) eller i boghandlen.
