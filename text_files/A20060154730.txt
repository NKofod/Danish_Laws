Lov  

 om ændring af lov om markedsføring  

1) (Gennemførelse af direktivet om urimelig handelspraksis,  

 kontrolundersøgelser m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 1389 af 21. december 2005 om markedsføring,  

 som ændret ved § 102 i lov nr. 538 af 8. juni 2006, foretages følgende  

 ændringer:
 1.  

  

 Som  

  

 fodnote  

  

 til lovens titel indsættes:
»1)  

 	  

 Loven indeholder  

 bestemmelser, som gennemfører dele af Europa-Parlamentets og Rådets direktiv  

 2005/29/EF af 11. maj 2005 om virksomhedernes urimelige handelspraksis over  

 for  

 forbrugerne på det indre marked og om ændring af Rådets direktiv 84/450/EØF  

 og  

 Europa-Parlamentets og Rådets direktiv 97/7/EF, 98/27/EF og 2002/65/EF og  

 Europa-Parlamentets og Rådets forordning (EF) nr. 2006/2004, (direktivet om  

 urimelig handelspraksis), (EU-Tidende 2005 nr.
L 149, s. 22-39).« 2.  

  

 I  

  

 § 1  

  

 indsættes som  

  

 stk. 2:
»Stk. 2.  

  

 Markedsføring,  

 der angår forbrugernes økonomiske interesser, må ikke være egnet til mærkbart  

 at forvride deres økonomiske adfærd.« 3.  


  

 § 2, stk. 2,  

  

 affattes således:
»Stk. 2.  

  

 §§ 1 og 3, §  

 12 a, § 13, stk. 3 og stk. 6, nr. 1,  

 finder ikke anvendelse på finansielle virksomheder, i det omfang økonomi- og  

 erhvervsministeren har udstedt regler på det pågældende område.« 4.  


  

 § 2, stk. 3,  

  

 affattes således:
»Stk. 3.  

  

 § 13, stk. 2 og  

 4, og §§ 15 og 16 finder ikke anvendelse på finansielle virksomheder.« 5.  


  

 § 3  

  

 med tilhørende overskrift affattes således:
»Vildledende og utilbørlig markedsføring § 3.  

  

 Erhvervsdrivende  

 må ikke anvende vildledende eller urigtige angivelser eller udelade  

 væsentlige  

 informationer, såfremt dette er egnet til mærkbart at forvride forbrugernes  

 eller andre erhvervsdrivendes økonomiske adfærd på markedet.
 Stk. 2.  

  

 Markedsføring  

 som i sit indhold, sin form eller den anvendte fremgangsmåde er vildledende,  

 aggressiv eller udsætter forbrugerne eller erhvervsdrivende for en utilbørlig  

 påvirkning, og som er egnet til mærkbart at forvride disses økonomiske  

 adfærd,  

 er ikke tilladt.
 Stk. 3.  

  

 Rigtigheden af  

 angivelser om faktiske forhold skal kunne dokumenteres.
Stk. 4.  

  

 Ministeren for  

 familie- og forbrugeranliggender fastsætter nærmere regler for specifikke  

 former for markedsføring, som i medfør af EU-regulering under alle  

 omstændigheder anses for at være urimelige i forbrugerforhold.« 6.  


  

 § 5, stk. 3,  

  

 ophæves.
 7.  

  

 Efter §  

 12 indsættes:
»Købsopfordring § 12 a.  

  

 Ved  

 en opfordring til køb rettet mod forbrugerne skal en erhvervsdrivende give  

 følgende oplysninger, medmindre de allerede fremgår tydeligt af sammenhængen:
1)  

 	  

 Varens eller  

 tjenesteydelsens væsentligste karakteristika, 2)  

 	  

 den erhvervsdrivendes  

 adresse og navn, 3)  

 	  

 forhold vedrørende  

 betaling, levering og gennemførelse af aftalen, i det omfang disse forhold  

 afviger fra, hvad der er sædvanligt i branchen, 4)  

 	  

 den erhvervsdrivendes  

 fremgangsmåde i forbindelse med klagesagsbehandling, i det omfang den afviger  

 fra, hvad der er sædvanligt i branchen, 5)  

 	  

 fortrydelsesret,  

 afbestillingsret eller returret, hvis forbrugeren har en sådan ret, samt 6)  

 	  

 prisen inklusive  

 afgifter.
Stk. 2.  

  

 Medfører varens  

 eller tjenesteydelsens art, at prisen ikke med rimelighed kan beregnes på  

 forhånd, angives den måde, hvorpå prisen beregnes.
Hvor det er relevant,  

 angives alle yderligere omkostninger vedrørende fragt, levering eller porto  

 eller, hvis disse oplysninger ikke med rimelighed kan beregnes på forhånd,  

 oplysning om, at disse omkostninger kan forekomme.
Stk. 3.  

  

 Ved en  

 opfordring til køb forstås en kommerciel kommunikation, hvori produktets  

 karakteristika  

 og pris er angivet på en måde, som er passende i forhold til det anvendte  

 kommercielle kommunikationsmiddel, og hvorved forbrugeren sættes i stand til  

 at  

 foretage et køb.« 8.  

  

 I  

  

 § 14  

  

 indsættes som  

  

 stk. 4:
»Stk. 4.  

  

 Stk. 1-3 finder  

 tilsvarende anvendelse, såfremt varerne udbydes elektronisk til forbrugerne  

 med  

 mulighed for bestilling.« 9.  

  

 Efter §  

 22 indsættes:
»Kontrolundersøgelser på stedet § 22 a.  

  

 Forbrugerombudsmanden  

 kan foretage kontrolundersøgelser til brug for behandling af klager, der er  

 oversendt fra håndhævelsesmyndigheder i andre EU-lande i medfør af forordning  

 (EF) 2006/2004 om forbrugerbeskyttelsessamarbejde, og som vedrører  

 overtrædelser af direktiver, for hvilke  

 Forbrugerombudsmanden  

 er udpeget som kompetent myndighed.
 Stk. 2.  

  

 Forbrugerombudsmanden  

 s  

 kontrolundersøgelser kan kun finde  

 sted efter indhentet retskendelse.
Stk. 3.  

  

 Adgangen til  

 kontrolundersøgelser indebærer, at  

 Forbrugerombudsmanden  

 får adgang til en virksomheds lokaler og transportmidler med henblik på dér  

 at  

 gøre sig bekendt med og tage kopi af enhver oplysning, herunder  

 markedsføringsmateriale, regnskaber og andre forretningspapirer, uanset  

 informationsmedium.
Forbrugerombudsmanden kan kræve mundtlige forklaringer om  

 faktiske forhold i forbindelse med kontrolundersøgelsen.
 Stk. 4.  

  

 Hvor en  

 virksomheds oplysninger opbevares hos eller behandles af en ekstern  

 databehandler,  

 kan  

 Forbrugerombudsmanden  

 få adgang til den  

 eksterne databehandlers lokaler med henblik på dér at gøre sig bekendt med og  

 tage kopi af oplysningerne, jf. stk. 3. Adgangen forudsætter, at det  

 ikke  

 er muligt for  

 Forbrugerombudsmanden  

 at få  

 adgang til de pågældende oplysninger direkte fra den virksomhed, som er  

 genstand for kontrolundersøgelsen.
 Stk. 5.  

  

 Hvis  

 virksomhedens forhold gør, at det ikke er muligt for  

 Forbrugerombudsmanden  

 samme dag, som kontrolundersøgelsen foretages, at få adgang til eller tage  

 kopi  

 af oplysningerne, jf. stk. 3 og 4, kan  

 Forbrugerombudsmanden  

 forsegle de relevante forretningslokaler og oplysninger i op til 72 timer.
Stk. 6.  

  

 Under samme  

 betingelser som i stk. 5 kan  

 Forbrugerombudsmanden  

 medtage oplysninger med henblik på kopiering.
Det af  

 Forbrugerombudsmanden  

 medtagne materiale skal sammen med et sæt kopier af de oplysninger, som  

 Forbrugerombudsmanden  

 har taget til brug for en nærmere gennemgang, tilbageleveres til virksomheden  

 senest 3 hverdage efter kontrolundersøgelsen.
 Stk. 7.  

  

 Politiet yder  

 bistand ved udøvelsen af beføjelserne efter stk. 3-6. Familie- og  

 forbrugerministeren  

 kan efter forhandling med justitsministeren fastsætte nærmere regler herom.
Stk. 8.  

  

 Kapitel 2 og 3 i  

 lov om retssikkerhed ved forvaltningens anvendelse af tvangsindgreb og  

 oplysningspligter finder anvendelse ved kontrolundersøgelser efter denne  

 bestemmelse.« 10.  

  

 I  

  

 § 30, stk.  

 2,  


  

 indsættes efter »§ 22, stk. 2,«: »eller §  

 22 a, stk. 3, 2. pkt.,«.
 11.  


  

 § 30, stk. 3,  

  

 affattes således:
»Stk. 3.  

  

 Overtrædelse af  

 bestemmelserne i § 3, stk. 1 og 2, §§ 4-6, § 8, stk. 2, §§ 9-11, §  

 12 a, stk. 1 og 2, § 13, stk. 1-4, § 14,  

 § 15, stk. 3, § 16, stk. 1-4, og forsætlig overtrædelse af § 18 straffes med  

 bøde, medmindre højere straf er forskyldt efter anden lovgivning.  

 Overtrædelse  

 af § 3, stk. 2, der består i skadelig omtale af en anden erhvervsdrivende  

 eller  

 af forhold, der på særlig måde angår den pågældende, og overtrædelse af § 5  

 er  

 undergivet privat påtale.« § 2 Loven træder i kraft den 1. december 2007. Dog træder §  

 1, nr. 9 og 10, i kraft den 29. december 2006.
Givet på Christiansborg Slot, den 20.  

 december 2006 Under Vor Kongelige Hånd og Segl Margrethe R.
/Carina Christensen 1)  

 Loven indeholder bestemmelser, som gennemfører dele af Europa-Parlamentets og  

 Rådets direktiv 2005/29/EF af 11. maj 2005 om virksomhedernes urimelige  

 handelspraksis over for forbrugerne på det indre marked og om ændring af  

 Rådets  

 direktiv 84/450/EØF og Europa-Parlamentets og Rådets direktiv 97/7/EF,  

 98/27/EF  

 og 2002/65/EF og Europa-Parlamentets og Rådets forordning (EF) nr. 2006/2004,  

 (direktivet om urimelig handelspraksis), (EU-Tidende 2005 nr.
L 149, s.  

 22-39).
