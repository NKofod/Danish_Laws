Et byrådsmedlem vedtog en bøde for overtrædelse af færdselsloven på  

 1100 kr. ved at have overladt føringen af sin bil til en person, der ikke  

 havde kørekort og var spirituspåvirket.
Valgbarhedsnævnet fandt, at den  

 pågældende var valgbar.
 I skrivelse af 7. december 1988 har byrådet i henhold til § 34 a, stk. 2,  

 i den kommunale valglov indberettet, at byrådsmedlem N.N. den 30. september  

 1988 i retten i X har vedtaget en bøde på 1.000 kr. for overtrædelse af  

 færdselslovens § 54, stk. 3, og § 65, stk. 2.
 Det fremgår af sagen, at den pågældende den 4. december 1987 overlod  

 føringen af sin bil til en anden person, som ikke havde erhvervet kørekort,  

 og som på grund af påvirkning af spiritus befandt sig i en sådan tilstand, at  

 vedkommende var ude af stand til at føre bilen på betryggende måde.
 I denne anledning skal man meddele, at Valgbarhedsnævnet har fundet, at  

 den begåede forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 2.
 Den pågældende må derfor anses for valgbar.
 (*) I den tidligere lov var bestemmelserne i § 2 og § 34 a, stk. 2.  

 Skrivelsen er optaget i Ministerialtidende.
