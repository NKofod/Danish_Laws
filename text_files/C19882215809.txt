(Til rektorerne for samtlige  

 gymnasieskoler) I medfør af § 6, stk. 1, i bekendtgørelse nr. 716 af 18. november 1987 om  

 sygeundervisning for elever i gymnasieskoler m.v.  

 (sygeundervisningsbekendtgørelsen) samt § 19 for så vidt angår elever, der  

 påbegynder 1. gymnasieklasse i august 1988 eller senere, og § 45, stk. 3,  

 jfr. § 47, stk. 2, i bekendtgørelse nr. 589 af 10. september 1987 om  

 gymnasiet (gymnasiebekendtgørelsen) for så vidt angår elever, der har  

 påbegyndt undervisningen tidligere med henblik på dimission før 1991,  

 fastsættes følgende:
 Kapitel 1. Møde- og afleveringspligt.
 § 1.  Rektor har ansvar for, at eleverne gøres bekendt  

 med mødepligtbestemmelserne og bestemmelserne om aflevering af skriftlige  

 arbejder i gymnasiebekendtgørelsens § 3, herunder om at manglende  

 overholdelse heraf kan medføre overførsel til eksamen på særlige vilkår eller  

 udelukkelse fra eksamen.
 Stk. 2.  I tilfælde af sygdom, der forventes at  

 overstige 15 skoledage, er rektor ansvarlig for, at den nødvendige  

 sygeundervisning iværksættes for eleven i henhold til sygeundervisning.
 Stk. 3.  Rektor træffer afgørelse om, hvorvidt elever,  

 der på grund af sygdom ikke eller kun delvis har deltaget i årsprøver, skal  

 aflægge sygeårsprøver, evt. i begyndelsen af det følgende skoleår.
 Kapitel 2. Kontrol med overholdelse af møde- og afleveringspligten.
§ 2.  Skolen skal føre kontrol med elevernes fremmøde  

 i de enkelte fag samt fastlægge en procedure for faglærernes kontrol med og  

 indberetning til rektor om, hvorvidt eleverne afleverer skriftlige arbejder  

 rettidigt, Stk. 2.  Kontrollen føres for hvert skoleår for sig.
Stk. 3.  Elevernes fravær opgøres mindst een gang om  

 måneden.
Der beregnes for de enkelte fag og samlet en procent for fraværet i  

 forhold til antallet af afholdte timer.
Desuden registreres datoer for  

 eventuelle samtaler jfr. § 3, mundtlige advarsler, jfr. § 5 og skriftlige  

 advarsler, jfr. § 6, samt eventuelle skærpede eksamensvilkår, jfr. § 10.
 Stk. 4.  Eleverne skal gøres bekendt med skolens  

 forsømmelsesopgørelse i henhold til stk. 1-3, og skolen skal etablere et  

 system, hvor eleverne skriftligt kan redegøre for grunden til deres fravær.
 Kapitel 3. Advarselsprocedure over for elever, der tilsidesætter  møde-  

 og afleveringspligten .
 § 3.  Elever, hvis forsømmelsesmønster giver anledning  

 til betænkelighed, indkaldes til en samtale.
 Stk. 2.  Formålet med samtalen er dels at indskærpe  

 reglerne for møde~ og afleveringspligten, dels at afdække eventuelle særlige  

 årsager til elevens fravær m.v.
 § 4.  Til elever, der i tidligere skoleår har været  

 indkaldt til samtale og evt. fået advarsler, kan der straks gives en mundtlig  

 advarsel i henhold til § 5 uden forudgående samtale.
§ 5.  Rektor giver en mundtlig advarsel til elever,  

 der har været indkaldt til samtale i henhold til § 3, men som ikke ved den  

 eller de følgende forsømmelsesopgørelser har forbedret fremmødet m.v., og  

 hvis forsømmelser udgør mere end 15-20 procent i et eller flere fag.
Rektor  

 giver endvidere en mundtlig advarsel i tilfælde, hvor en elev i væsentligt  

 omfang har tilsidesat pligten til at aflevere skriftlige arbejder.
Eleven  

 skal samtidig oplyses om følgerne af fortsat forsømmelse.
 Stk. 2.  For elever under 18 år underrettes  

 forældremyndighedens indehaver om den givne advarsel.
§ 6.  Hvis en elevs fremmøde eller aflevering af  

 skriftlige arbejder ved den eller de følgende opgørelser ikke er væsentligt  

 forbedret i forhold til den opgørelse, der har givet anledning til den  

 mundtlige advarsel, gives der en skriftlig advarsel.
Den skriftlige advarsel  

 skal være bilagt elevens forsømmelsesopgørelse for det pågældende skoleår og  

 indeholde præcise oplysninger om, at fortsat fravær/manglende aflevering af  

 skriftlige arbejder kan medføre overførsel til eksamen på særlige vilkår  

 eller udelukkelse fra eksamen.
Stk. 2.  Den skriftlige advarsel sendes anbefalet eller  

 udleveres til eleven mod kvittering.
For elever under 18 år skal advarslen  

 sendes anbefalet til forældremyndighedens indehaver.
 Kapitel 4. Konsekvenser af tilsidesættelse af møde- og  

  afleveringspligten.
 § 7.  Lærerforsamlingen skal behandle og udtale sig i  

 forsømmelsessager for elever, der har fået meddelt en skriftlig advarsel i  

 henhold til § 6.
 Stk. 2.  Rektor indkalder lærerforsamlingen til møde om  

 forsømmelsessager omkring den 5. april.
 Stk. 3.  Lærerforsamlingen skal gøres bekendt med  

 forsømmelsesopgørelsen, herunder opfyldelse af pligten til at aflevere  

 skriftlige arbejder, for de pågældende elever for vedkommende og det nærmest  

 forudgående skoleår.
 § 8.  Lærerforsamlingen skal ved skoleårets slutning  

 behandle og udtale sig i sager for elever, der af andre grunde end sygdom  

 ikke eller kun delvist har deltaget i årsprøver.
 § 9.  Rektor træffer beslutning om overførsel til  

 eksamen på særlige vilkår eller udelukkelse fra eksamen efter indhentet  

 udtalelse fra lærerforsamlingen, jfr. §§ 7 og 8.
Stk. 2.  Elever i 3. g., der har forsømt 15-20 procent  

 eller mere i et eller flere fag eller i tilsvarende omfang undladt at opfylde  

 pligten til at aflevere skriftlige arbejder, overføres som hovedregel til  

 eksamen på særlige vilkår.
Elever i 1. og 2. g. med tilsvarende forsømmelser,  

 udelukkes normalt fra eksamen og kan derfor ikke fortsætte i næste klasse.
 Stk. 3.  Elever i 3. g., der har forsømt mere end 30  

 procent, udelukkes normalt fra eksamen.
 Stk. 4.  Ved rektors afgørelser i henhold til stk. 2 og  

 stk. 3, tages der hensyn til, om eleven har modtaget sygeundervisning i  

 henhold til § 1, stk. 2, mens elevens faglige standpunkt ikke må indgå i  

 beslutningsgrundlaget.
 Stk. 5.  Elever i 1. og 2. g., som af andre grunde end  

 sygdom ikke eller kun delvist har deltaget i årsprøver, udelukkes normalt fra  

 eksamen i følgende skoleår og kan derfor ikke fortsætte i næste klasse.
 Stk. 6.  Eksamen på særlige vilkår aflægges normalt på  

 skolen, men rektor kan give en elev mulighed for at aflægge mundtlig eksamen  

 på særlige vilkår på en anden skole efter aftale med vedkommende rektor.
§ 10.  Rektor skal, inden den 10. april - for elever i  

 1. og 2. g. inden den 1. maj - skriftligt give meddelelse til elever, og til  

 forældremyndighedens indehaver for elever under 18 år, der skal aflægge  

 eksamen på særlige vilkår eller udelukkes fra eksamen.
Til disse elever gives  

 der ikke årskarakterer.
 Stk. 2.  Rektor skal snarest efter lærerforsamlingens  

 møde efter § 8 give meddelelse, jfr. stk. 1, til elever, der i henhold til §  

 9, stk. 5, udelukkes fra eksamen.
 Stk. 3.  Rektors afgørelser i medfør af stk. 1 og stk. 2  

 skal være ledsaget af orientering om klageadgangen til Direktoratet for  

 Gymnasieskolerne og Højere Forberedelseseksamen, jfr. § 11.
 Kapitel 5. Klageadgang.
§ 11.  Eleven kan klage over rektors afgørelse i  

 henhold til § 10 til Direktoratet for Gymnasieskolerne og Højere  

 Forberedelseseksamen.
Klagen har ikke opsættende virkning.
Direktoratets  

 afgørelser kan ikke indbringes for højere administrativ myndighed.
 Stk. 2.  Klagen indgives til rektor, der straks  

 videresender sagen til direktoratet sammen med sin egen udtalelse, elevens  

 forsømmelsesopgørelse, jfr. § 2, stk. 3, og lærerforsamlingens udtalelse i  

 sagen.
 Kapitel 6. Indberetning til direktoratet.
 § 12.  Rektor skal ved skoleårets slutning på en  

 særlig blanket, der udfærdiges og udsendes af direktoratet, foretage  

 indberetning om de elever, der skal aflægge eksamen på særlige vilkår, eller  

 er blevet udelukket fra eksamen.
 Stk. 2.  Denne indberetning skal indeholde oplysning om  

 de pågældende elevers klassetrin og forsømmelser samt rektors endelige  

 afgørelser.
 Kapitel 7. Ikrafttrædelse m.v.
 § 13.  Bestemmelserne i dette cirkulære anvendes fra  

 begyndelsen af det skoleår, der starter i august 1988.
 Stk. 2.  Samtidig ophæves II i cirkulære af 1. september  

 1984 om evaluering og meddelelser til hjemmene samt skrivelse af 15. juni  

 1987 om procedure ved behandlingen af forsømmelsessager m.v.
 P.d.v.
