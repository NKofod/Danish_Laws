I henhold til § 17, stk. 3, og § 18, stk. 5, i den sociale styrelseslov, jf. lovbekendtgørelse nr. 552 af 10. juli 1991, fastsættes følgende forretningsorden for de sociale ankenævn og revaliderings- og pensionsnævnene:
 § 1.  Det sociale ankenævn og revaliderings- og  

 pensionsnævnet er klageinstanser, i det omfang det er fastlagt i  

 lovgivningen.
 Revaliderings- og pensionsnævnet træffer endvidere afgørelse som 1.  

 instans, i det omfang det er fastsat i lovgivningen.
 § 2.  Formanden for nævnene kan til enhver tid  

 overlade formandsskabet eller sine øvrige beføjelser til en medarbejder fra  

 sekretariatet.
 § 3.  Ved ordet »formand« i det følgende  

 menes »formanden eller den, formanden bemyndiger dertil«.
Stk. 2.  Ved ordet »medlemmer« i det følgende  

 forstås »medlemmer af nævnet eller deres stedfortrædere«.
Ved ordet  

 »henvendelse« forstås »ansøgning eller klage«.
 Stk. 3.  Ved ordet »sekretariatet« i det  

 følgende forstås statsamtet og sekretariatet for De Sociale Nævn for  

 Københavns og Frederiksberg kommuner.
§ 4.  Ved modtagelse af en henvendelse afgør  

 formanden, om henvendelsen er omfattet af nævnenes kompetence.
Hvis dette  

 ikke er tilfældet, får afsenderen meddelelse herom, og så vidt muligt  

 videresendes henvendelsen til rette myndighed.
Formanden påser endvidere, om  

 eventuelle klagefrister er overholdt.
Såfremt en frist er overskredet, og der  

 ikke er grundlag for at dispensere fra overskridelsen, afvises henvendelsen,  

 og meddelelse herom sendes til afsenderen.
 § 5.  Hvis en henvendelse optages til behandling,  

 sendes en bekræftelse til afsenderen med angivelse af den forventede  

 sagsbehandlingstid samt orientering om pågældendes ret og pligt til at give  

 oplysninger.
 Stk. 2.  Det påhviler herefter formanden at sørge for,  

 at sagen bliver forsvarligt oplyst og forberedt, herunder med henblik på  

 lægelige udtalelser fra andre særligt sagkyndige og den berørte person selv.
§ 6.  Når formanden skønner, at der er tilvejebragt et  

 forsvarligt grundlag, bestemmer han, om sagen efter sin beskaffenhed kan  

 afgøres uden forelæggelse i et møde.
Til denne sagstype henregnes sager, i  

 hvilke afgørelsen ikke frembyder tvivl, jf. lovens § 17, stk. 3, og § 18,  

 stk. 5.
 Stk. 2.  Formanden orienterer medlemmerne om praksis i  

 disse sager.
 Stk. 3.  Hvis en afgørelse efter stk. 1 optages til  

 behandling af Den Sociale Ankestyrelse, skal sagen, inden udtalelse afgives  

 til Ankestyrelsen, forelægges på et møde i nævnet, der kan træffe en ny  

 afgørelse.
 § 7.  Formanden afgør, om en sag kan genoptages.
 § 8.  Sager, som formanden skønner egnet til forenklet  

 mødebehandling, kan udsendes til medlemmerne med indstilling om afgørelsen.  

 Disse sager kan kun kræves drøftet på et møde, hvis et medlem anmoder herom.
§ 9.  Formanden kan træffe en foreløbig afgørelse i  

 tilfælde, hvor formanden skønner, at der er tale om en øjeblikkelig opstået  

 trangssituation, og hvor en afventning af en mødebehandling kan medføre en  

 væsentlig skade for klageren.
En sådan foreløbig afgørelse skal hurtigst  

 muligt behandles i et møde i nævnet.
 Stk. 2.  Formandens foreløbige afgørelse kan ikke  

 indbringes for Den Sociale Ankestyrelse.
 § 10.  Dagsorden og sagsmateriale til et møde udsendes  

 til medlemmerne med et rimeligt varsel.
Stk. 2.  Formanden leder nævnsmødet.
Det sociale  

 ankenævn er kun beslutningsdygtigt, når dets medlemmer og formanden er til  

 stede.
Revaliderings- og pensionsnævnet er beslutningsdygtigt, når formanden og  

 mindst 4 medlemmer er til stede.
Ved stemmelighed er formandens stemme  

 afgørende.
I tilfælde, hvor en afgørelse ikke træffes ved enstemmighed,  

 noteres medlemmernes standpunkter i en mødeprotokol.
§ 11.  Hvis formanden finder, at der er begrundet  

 tvivl om, hvorvidt nævnets afgørelse er forenelig med loven, kan formanden  

 straks udsætte afgørelsens virkning og indbringe den for Den Sociale  

 Ankestyrelse senest en uge efter, at den er truffet.
Afgørelser efter lov om  

 individuel boligstøtte indbringes på tilsvarende måde for boligministeren.
De  

 berørte skal samtidig have meddelelse herom.
Det påhviler formanden at sørge  

 for, at sagen foreligger tilstrækkeligt oplyst for Ankestyrelsen.
 § 12.  Sekretariatet indsender senest i februar måned  

 hvert år til Socialforskningsinstituttet en oversigt over foregående års  

 sagsantal samt gennemsnitlige sagsbehandlingstid.
Stk. 2.  Nævnet orienterer Den Sociale Ankestyrelse om  

 sin praksis og om sine afgørelser af principiel betydning.
Endvidere påhviler  

 det nævnet at gøre Socialministeriet opmærksomt på retsregler, som giver  

 anledning til administrative vanskeligheder.
 Stk. 3.  Sekretariatet yder inden for nævnets  

 kompetenceområde efter anmodning eller af egen drift vejledning til  

 kommunerne vedrørende fortolkning af retsregler m.v..
 § 13.  Bekendtgørelsen har virkning fra den 1. januar  

 1992. Samtidig ophæves Socialministeriets bekendtgørelse nr. 120 af 28. marts  

 1985 og Socialministeriets bekendtgørelse nr. 121 af 28. marts 1985.
