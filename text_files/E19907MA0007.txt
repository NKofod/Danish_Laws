 Der har været rejst spørgsmål om, hvorvidt en selvejende institution,  

 bestående af 3 organisationer, skulle betale moms ved udlejning af en  

 kursusejendom.
 Direktoratet for Toldvæsenet har bestemt, at der indtil videre ikke skal  

 betales moms af udlejning af kursusejendommen til de organisationer, der står  

 bag institutionen, idet denne udlejning blev anset som et led i "egen  

 undervisning" (momslovens § 3, stk. 5).
Udlejning til andre organisationer er derimod momspligtig, da der indgår  

 overnatning og eventuelt tillige servering i kursusopholdet.
Direktoratet  

 afviste herved institutionens påstand om, at udlejning af hele  

 kursusejendommen kunne anses som udlejning af fast ejendom, der er undtaget  

 fra momspligten efter momslovens § 2, stk. 3, pkt h.
Nævnet traf afgørelse om, at udlejning til andre organisationer end dem,  

 der står bag institutionen, er omfattet af momspligten.
Nævnet henviste til  

 direktoratets begrundelse.
 Efter nævnets opfattelse må det tillige veje tungere, at der er tale om  

 udlejning for et kortere tidsrum end 1 måned, end at udlejning (og eventuel  

 servering) finder sted til en gruppe af personer, jf. momslovens § 2, stk. 3,  

 punkt h, 2. punktum.
Skatteministeriet har tilføjet, at der skal betales moms ved salg af  

 madvarer i forbindelse med udlejningen til andre, såfremt den samlede  

 omsætning overstiger 10.000 kr. årligt.
Fritagelsen på 30.000 kr. i henhold  

 til § 7 i bekendtgørelsen om delvis fradragsret kan kun anvendes af de i  

 restaurationsloven (p.t. § 20, stk. 1) nævnte marketenderier og kantiner.
 Se også Dep.449 og Dep.509.
