Cirkulæreskrivelse  

 om refusion af udgifter i forbindelse med deltagelse i kursus (Til stiftsøvrigheden over Københavns stift) I et med stiftsøvrighedens skrivelse af 20.  

 september  

 1974 (j. nr.
KS 7332/0005) hertil indsendt andragende har N.N., der er  

 formand  

 for Absalons sogns menighedsråd og medlem af provstiudvalget for vestre  

 provsti, ansøgt om, at hans udgifter i forbindelse med deltagelse i et af  

 Landsforeningen af menighedsrådsmedlemmer arrangeret kursus for  

 menighedsrådsmedlemmer  

 i dagene 23.-25. august 1974, i alt 420 kr. 00 øre, må blive refunderet af  

 fællesfonden som en udgift, der vedrører provstiudvalget, jfr. § 30 i  

 lov  

 om folkekirkens lønningsvæsen m.v.
 I denne anledning skal man meddele, at ministeriet må have den  

 pågældende henvist til at søge udgiften dækket af Absalons kirkes kasse.
 Efter den anledning sagen dertil giver, bemærkes, at der ikke er  

 fastlagt bestemmelser om, i hvilket omfang provstiudvalgsmedlemmer, der ikke  

 tillige er medlemmer af et menighedsråd, kan få deres udgifter dækket af  

 fællesfonden, men at man med stiftsøvrigheden er enig i, at det for en sådan  

 refusion i al fald må være en forudsætning, at provstiudvalgsmedlemmers  

 deltagelse i vedkommende kursus kan anses for relevant for deres virke i et  

 provstiudvalg.
