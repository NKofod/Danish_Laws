Klage  

 over sundhedssygeplejerskes indgivelse af en bekymringsskrivelse om et barn  

 på  

 et halvt år i henhold til servicelovens § 35 uden forinden at have forsøgt at  

 få moderens samtykke hertil, samt klage over utilstrækkelig journalføring af  

 sundhedssygeplejerske Nævnet fandt grundlag for kritik af  

 sundhedssygeplejerskens videregivelse af oplysninger om barnet til kommunen.
 Nævnet oplyste, at følger af § 26, stk. 2, nr. 1, at  

 der kan ske videregivelse uden forældremyndighedsindehaverens samtykke, når  

 det  

 følger af lov eller bestemmelser fastsat i henhold til lov, at oplysningen  

 skal  

 videregives, og oplysningen må antages at have væsentlig betydning for den  

 modtagende  

 myndigheds sagsbehandling.
Nævnet oplyste videre, at selv om underretningen blev  

 givet i henhold til servicelovens § 35, som indebærer en udvidet  

 underretningspligt for offentligt ansatte, når der er formodning for, at et  

 barn har behov for særlig støtte, så fremgår af pkt. 5.2 i Sundhedsstyrelsens  

 vejledning af 16. september 1998 om information og samtykke og om  

 videregivelse  

 af helbredsoplysninger mv., at det forudsættes, at en sundhedsperson i  

 almindelighed, medmindre der foreligger særlige grunde, forinden en  

 videregivelse finder sted, forsøger at indhente  

 forældremyndighedsindehaverens  

 samtykke.
Baggrunden herfor er, at videregivelsen finder sted til andre  

 formål  

 end behandling.
 Det var nævnets opfattelse, at sundhedsplejersken,  

 inden hun videregav oplysningerne til kommunen, burde have forsøgt at  

 indhente  

 samtykke til at videregive oplysningerne fra barnets moder.
 Nævnet lagde vægt på, at der herved kunne være opstået  

 mulighed for en ny dialog med barnets moder, inden sundhedsplejerske  

 besluttede  

 at videregive oplysninger til kommunen.
 Nævnet lagde desuden vægt på, at der ikke var  

 optegnelser i journalmaterialet, der tydede på, at inddragelse af barnets  

 moder  

 inden videregivelsen af oplysninger til kommunen, kunne have skadet barnet  

 eller hendes forældre, og at sundhedsplejersken alene var bekymret for  

 barnets  

 udvikling på længere sigt.
 Nævnet fandt ikke grundlag for at kritisere  

 sundhedsplejerskens journalføring i Barnets Bog af sine observationer og  

 refleksioner om barnets trivsel.
Det var nævnets opfattelse, at Barnets Bog er beregnet  

 til korte beskrivelser og stikord vedrørende barnets udvikling og de  

 anbefalinger og vejledninger, der er givet under besøget.
Sundhedsplejersken  

 vil her sædvanligvis ikke gøre notater om mor/barn samspillet eller om  

 konflikter mellem forældrene eller moderens psykiske tilstand, da den - som  

 navnet antyder - vedrører barnets tilstand.
Derimod er sundhedsplejerskens  

 egen  

 journal det arbejdsredskab, som bør anvendes til notater om forholdet til  

 forældrene mv.
