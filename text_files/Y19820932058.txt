 Udtalt, at et kommunalbestyrelsesmedlem ikke har ret til at få ordet  

 til et dagsordensforslag, som ikke er et kommunalt anliggende.
 Hvis et forslag er foreslået afvist fra dagsordenen, fordi det ikke  

 vedrører et kommunalt anliggende, skal spørgsmålet om forslagets optagelse på  

 den endelige dagsorden - hvis der fremsættes begæring herom - sættes til  

 afstemning, uden at der må gives noget medlem, herunder forslagsstilleren,  

 adgang til nærmere at fremsætte en begrundelse for forslaget.
I skrivelse af 21. januar 1982 har De, der er medlem af Københavns  

 borgerrepræsentation, klaget til indenrigsministeriet over, at formanden for  

 borgerrepræsentationen på borgerrepræsentationens møde den 21. januar 1982  

 ikke imødekom Deres begæring om ordet til dagsordenen.
De gør gældende, at  

 formanden herved har handlet i strid med § 5, stk. 2, i  

 borgerrepræsentationens forretningsorden.
 Det fremgår af sagen, at borgerrepræsentationen den 21. januar 1982 vedtog  

 at afvise et forslag til beslutning om placering af atomvåben m.m., fremmede  

 tropper og NATO-depoter i København.
Formanden for borgerrepræsentationen satte forslaget om afvisning til  

 afstemning uden at imødekomme en begæring fra bl.a.
Dem om ordet.
I anledning af Deres klage har indenrigsministeriet - hvilket De samtidig  

 blev orienteret om - ved skrivelse af 5. februar 1982 bedt Københavns  

 borgerrepræsentation om en udtalelse.
Denne udtalelse modtog  

 indenrigsministeriet med borgerrepræsentationens skrivelse af 19. marts 1982.
 Det fremgår af udtalelsen, at borgerrepræsentationen finder det korrekt,  

 at formanden ikke imødekom Deres begæring om at få ordet, fordi  

 afstemningstemaet var et spørgsmål om afvisning af et forslags optagelse på  

 den endelige dagsorden.
 I denne anledning skal indenrigsministeriet udtale følgende:
Som en almindelig kommunalretlig regel antages det at gælde, at ethvert  

 kommunalbestyrelsesmedlem har ret til at få ordet under hvert punkt på  

 dagsordenen.
Reglen gælder imidlertid kun som et udgangspunkt.
Hvis der  

 f.eks. er fremsat et forslag til en beslutning, hvis indhold ikke er et  

 kommunalt anliggende, er det formandens pligt som mødeleder - jfr. § 25 i lov  

 om Københavns kommunes styrelse - ved mødets begyndelse at gøre opmærksom på,  

 at der efter hans opfattelse er tale om et emne, der ikke kan behandles af  

 borgerrepræsentationen, og som derfor må afvises fra dagsordenen.
Hvis der  

 fremsættes begæring derom, må spørgsmålet om forslagets optagelse på den  

 endelige dagsorden sættes til afstemning, uden at der skal gives noget  

 medlem, herunder forslagsstilleren, adgang til nærmere at fremsætte en  

 begrundelse for forslaget.
Der henvises til Erik Harder, Dansk  

 kommunalforvaltning I, 4. udgave, 3. 76, 79 og 82. Den her gengivne  

 kommunalretlige opfattelse svarer nøje til motiverne til § 5, stk. 2, i  

 borgerrepræsentationens forretningsorden, hvori bl.a. udtales følgende  

 (borgerrepræsentaionens forhandlinger 1979, Tillæg, s. 601 og 603):
»Bestemmelsen er ikke udtømmende.
Et medlem kan f.eks. foreslå en sag  

 udsat, jfr. § 4, stk. 5, og der må endvidere kunne fremsættes forslag om at  

 afvise en sag på dagsordenen, hvis forslaget ikke angår et kommunalt  

 anliggende.
Der er - i modsætning til den gældende forretningsordens § 13,  

 stk. 2 - ikke tillagt medlemmet ret til at motivere forslaget, før der  

 skrides til afstemning.« Det fremgår af vedlagte kopi af indenrigsministeriets skrivelse af dags  

 dato til medlem af borgerrepræsentationen  Kurt  Kristensen, at  

 indenrigsministeriet er enigt med borgerrepræsentationen i, at det pågældende  

 forslag ikke er et kommunalt anliggende, og at det derfor med rette blev  

 afvist fra borgerrepræsentationens endelige dagsorden.
 På denne baggrund finder indenrigsministeriert det i overensstemmelsem med  

 § 5, stk. 2, i borgerrepræsentatioens forretningsorden, af formanden for  

 borgerrepræsentationen på mødet den 21. januar 1982 ikke imødekom Deres  

 anmodning om at få ordet, og minsteriet finder derfor ikke anledning til at  

 foretage videre i sagen.
 P.M.V.
 E.B.
Johan Erichsen (* 1) Erik Harder: Dansk kommunalforvaltning I, 4. ug. s. 76, 79 og 82.
 Indenrigsministeriets afgørelser og udtalelser om kommunale forhold 1982  

 1.14.
