Nr BTL 8 Betænkning over Forslag til lov om ændring af forskellige skattelove og  

 konkursloven (Underskud ved tvangsakkord uden for konkurs og gældssanering  

 uden for konkurs m.v. og ændringer som følge af konkursskatteloven)   

 Nr L 8 1990-91, 2. samling Afgivet af Skatteudvalget Afgivet: 19910521 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Nogle af udvalgets spørgsmål til skatteministeren og dennes svar herpå  

 optrykkes som bilag til betænkningen.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til  

vedtagelse med de af skatteministeren stillede ændringsforslag.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med de  

 stillede ændringsforslag med undtagelse af ændringsforslag nr. 4 og 6.  

 Mindretallet vil stemme imod disse ændringsforslag.
Et flertal inden for mindretallet (Socialdemokratiets medlemmer af  

 udvalget) henviser til det under lovforslag nr.
L 7 (konkursskatteloven)  

 afgivne betænkningsbidrag og de stillede ændringsforslag med bemærkninger,  

 som i vidt omfang belyser de problemer, der ikke løses med lovforslag nr.
L 7  

 og nærværende lovforslag (L 8). Såfremt Socialdemokratiets ændringsforslag  

 til lovforslag nr.
L 7 bliver vedtaget ved 2. behandling, vil de tilsvarende  

 ændringsforslag (tilrettet emnerne i nærværende lovforslag) blive stillet  

 mellem 2. og 3. behandling af lovforslaget.
Mindretallet anser lovforslagene nr.
L 7 og L 8 for at være forslag, der  

 samlet gør den skattemæssige behandling af gældsopgør klarere og en del  

 bedre, men det er ikke tilfredsstillende, at der efterlades iøjnefaldende  

 problemer.
 Et mindretal inden for mindretallet (Socialistisk Folkepartis medlemmer af  

 udvalget) bemærker, at det er logisk, at skattekrav omfattes af akkorden, men  

 modsætningsvis forekommer det tilsvarende ulogisk, når skatteministeren med  

 ændringsforslag nr. 4 og 6 ikke også lader underskudsfremførsler omfatte af  

 akkorden med nedskrivning til følge.
Ændringsforslag Af skatteministeren, tiltrådt af udvalget:
Til titlen 1) Undertitlen affattes således:
 »(Underskud ved tvangsakkord og gældssanering m.v. og ændringer som  

 følge af konkursskatteloven)».
Til § 1 2) I den under nr. 1 foreslåede § 15, stk. 2,  

 affattes 1. pkt. således:
»Hvis en skattepligtig i et indkomstår opnår en tvangsakkord,  

 nedsættes uudnyttede, fradragsberettigede underskud fra det pågældende og  

 tidligere indkomstår med det beløb, hvormed gælden er nedsat.« Til § 2 3) I den foreslåede § 13 a, stk. 1, affattes 1. pkt.  

 således:
»Opnår en person i et indkomstår en tvangsakkord eller en  

 gældssanering, nedsættes uudnyttede, fradragsberettigede underskud hos den  

 skattepligtige fra det pågældende og tidligere indkomstår med det beløb,  

 hvormed gælden er nedsat.« Af skatteministeren, tiltrådt af et flertal (udvalget med  

 undtagelse af S og SF):
 4) I den forslåede § 13 a affattes stk. 2 således:
»Stk. 2. I det omfang det beløb, hvormed underskuddet skal  

 nedsættes efter stk. 1, ikke er blevet anvendt til nedsættelse af underskud  

 hos skyldneren, skal det bruges til at nedsætte underskud efter reglerne i  

 stk. 1 og efter virksomhedsskattelovens § 13, stk. 6, vedrørende skyldnerens  

 virksomhed hos den samlevende ægtefælle, hvis denne driver den pågældende  

 virksomhed.« Til § 3 Af skatteministeren, tiltrådt af udvalget:
 5) I det under nr. 2 foreslåede § 13, stk. 6,  

 affattes 1. pkt. således:
»Hvis en skattepligtig i et indkomstår opnår en tvangsakkord eller en  

 gældssanering, nedsættes uudnyttede, fradragsberettigede underskud i  

 virksomhedsindkomsten fra det pågældende og tidligere indkomstår med det  

 beløb, hvormed gælden er nedsat.« Af skatteministeren, tiltrådt af et flertal (udvalget med  

 undtagelse af S og SF):
 6) I den under nr. 2 foreslåede § 13, stk. 6,  

 affattes sidste pkt. således:
 »Hvis underskud fra flere indkomstår skal nedsættes efter 1.-2. pkt,  

 nedsættes tidligere års underskud før senere års underskud.
Til § 6 Af et mindretal (SF), tiltrådt af et mindretal (S):
 7) Paragraffen udgår.
 Af skatteministeren, tiltrådt af udvalget:
 8) Efter nr. 2 indsættes som nyt nummer:
 »01. § 158, stk. 1, affattes således:
»Akkorden omfatter fordringer, der er stiftet inden  

 akkordforhandlingens åbning, jf. § 167, samt krav på særlig indkomstskat  

 vedrørende indkomst før akkordens slutning.«» 9) Efter nr. 2 indsættes som nyt nummer:
 »02. § 199, stk. 1, 1. pkt., affattes således:
»Kendelsen om gældssanering omfatter fordringer, der er stiftet inden  

 gældssaneringssagens indledning, jf. § 206, samt krav på særlig indkomstskat  

 vedrørende indkomst, før kendelsen om gældssanering afsiges.«» Bemærkninger Til nr. 1, 2, 3 og 5 Ændringsforslagene er konsekvensændringer som følge af ændringsforslagene  

 til forslag til konkursskattelov (L 7) om en sidestilling af tvangsakkord i  

 konkurs med tvangsakkord uden for konkurs og af gældssanering i konkurs med  

 gældssanering uden for konkurs.
Til nr. 4 og 6 Efter formuleringen i lovforslagets § 2 (personskattelovens § 13 a, stk.  

 2) og § 3 (virksomhedsskattelovens § 13, stk. 6) synes det forudsat, at det  

 beløb, hvormed et underskud efter lovforslaget skal nedsættes, kan anvendes  

 til nedsættelse af skyldnerens »resterende virksomhedsskat«.
»Resterende virksomhedsskat« efter virksomhedsskattelovens § 10,  

 stk. 3, er udtryk for, at skyldneren har et tilgodehavende for for meget  

 betalt skat, der, i modsætning til anden overskydende skat, ikke udbetales,  

 men derimod kan fremføres i fem år til fradrag i anden skat.
Den resterende  

 virksomhedsskat har imidlertid ingen forbindelse med det underskud, der efter  

 lovforslaget begrænses ved en akkord eller en gældssanering.
Det har derfor ikke været meningen med lovforslaget, at skyldnerens  

 »resterende virksomhedsskat« skal nedsættes med det beløb, hvormed  

 skyldnerens underskud skal nedsættes.
Dette fremgår også af bemærkningerne  

 til lovforslaget.
Det foreslås, at lovforslagets §§ 2 og 3 redigeres i  

 overensstemmelse hermed.
Til nr. 7 Der henvises til de meget udførlige bemærkninger til lovforslag L 31,  

 forslag til lov om ændring af konkursloven. (Konkursprivilegium for A-skat og  

 merværdiafgift.
Told- og skattemyndighedernes overtagelse af bobehandlingen  

 ved konkurs af visse virksomheder), som giver konkursprivilegium for A-skat  

 og merværdiafgift.
Lovforslagets § 6 er utilstrækkelig, fordi det fortsat er  

 uklart, hvornår akkord foreligger.
Det er fortsat sådan, at de, der har været  

 i stand til løbende at udnytte det underskud, der akkorderes væk via f.eks.  

 sambeskatning (både ægtefæller og selskaber), i realiteten fastholder den  

 fulde fradragsret.
 Socialistisk Folkeparti mener fortsat, at reglerne om underskudsfremførsel  

 for selskaber er utilstrækkelige, hvorfor den omfattende handel med  

 underskudsselskaber ikke ophører.
 Socialistisk Folkeparti mener, der bør en stramning til, f.eks. i retning  

 af de tyske regler, jf. spørgsmål nr. 11.
Til nr. 8 og 9 Ændringsforslagene indebærer, at krav på særlig indkomstskat omfattes af  

 akkorden eller gældssaneringen, når blot kravet vedrører indkomst, der  

 tjenes, inden akkorden sluttes eller gældssaneringskendelsen afsiges.
 Ændringsforslagene begrundes med, at det må anses for rimeligt, at krav på  

 særlig indkomstskat af indkomst, der realiseres, inden akkorden sluttes, og  

 som først inddrives i indkomståret efter det år, hvori kravet er opstået, på  

 linie med andre kreditorers krav indgår i akkorden eller gældssaneringen.
Når krav på særlig indkomstskat bliver omfattet af akkorden eller  

 gældssaneringen, vil det medføre et provenutab.
Det er ikke muligt at skønne  

 nærmere over provenutabets størrelse, men det må antages at være af meget  

 begrænset størrelse.
Pia Gjellerup (S) fmd.
Klaus Hækkerup (S) Anna-Marie Meldgaard  

 (S) Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Nogle af udvalgets spørgsmål til skatteministeren og dennes besvarelse  

 heraf:
 Spørgsmål 8:
»Kan selskaber fratrække renteudgifter, hvis det viser sig, at disse  

 renteudgifter aldrig betales - f.eks. ved, - at gælden og de tilskrevne renter eftergives, - at renterne eftergives, - at gælden med tilskrevne renter konverteres til aktiekapital, - at gælden med tilskrevne renter konverteres til aktiekapital, hvorefter  

 aktiekapitalen nedskrives tilsvarende?» Svar:
 Selskaber kan i ingen af de nævnte tilfælde fratrække renteudgifter, idet  

 disse først anses for betalt, når der sker kontant betaling.
 Spørgsmål 10:
Det bedes vedrørende den foreslåede § 6 oplyst, hvilke provenutab der  

 forventes med denne regels indførelse.
Det bedes nærmere begrundet, at det  

 offentlige her skal fraskrive sig sin ret til at få de aktuelle skatter - der  

 jo ofte er udskudte skatter vedrørende tidligere års skattemæssige af- og  

 nedskrivninger - betalt.
 Det bedes oplyst, hvorledes forslaget er afstemt med oplysningerne i  

 bemærkningerne til L 4 om øget provenu ved mere effektiv restanceinddrivelse.
 Svar:
Den foreslåede ændring af konkursloven i § 6 medfører, at krav på  

 selskabsskat for det indkomstår, hvori konkursdekretet afsiges, og senere  

 indkomstår får status som simple krav i konkursboet.
Det er således krav på  

 skat af konkursindkomst, der herved får status som simple krav.
Ændringen vil isoleret set medføre et provenutab, men da det antagelig vil  

 være ret sjældent, at konkursboer bliver skattepligtige, vil provenutabet  

 være af en forholdsvis begrænset størrelsesorden.
Der foreligger ikke  

 statistiske oplysninger, der gør det muligt nærmere at bedømme størrelsen  

 heraf.
Den foreslåede ændring af disse skattekravs status i konkursboet skyldes,  

 at de skattekrav, der opstår under boets behandling, er af en anden  

 beskaffenhed end de øvrige gældsposter, der omfattes af konkurslovens § 93,  

 nr. 3. De skattekrav, der opstår gennem konkursboets behandling, er ganske  

 vist gæld, der pådrages boet under dets behandling.
Skattekravene opstår  

 imidlertid som en uundgåelig følge af selve konkursbehandlingen, der går ud  

 på at realisere boets aktiver til fordeling blandt kreditorerne.
En  

 realisation kan udløse betydelige skattekrav, som ikke nødvendigvis kan  

 indfries gennem realisation af friværdien.
Ofte er aktiverne nemlig  

 behæftede, og provenuet vil derfor i første omgang gå til fordeling blandt  

 panthaverne i aktivet som separatister.
Hertil kan føjes, at det ofte er noget tilfældigt, om et aktiv realiseres  

 før eller efter konkursen.
Den skattepligtige fortjeneste vil ofte være  

 opstået over en årrække, men skattepligten indtræder først ved realisationen.  

 Hvis virksomheden i tiden inden konkursen har foretaget skattemæssige  

 afskrivninger, der måske væsentligt overstiger aktivets værdiforringelse, vil  

 det være virksomheden, der har opnået skattebesparelsen før konkursen, mens  

 konkursboet belastes med skatten af de genvundne afskrivninger.
 Forslaget er på dette punkt i overensstemmelse med både Skattelovrådets  

 anbefalinger og udtalelsen fra Justitsministeriets konkurslovudvalg.  

 Konkurslovudvalget anfører således, at udvalget finder, at konkursretlige  

 synspunkter taler for en gennemførelse af Skattelovrådets forslag om, at  

 skattekrav, der opstår under konkursen, alene kan stilles som simple krav.  

 Udvalget bemærker i denne forbindelse, at forslaget er i overensstemmelse med  

 konkurslovudvalgets generelle synspunkter om det ønskelige i en begrænsning  

 af fortrinsberettigede krav i konkurs.
 Ændringen antages ikke at medføre større restancer, idet de udækkede  

 skattekrav dels bortfalder ved tvangsakkord eller må afskrives som  

 uerholdelige ved selskabets opløsning.
 Spørgsmål 11:
I Tyskland er der i forbindelse med skattereformen indført regler, der  

 skal standse handelen med underskudsselskaber.
Ifølge disse regler kan  

 skattemæssige underskud i selskaber ikke fremføres i følgende tilfælde:
 - Selskabets erhvervsaktivitet er ophørt.
 - Mere end 75 pct. af aktiekapitalen har skiftet ejere.
 - Selskabet har påbegyndt ny aktivitet.
 Ministeren bedes fremsende en nærmere beskrivelse af baggrunden for de nye  

 tyske regler og deres konkrete udformning.
 Ministeren bedes oplyse, om det ikke er påtrængende, at der snarest  

 indføres lignende regler her i landet.
(Spørgsmålene har tidligere været stillet i folketingsåret 1990/91, 1.  

 samling, jf.
L 7).
 Svar:
 På baggrund af foreliggende oplysninger kan jeg meddele følgende:
 De tyske regler om begrænsning af selskabers adgang til at fratrække  

 underskud fremgår af selskabsskattelovens § 8, stk. 4, der er gennemført i  

 forbindelse med skattereformlovene for 1990.
 Det er herefter en forudsætning for, at et underskud kan fratrækkes, at  

 det selskab, der fratrækker underskuddet er såvel retligt som økonomisk  

 identisk med det selskab, hvori underskuddet er opstået.
 Økonomisk identitet foreligger især ikke, når mere end 3/4 af et selskabs  

 andele har skiftet ejer og selskabet derefter har genoptaget sin virksomhed  

 med overvejende ny erhvervskapital.
 Det tyske forbundsfinansministerium har i skrivelse af 11. juni 1990  

 fastsat nærmere regler for anvendelsen af § 8, stk. 4, i selskabsskatteloven:
Hovedanvendelsesområde Det fremgår af skrivelsen, at kravet om selskabets retlige og økonomiske  

 identitet betyder, at der især skal nægtes fradrag for underskud, når  

 følgende forhold gør sig gældende:
a) Selskabet har indstillet sin erhvervsvirksomhed, b) mere end 3/4 af dets andele har skiftet ejer, c) der er overvejende tilført ny erhvervskapital og d) selskabet har genoptaget sin erhvervsvirksomhed.
I skrivelsen er de forskellige punkter nærmere defineret.
Af skrivelsen  

 fremgår bl.a.:
Selskabet har indstillet sin erhvervsvirksomhed, hvis det i økonomisk  

 forstand er ophørt med at udøve virksomheden.
Det betyder, at virksomheden  

 kan være ophørt, selv om udestående fordringer og forpligtelser endnu ikke er  

 afviklet.
Derimod anses virksomheden ikke for ophørt, hvis selskabet alene  

 skifter virkefelt eller bortforpagter hele virksomheden.
Ved afgørelsen af, hvor stor en del af virksomhedens andele der er  

 overdraget, er det uden betydning, om overdragelsen er sket mod eller uden  

 vederlag.
Overdragelse som følge af arvefald er dog ikke omfattet af reglerne  

 om begrænsning af fradrag for underskud.
Grænsen på 75 pct. af andelene relaterer sig til den nominelle kapital.  

 Det er i øvrigt uden betydning, om andelene overdrages til nuværende eller  

 nye aktionærer.
Det afgørende er, at mere end 75 pct. bliver overdraget.
Tilførsel af ny kapital er ikke ensbetydende med, at selskabet skal have  

 været uden formue eller forgældet.
Der kan således også være tale om, at den  

 økonomiske identitet ikke er til stede, selv om selskabet på tidspunktet for  

 overdragelse af andelene havde formue.
 Ved tilførsel af ny erhvervskapital forsvinder den økonomiske identitet  

 kun, hvis den tilførte kapital overstiger den kapital, der endnu findes i  

 virksomheden.
Genoptagelse af erhvervsvirksomhed betyder, at selskabet efter at have  

 indstillet sin erhvervsvirksomhed og skiftet ejerkreds samt fået tilført ny  

 kapital, genoptager erhvervsvirksomheden.
Dette gælder uanset, om der er tale  

 om genoptagelse af den hidtidige virksomhed, eller om der drives virksomhed  

 på et andet eller et tilsvarende område.
Andre områder Reglerne om begrænsning i adgangen til at fratrække underskud gælder  

 ifølge skrivelsen ikke alene for kapitalselskaber, men også for andre  

 selskaber.
Overdragelsen af mere end 75 pct. af andelene relaterer sig i  

 sidstnævnte tilfælde til andels- eller medlemsrettigheder.
Herudover er fradrag for underskud også udelukket i situationer, der  

 erhvervsmæssigt svarer til hovedanvendelsesområdet.
Dette er nærmere  

 beskrevet i skrivelsen.
 Til orientering vedlægger jeg kopi dels af de tyske regler om begrænsning  

 af fradrag for underskud dels af den nævnte skrivelse af 11. juni 1990 fra  

 det tyske forbundsfinansministerium, optrykt i henholdsvis Steuergesetze I,  

 Textsammlung mit Verweisungen und Sachverzeichnis, Stand: 3. oktober 1990 og  

 Deutches Steurrecht 1990, Heft. 15/16. Besvarelsen er baseret herpå.
Skatteministeriet er ikke i besiddelse af nærmere oplysninger om  

 baggrunden m.v. for de tyske regler om underskudsbegrænsning.
Som følge heraf  

 kan jeg heller ikke udtale mig om, hvorvidt det er påtrængende, at der  

 snarest indføres lignende regler her i landet.
Spørgsmål 15:  Ændres der ved gældende praksis i forbindelse med  

 den skattemæssige behandling af tvangsauktioner, hvor der i dag ikke er  

 symmetri, idet der efter praksis gives fradrag for renter, som anses for  

 dækket før hovedstolen, mens praksis i forhold til pantekreditor er modsat,  

 idet hovedstolen anses for at skulle være dækket før der foretages beskatning  

 af renter? I afkræftende fald ønskes det oplyst, hvorvidt der påtænkes en ændring.
 Svar:
 Lovforslaget indebærer ingen ændringer i den skattemæssige behandling af  

 tvangsauktioner, ligesom der ikke er overvejelser om nogen ændringer heri.
 Spørgsmål 17:
 »Ad svar på spørgsmål 7, jf. bilag 7. Ministeren bedes oplyse,  

 hvorledes denne regel så i praksis gennemføres.
Hvis der ikke sker betaling af renterne, foretages der så regulering i  

 året, hvor fradraget er sket, eller sker det i året, hvor den manglende  

 betaling konstateres?» Svar:
 I det omfang der, med den i ligningslovens § 5, stk. 7, angivne  

 begrænsning, er givet fradrag for ikke-betalte forfaldne renter, skal  

 ligningsmyndigheden påse, at der sker efterbeskatning af de tidligere  

 fratrukne beløb.
Beskatningen sker i det indkomstår, hvori kreditors krav på renterne er  

 forældet.
Dette vil normalt være i det 5. indkomstår efter, at rentebeløbet  

 er fratrukket ved indkomstopgørelsen.
 I de tilfælde, hvor ligningsmyndigheden konstaterer, at der er fratrukket  

 ikke betalte forfaldne renter ud over den i ligningslovens § 5, stk. 7,  

 angivne begrænsning, sker der regulering i det eller de indkomstår, hvori  

 renterne er fratrukket.
 Spørgsmål 19:
»Ad svar på spørgsmål 9, jf. bilag 4. Ministeren bedes oplyse,  

 hvornår disse renter kan fratrækkes, som det angives i svaret? I og med de  

 ikke er tilskrevet, er de vel heller ikke forfaldne? Hvorledes sker der indberetning fra pengeinstituttet af disse renter til  

 rentekontrolsystemet?» Svar:
Når et pengeinstitut ophører med rentetilskrivning, vil det normalt være  

 på et tidspunkt, hvor debitor som følge af begrænsningen i ligningslovens §  

 5, stk. 7, ville være afskåret fra at trække renterne fra.
Skulle det  

 undtagelsesvis ske, at rentetilskrivningen ophører inden, vil debitor have  

 fradragsret for den rente, som efter den oprindelige aftale med  

 pengeinstituttet skulle have været tilskrevet, idet rentebeløbet må anses for  

 forfaldent, medmindre pengeinstituttet har ydet henstand eller har eftergivet  

 beløbet.
 Bliver debitor på et senere tidspunkt i stand til helt eller delvis at  

 indfri sin gæld, og pengeinstituttet i den anledning opgør de påløbne renter,  

 kan disse fratrækkes i de indkomstår, de vedrører, naturligvis under  

 forudsætning af, at de ikke allerede har været fratrukket løbende.  

 Begrænsningen i ligningslovens § 5, stk. 7, gælder dog fortsat.
I medfør af skattekontrollovens § 8 P, stk. 2, nr. 2, skal  

 pengeinstituttet oplyse skattemyndighederne om tilskrevne eller forfaldne  

 renter.
Indberetningen skal ske til Told- og Skattestyrelsen inden 25. januar  

 i året efter udløbet af vedkommende kalenderår; sker indberetningen via  

 edb-medium, er fristen dog den 1. februar.
 Denne ubetingede pligt til at indberette alle tilskrevne renter kan  

 medføre, at der i nogle - formentlig relativt få - tilfælde sker indberetning  

 af renter, som ikke er fuldt ud fradragsberettigede, jf. den nævnte  

 begrænsning i ligningslovens § 5, stk. 7. Det er i så fald skatteyderens  

 pligt at berigtige det indberettede beløb i forbindelse med sin  

 selvangivelse.
Ligningsmyndighederne kan i ligningsarbejdet kontrollere, om betingelserne  

 for fradrag er til stede.
Told- og Skattestyrelsen overvejer for tiden,  

 hvordan ligningsmyndighedernes muligheder for at føre kontrol hermed kan  

 forbedres.
 Spørgsmål 20:
Ad svar på spørgsmål 2, jf. bilag 10 Skal ministerens svar forstås sådan, at der i skattemæssig henseende  

 efter reglerne i lovforslaget er tale om en frivillig akkord, hvis der sker  

 konvertering af et tilgodehavende til aktiekapital og de modtagne aktier ikke  

 repræsenterer en værdi svarende til fordringens nominelle værdi? Hvad menes med fordringens reelle værdi i svaret? Hvis der menes, at der  

 kun er tale om akkord, hvis der sker en konvertering til aktier, der har en  

 lavere værdi end fordringens reelle værdi, er svaret meningsløst.
 Det er jo netop nedskrivningen af gælden fra den nominelle værdi til den  

 reelle værdi, der normalt er målet med akkorden.
 Svaret bedes belyst ved følgende eksempel:
Selskabet A har pr. 1. januar 1991 en aktiekapital på 3 mio. kr., men en  

 regnskabsmæssig egenkapital på minus 5 mio. kr.
Der er et skattemæssigt  

 underskud fra skatteåret 1989/1990 på 6 mio. kr.
 A) Kreditorer for 10 mio. kr. tilbyder nu at give en frivillig akkord på  

 70 pct., således at gælden nedskrives med 7 mio. kr. og egenkapitalen bliver  

 positiv med 2 mio. kr.
 B) Kreditorer for 10 mio. kr. tilbyder at konvertere 70 pct. af deres  

 tilgodehavende til aktiekapital til pari, dvs. til aktier for 7 mio. kr.  

 nominelt, hvorefter den nominelle aktiekapital på 10 mio. kr. nedskrives til  

 nominelt 2 mio. kr. og selskabet herefter har en regnskabsmæssig egenkapital  

 på 2 mio. kr.
Hvad er de skattemæssige konsekvenser for selskabet i de to situationer,  

 hvis lovforslaget vedtages? Svar:
 Jeg kan tiltræde, at der ved afgørelsen af, om konverteringen af en  

 kreditors fordring må anses som en frivillig akkord, jf. forslaget, må lægges  

 vægt på, om aktiernes kursværdi svarer til fordringens nominelle værdi.
 For så vidt angår spørgsmålet om de skattemæssige konsekvenser for et  

 selskab i de to nævnte situationer, hvis lovforslaget vedtages, kan jeg  

 oplyse følgende:
Tilfælde A Under den forudsætning, at gældsnedsættelsen kan anses som en frivillig  

 akkord, vil nedsættelsen efter den foreslåede bestemmelse til ligningslovens  

 § 15, stk. 2, i dette tilfælde medføre en begrænsning af selskabets ret til  

 at fremføre underskud med 7 mio. kr.
Det forudsættes herved, at ingen del af  

 skyldnerens frigørelse for gældsforpligtelser er skattepligtig.
Tilfælde B I dette tilfælde vil det afgørende være kursværdien af de aktier, der  

 »erstatter« kreditors tilgodehavende.
Der er ikke i spørgsmålet  

 givet nogen oplysning om selskabets indtjeningsevne og udbytteprocent, men på  

 baggrund af de nævnte tal synes det ikke antageligt, at aktiekursen skulle  

 blive 100. Forudsættes det f.eks., at kursen bliver 20 - idet der dog  

 samtidig må tages højde for en vis kursstigning på grundlag af selskabets  

 forbedrede økonomiske situation - vil konverteringen af tilgodehavendet være  

 udtryk for en gældsnedskrivning på 5,6 mio. kr. (idet kreditorerne ved  

 konverteringen af deres tilgodehavende til aktier reelt har eftergivet  

 debitor 80 pct. af 7 mio. kr.). En sådan gældsnedsættelse kan efter  

 omstændighederne anses som en frivillig akkord og vil i så fald medføre en  

 begrænsning af selskabets ret til at fremføre underskud med 5,6 mio. kr.
 Det tilføjes, at vurderingen af, om der foreligger en frivillig akkord  

 principielt ikke påvirkes af valget mellem metoden i tilfælde A eller B.
 Spørgsmål 22:
»Ad svar på spørgsmål 19, jf. bilag 16. Hvorledes skal første del af  

 svaret forstås? Er det ikke korrekt - som i spørgsmålet anført - at ikke beregnede renter  

 på udlån fra pengeinstitutter ikke kan fratrækkes? Netop det, at pengeinstituttet ikke beregner renter, er vel udtryk for en  

 faktisk eftergivelse eller i hvert fald en henstand med betalingen.
I det omfang, lånere fratrækker renter vedrørende lån, hvor renten ikke er  

 tilskrevet, er pengeinstituttet så skattepligtig af rentebeløbet?» Svar:
Hvis en låntager i henhold til ligningslovens § 5, stk. 7, er berettiget  

 til fradrag for en renteudgift, medfører den omstændighed, at  

 pengeinstituttets rentetilskrivning ophører, ikke umiddelbart, at der er ydet  

 henstand/eftergivelse af gælden.
Spørgsmålet om fradragsretten beror på en  

 ligningsmæssig vurdering af de konkrete omstændigheder i det enkelte  

 tilfælde.
Denne situation vil dog kun forekomme undtagelsesvis, jf. det  

 afgivne svar på spørgsmål 19.
Et pengeinstitut, der er ophørt med renteberegningen på et udlån,  

 beskattes ikke af renteindtægten, uanset låntager har fradrag for  

 renteudgiften, jf. ligningslovens § 5, stk. 7. Ifølge  

 regnskabsbekendtgørelsen skal pengeinstitutter, der ophører med at beregne  

 rente på et udlån, foretage hensættelser eller afskrive beløb svarende til  

 udlånet.
Indbetales renten på et senere tidspunkt, indtægtsføres beløbet i  

 det pågældende indkomstår.
 Spørgsmål 23:
»Ad svar på spørgsmål 19, jf. bilag 16. Hvorledes er  

 skattemyndighedernes erfaring med, at skatteyder oplyser, at oplyste  

 renteudgifter på den fortrykte selvangivelse ikke er fradragsberettiget på  

 grund af begrænsningen i ligningslovens § 5, stk. 7? Hvorledes kan  

 ligningsmyndighederne i praksis kontrollere om betingelserne er opfyldt, jf.  

 sidste del af svaret?» Svar:
 Told- og Skattestyrelsen har rettet henvendelse til et antal større  

 kommuner, der oplyste, at man ikke umiddelbart var bekendt med, at  

 skatteydere over for ligningsmyndigheden har oplyst, at den indberettede  

 renteudgift ikke var fradragsberettiget.
På nuværende tidspunkt har ligningsmyndigheden kun mulighed for at  

 kontrollere, om en renteudgift er fradragsberettiget, når man har en  

 formodning om, at skatteyderen ikke er berettiget til fradraget.
Kontrollen  

 sker ved henvendelse til debitor eller kreditor.
I øvrigt henvises der til  

 det tidligere afgivne svar på spørgsmål 6.
 Spørgsmål 24:
Vedrørende lovforslagets § 6 I Tidsskrift for Skatteret 1991 nr. 16 er under nr. 142 optrykt en dom  

 fra Østre Landsret, hvori domstolene fastslår, at skat, som opstår som følge  

 af afståelse af et skib (genvundne afskrivninger) i konkursåret, er et  

 massekrav.
Er det korrekt, at hvis lovforslagets § 6 om ændring af  

 konkursloven vedtages, så ville skattemyndighedernes krav ikke være et  

 massekrav i den foreliggende situation? Svar:
 Den refererede afgørelse vedrørte spørgsmålet om, hvorledes skattekravet  

 mod et selskab for det år, hvor selskabet gik konkurs, skulle indplaceres i  

 konkursordenen. Østre Landsret fandt, at skattekravet for indkomståret var  

 massekrav efter § 93, nr. 3 (massekrav af 1. klasse), idet der ikke er særlig  

 hjemmel til at opdele indkomståret ved selskabets konkurs.
I lovforslagets § 6 foreslås det gennem en ændring af konkurslovens § 93,  

 nr. 3, at fjerne grundlaget for at indrømme fortrinsstilling i konkursboet  

 for krav på selskabsskat, der opstår efter konkursen, og som efter gældende  

 ret skal fyldestgøres forud for andre krav.
Kravene vil herefter alene have  

 status som simple krav, der skal fyldestgøres på linie med andre kreditorers  

 krav.
 Hvis lovforslaget gennemføres, ville skattekravet mod selskabet i den  

 beskrevne sag således ikke have haft status som massekrav, men alene som  

 simpelt krav.
 Spørgsmål 25:
Vedrørende lovforslagets § 6 Hvad er baggrunden for, at indkomstskat opstået efter konkursdekretets  

 afsigelse ikke længere skal være massekrav, medens momskrav opstået efter  

 konkursdekretets afsigelse fortsat skal have stilling som massekrav? Betyder dette ikke i praksis, at afhændes et anlægsaktiv, hvor salget  

 udløser moms og skat af genvundne afskrivninger, så har momsen  

 fortrinsstilling i konkursordenen, medens skattekravet nu får en betydelig  

 ringere stilling? Svar:
Skattekrav, der opstår gennem konkursboets behandling, er gæld, der  

 pådrages boet under dets behandling, og er derfor massekrav efter  

 konkurslovens § 93, nr. 3. Der er dog tale om gæld af en anden beskaffenhed  

 end de gældsposter, der normalt omfattes af denne bestemmelse.
Normalt har  

 bostyret selv herredømme over, hvilke gældsposter der pådrages boet.
Dette  

 gælder imidlertid ikke for skattekravenes vedkommende.
De opstår som en  

 uundgåelig og nødvendig konsekvens af selve konkursbehandlingen, idet det er  

 hele konkursens formål at realisere skyldnerens aktiver til fordeling blandt  

 kreditorerne.
Konkursboets realisation af boets aktiver kan i visse tilfælde  

 udløse betydelige skattekrav set i relation til de friværdier, som  

 realisationen indbringer til boet til dækning af konkurskreditorerne.
Ofte er  

 aktiverne behæftede, så hele provenuet indkasseres af panthavere m.v. som  

 separatister.
Hertil kommer, at det i nogen grad kan være tilfældigt, om gevinster  

 realiseres før konkursen eller senere.
Den skattepligtige fortjeneste vil  

 ofte være opstået ved stigning i aktivernes værdi over en årrække.
Denne  

 værdistigning er ifølge sædvanlige skatteretlige principper ikke  

 skattepligtig, før det pågældende aktiv realiseres.
Hvis virksomheden før  

 konkursen har foretaget skattemæssige afskrivninger, der væsentligt  

 overstiger aktivernes værdiforringelse, har virksomheden opnået en  

 skattebesparelse før konkursen, mens konkursboet vil blive belastet med  

 skatten af de genvundne afskrivninger.
Hvis afskrivningerne før konkursen  

 havde været lavere, kunne restancer vedrørende den højere skat, der så skulle  

 betales, alene være anmeldt i boet som simpelt krav.
Også heri ligger et  

 moment af tilfældighed.
De anførte betragtninger gør sig ikke gældende for momskrav, der pådrages  

 boet under dets behandling.
Jeg finder derfor ikke grundlag for at ændre  

 fortrinsstillingen for momskrav i disse særlige situationer.
 Jeg kan således bekræfte, at afhændelse af et anlægsaktiv, hvor salget  

 udløser moms og skat af genvundne afskrivninger, kan indebære, at momsen  

 tillægges stilling som massekrav efter konkurslovens § 93, nr. 3, medens  

 skattekravet får status som simpelt krav.
 Spørgsmål 29:
 Under følgende forudsætninger:
 Underskud tidligere år 2.000.000 kr.
 1. Erhvervsejendom (belånt for 800.000 kr.) 600.000 kr.
 2. Gæld til trælast 800.000 kr.
 3. Gæld til maskinlev. (sikkerhed i maskiner) 200.000 kr.
 4. Gæld til bank 100.000 kr.
 5. Gæld til leverandør 800.000 kr.
 6. Diverse smågæld 200.000 kr.
 7. Skyldig moms og skat 600.000 kr.
 bedes ministeren oplyse, hvorvidt der sker begrænsning i  

 underskudsfremførslen i følgende situationer:
a.
Ejendommen sælges på tvangsauktion og leverandøren tager maskinen  

 tilbage (pkt. 1 og 3). Da pågældende ikke ejer andre aktiver, vil ingen  

 kreditor forfølge sagen videre.
b.
Ud over som under a. fås der saldokvittering hos trælasthandelen mod en  

 betaling på 200.000 kr.
Der laves ingen aftaler med de øvrige kreditorer.
c.
Som b, men der betales nu 100.000 kr. kr. til banken, ligesom  

 trælasthandelen får yderligere 100.000 kr. mod saldokvittering.
d.
Der indhentes saldokvittering hos samtlige kreditorer mod at betale ca.  

 1.000.000 kr.
Det offentlige modtager ingen penge.
e.
Der laves en egentlig akkord, og der modtages saldokvittering for  

 samtlige kreditorer.
Gældseftergivelsen bliver 1.000.000 kr.
 I benægtende tilfælde bedes det oplyst, hvad der vil blive gjort for at  

 gennemføre en konkursbehandling for at undgå senere fremførsel af underskud -  

 f.eks. i situation a. på 2 mio. kr.
 Finder ministeren det rimeligt, at skatteyderen i det tilfælde, hvor der  

 sker en afgørelse af situationen, stilles langt ringere end i andre  

 situationer? Pågældende kommer af med et større beløb, og  

 underskudsfremførslen begrænses.
Hvordan vil ministeren sikre en ligelig behandling af borgerne og dermed  

 en rimelig grad af retssikkerhed? Svar:
Ad a Det forhold, at en skyldners faste ejendom sælges på tvangsauktion, og at  

 en leverandør tager en maskine tilbage, indebærer ikke i sig selv, at kravene  

 mod skyldneren frafaldes.
 Lovforslaget indebærer ingen begrænsninger i skyldnerens ret til at  

 fremføre et underskud som følge af sådanne forhold.
Ad b Som anført under ad a indebærer salget af erhvervsejendommen på  

 tvangsauktion og det forhold, at maskinleverandøren tager maskinen tilbage,  

 ikke i sig selv nogen ordning om bortfald eller nedsættelse af skyldnerens  

 gæld.
Trælasthandelen er kreditor for et beløb på 800.000 kr., det vil sige ca.  

 1/3 af den samlede gæld.
En konkret ligningsmæssig bedømmelse vil antagelig  

 ikke betragte trælasthandelen som hovedkreditor, og der vil så ikke foreligge  

 frivillig akkord i forslagets forstand.
Dette indebærer, at der ikke sker  

 nogen begrænsning i skyldnerens ret til at fremføre sit underskud som følge  

 af aftalen med trælasthandelen.
Ad c I det anførte eksempel indfries gælden til banken fuldt ud, mens  

 trælasthandelen modtager en yderligere betaling på 100.000 kr. mod  

 saldokvittering.
Som under ad b vil den ligningsmæssige bedømmelse antagelig være,  

 at der ikke foreligger en ordning med en enkelt eller enkelte  

 hovedkreditorer, og at der derfor ikke foreligger en frivillig akkord i  

 lovforslagets forstand.
Dette indebærer tilsvarende, at der ikke sker nogen  

 begrænsning i skyldnerens ret til underskudsfremførsel som følge af de  

 anførte forhold.
Ad d I eksemplet opnås en aftale mellem skyldneren og samtlige kreditorer om  

 nedsættelse af skyldnerens gæld, uden at der sker en ligelig reduktion af de  

 enkelte kreditorers fordringer.
 Som anført i bemærkningerne vil en frivillig akkord også kunne omfatte  

 situationer, hvor der ikke er en fuldstændig ligelig reduktion af de enkelte  

 kreditorers fordringer.
Efter min opfattelse vil den ordning, der anføres i eksemplet, kunne anses  

 som en frivillig akkord i lovforslagets forstand.
Dette indebærer, at  

 skyldnerens ret til at fremføre underskud fra tidligere år begrænses med den  

 opnåede gældsnedsættelse.
 Der bør dog nok tages forbehold for, om told- og skattemyndighederne vil  

 finde det rigtigt at indgå i en akkord, der indebærer en sådan fordeling.
Ad e I eksemplet opnås en egentlig akkord, og ligesom under ad d  

 indebærer dette, at skyldnerens ret til at fremføre et underskud begrænses  

 med den opnåede gældsnedsættelse.
For såvidt angår spørgsmålet om, hvad der vil blive gjort for at  

 gennemføre en konkursbehandling for at undgå senere fremførsel af underskud,  

 kan jeg oplyse, at told- og skattevæsenet som altovervejende hovedregel kun  

 indgiver konkursbegæring i tilfælde, hvor alle øvrige inddrivelsesmidler har  

 vist sig forgæves og dermed er udtømt.
Endvidere indgives konkursbegæring kun  

 i tilfælde, hvor en konkurs kan antages at tjene et reelt formål, herunder at  

 hindre stigninger i A-skatter og momsrestancer gennem virksomhedens fortsatte  

 drift.
Denne praksis skal naturligvis ses i lyset af det forhold, at  

 indgivelse af konkursbegæring er et vidtgående skridt over for skyldnerens  

 virksomhed.
Jeg finder det på denne baggrund ikke rigtigt, at praksis ændres,  

 sådan at konkursbehandling søges gennemført alene med henblik på at  

 undgå senere fremførsel af underskud.
I bemærkningerne til lovforslaget anføres det, at det kan kritiseres, at  

 underskud kan fremføres efter en akkord eller en gældssanering.
Den gæld, der  

 eftergives, kan stamme fra fradragsberettigede udgifter, og reglerne om  

 underskudsfremførsel kan derfor medføre, at der gives fradrag for udgifter,  

 der aldrig betales.
Det foreslås derfor, at underskuddet nedsættes med  

 gældseftergivelsen som følge af akkorden eller gældssaneringen.
Jeg finder det imidlertidig rigtigt, at ikke enhver gældseftergivelse  

 fører til en nedsættelse af det underskud, skyldneren kan fremføre, ikke  

 mindst i lyset af det forhold, at der ikke nødvendigvis er nogen sammenhæng  

 mellem gælden og det underskud, der ønskes fremført.
Jeg bemærker i denne  

 forbindelse, at beskatningen af gældseftergivelse foreslås skærpet i  

 lovforslag L 6 til ændring af kursgevinstloven.
 Lovforslaget er således udtryk for en samlet afbalancering af de hensyn,  

 der gør sig gældende i forskellige gældseftergivelsesforhold.
 Spørgsmål 31:
Ad svar på spørgsmål 2 (bilag 10) Et selskab har et uudnyttet underskud på 5 mio. kr. pr. 30. juni 1991.  

 Forinden har selskabet solgt alle sine aktiviteter.
Balancen pr. 30. juni  

 1991 ser således ud:
 Bankindestående 800.000 kr.
 Aktiekapital 400.000 kr.
Gæld til hovedaktionær 2.000.000 kr.
Gælden omkonverteres til  

 aktiekapital, og samtidig nedskrives aktiekapitalen til 400.000 kr.
Herefter  

 sælges aktierne for 2.000.000 kr.
Den nye aktionær lægger ny aktivitet ind i  

 selskabet.
 Den tidligere hovedaktionærs fordring må antages at have en værdi på  

 800.000 kr., idet dette ville have været provenuet, såfremt selskabet var  

 blevet likvideret.
 Betyder dette, at underskudsfremførslen formindskes med forskelsbeløbet:
 Fordring 2.000.000 kr.
 -kursværdi kurs 40 800.000 kr.
I alt begrænsning 1.200.000 kr.? Svar:
 Under de forudsætninger, der anføres i eksemplet, kan jeg tilslutte mig,  

 at selskabets ret til at fremføre underskud efter lovforslaget begrænses med  

 i alt 1.200.000 kr. som følge af konverteringen.
 Spørgsmål 32:
Ad svar på spørgsmål 20 (bilag 14) Er ministeren enig i, at fordringens værdi må bedømmes på  

 konverteringstidspunktet? På dette tidspunkt har de nye ejere normalt ikke  

 lagt ny aktivitet ind i selskabet, allerede af den grund, at aktiekapitalen  

 først købes efter, at fordringen er konverteret.
 Svar:
 Jeg kan tiltræde, at der ved afgørelsen af, om konverteringen af en  

 kreditors fordring må anses som en frivillig akkord, efter lovforslaget må  

 lægges vægt på, om aktiernes kursværdi svarer til fordringens nominelle værdi  

 på konverteringstidspunktet.
 Spørgsmål 33:
Ad svar på spørgsmål 17 Mener ministeren, at der altid skal ske efterbeskatning i det år, hvor  

 kreditors krav på renterne er forældet, eller skal der foretages en vurdering  

 af skyldnerens økonomiske situation på gældseftergivelsestidspunktet, jf.  

 svar på spørgsmål 13, bilag 117.
 Svar:
 I de tilfælde, hvor der ikke er indgået en akkord, skal spørgsmålet om  

 eventuel efterbeskatning i forældelsesåret vurderes i forhold til debitors  

 økonomiske situation på gældseftergivelsestidspunktet, jf. svar på spørgsmål  

 13, bilag 117.
