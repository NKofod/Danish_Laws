 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Frederikssund vildtreservat i  

 Frederiksborg amt.
 § 1. Vildtreservatet omfatter:
 Den del af Roskilde Fjord, som mod nord begrænses af en ret linie fra et  

 punkt på kysten ud for Klinten nord for Frederikssund, beliggende 200 meter  

 vest for skellet mellem matr. nr. 15aæ og 15ba Ude-Sundby, Frederikssund  

 Jorder, til et punkt på kysten i Jægerspris kommune 280 meter øst for  

 4km-stenen på landevej 540 (Kronprins Frederiks Bro - Kulhus), og mod syd af  

 NESA's øst-vestgående luftledning syd for jernbanedæmningen.
 § 2. På det i § 1 nævnte vandområde er det forbudt at udøve jagt på eller  

 på anden måde at ombringe, indfange eller forjage pattedyr og fugle.  

 Endvidere er sejlads med ladt skydevåben forbudt.
 § 3. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelserne i § 2 efter nærmere af  

 Landbrugsministeriet fastsatte retningslinier.
 § 4. Overtrædelse af bestemmelserne i § 2 straffes i medfør af § 51, stk.  

 4 i lov om jagt og vildtforvaltning med bøde, for så vidt strengere straf  

 ikke er forskyldt efter den øvrige lovgivning.
 § 5. Bekendtgørelsen træder i kraft den 1. august 1986.
 § 6. Landbrugsministeriets bekendtgørelse af 28. oktober 1985 om  

 Frederikssund vildtreservat ophæves.
