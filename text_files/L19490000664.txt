Under 29. november 1948 er der blevet afsluttet følgende vareudvekslings- og betalingsaftale mellem Danmark og Østrig:
Vareudvekslingsaftale mellem Kongeriget Danmark og Republikken Østrig.
 Den kgl. danske regering og den østrigske forbundsregering er, ud fra  

 ønsket om at lette og udvikle samhandelen mellem de to lande, blevet enige om  

 følgende bestemmelser.
Artikel 1 Vareudvekslingen mellem de to stater vil fortrinsvis blive gennemført  

 indenfor rammerne af de nærværende aftale vedføjede lister A og B.
 Artikel 2.
 De to staters kompetente myndigheder vil i overensstemmelse med de i de to  

 lande gældende bestemmelser for ind- og udførsel til enhver tid udstede de  

 fornødne ind- og udførselstilladelser for de varer, der nævnes i de i artikel  

 1 omhandlede lister.
 Artikel 3.
 Der består enighed om, at de gensidige vareleveringer i almindelighed skal  

 ekvivalere hinanden i handelsøkonomisk henseende.
 Artikel 4.
 De fra vareudvekslingen mellem de to lande hidrørende betalinger vil blive  

 reguleret i overensstemmelse med bestemmelserne i den i dag undertegnede  

 betalingsaftale.
 Artikel 5.
 Med samtykke af de to landes kompetente myndigheder vil  

 kompensationsforretninger kunne tillades, såfremt handelsøkonomiske forhold  

 gør det påkrævet.
 Sådanne kompensationsforretninger vil kunne vedrøre såvel varer, for  

 hvilke der i de vedføjede lister gensidig er aftalt kontingenter, som  

 forretninger, der fra ingen af siderne dækkes af de i varelisterne opførte  

 kontingenter.
 Artikel 6.
 De to landes kompetente myndigheder vil undergive andragender om  

 tilladelse til at gennemføre forædlingsforretninger en velvillig behandling.
 Artikel 7.
Kompensationsforretninger, som af begge parter var godkendt allerede inden  

 denne aftales ikrafttræden, skal afvikles efter de bestemmelser, under hvilke  

 de var godkendt.
Sådanne forretninger skal imidlertid ikke afregnes i de  

 aftalte kontingenter.
 Artikel 8.
 Aftalens bestemmelser finder også anvendelse på de under dens varighed  

 godkendte, men ved dens udløb endnu ikke afviklede forretninger.
 Artikel 9.
 For at overvåge gennemførelsen af nærværende aftale vil der blive nedsat  

 en blandet kommission, bestående af repræsentanter for de to landes  

 regeringer.
Denne kommission vil til enhver tid, efter ønske af en af de kontraherende  

 parter, træde sammen for på grundlag af de gjorte iagttagelser at fremkomme  

 med forslag til forbedring af de handelsmæssige forbindelser mellem de to  

 stater, og til fjernelse af mulig opståede vanskeligheder.
Den har ligeledes  

 til opgave at modificere aftalen og de vedføjede varelister.
 Artikel 10.
 Denne aftale træder i kraft den dag, den underskrives, og gælder for et  

 tidsrum af et år.
Såfremt aftalen ikke opsiges af en af de kontraherende parter senest en  

 måned inden dens udløb, anses den som automatisk forlænget, og det hver gang  

 for et tidsrum af et år.
I givet fald vil de to regeringer enes om  

 opstillingen af nye årlige kontingentlister i stedet for de i artikel 1  

 nævnte lister.
 Udfærdiget i 2 eksemplarer i København den 29. november 1948.
 For den danske regering:
(sign.) S.
P.
Duurloo.
 For den østrigske regering:
(sign.) -Paul Winterstein.- LISTE A.
 Udførsel fra Danmark til Østrig.
 BETALINGSAFTALE mellem kongeriget Danmark og Republikken Østrig.
 Med henblik på at regulere og lette betalingerne mellem kongeriget Danmark  

 og republikken Østrig er den danske og den østrigske regering blevet enige om  

 følgende:
 Artikel 1.
Betalingerne mellem Danmark og Østrig afvikles, forsåvidt de falder ind  

 under nærværende aftales bestemmelser, i danske kroner over en hos Danmarks  

 nationalbank for den østrigske nationalbank, Wien, oprettet konto.
Kontoen er  

 rente- og afgiftsfri.
 Artikel 2.
 Betalingsaftalens bestemmelser finder anvendelse på følgende betalinger:
 Artikel 3.
 De betalinger, der falder ind under denne aftales bestemmelser, skal finde  

 sted til deres handelsmæssige forfaldstid.
 Artikel 4.
 Modværdien af de østrigske varer, der er eller vil blive indført til  

 Danmark, samt alle andre i artikel 2 nævnte betalinger fra Danmark til Østrig  

 skal indbetales i danske kroner på den i artikel 1 omhandlede konto.
 Artikel 5. Modværdien af de danske varer, der er eller vil blive indført  

 til Østrig, samt alle andre i artikel 2 nævnte betalinger fra Østrig til  

 Danmark vil blive udbetalt i danske kroner og debiteret forannævnte konto.
 Artikel 6.
 Skulle tilgodehavendet på den i artikel 1 nævnte konto være  

 utilstrækkeligt til udførelsen af betalingsordrer fra den østrigske  

 nationalbank, vil Danmarks nationalbank efterkomme disse betalingsordrer  

 indtil et beløb af 1,5 millioner (1.500.000) danske kroner til debet for den  

 østrigske nationalbanks konto.
 Sålænge kreditsaldoen på den i artikel 1 nævnte konto ikke overstiger 1,5  

 millioner (1.500.000) danske kroner, vil den østrigske nationalbank  

 effektuere betalingsordrer fra Danmarks nationalbank.
 Artikel 7.
 Såfremt den danske krones paritet i forhold til guldet ændres, skal debet-  

 eller kreditsaldoen på den i artikel 1 nævnte konto berigtiges af Danmarks  

 nationalbank på dagen for ændringen i et til denne svarende forhold.
 Artikel 8.
 Danmarks nationalbank og den østrigske nationalbank vil forhandle om de  

 til gennemførelsen af nærværende aftales bestemmelser egnede  

 foranstaltninger.
 Artikel 9.
 Såfremt der ved betalingsaftalens udløb på i artikel 1 nævnte konto  

 henstår en saldo i en af de to staters favør, skal denne saldo inden 6  

 måneder udlignes gennem vareleverancer, der finder sted efter gensidig  

 aftale.
 Artikel 10.
 Nærværende aftale træder i kraft den dag, den underskrives, og gælder for  

 et tidsrum af et år.
 Såfremt aftalen ikke opsiges af en af de kontraherende parter senest en  

 måned før dens udløb, anses den som automatisk forlænget, og det hver gang  

 for et tidsrum af et år.
 Udfærdiget i 2 eksemplarer i København den 29. september 1948.
 For den danske regering:
(sign.) -S.
P.
Duurloo.- For den østrigske regering:
 (sign.) Paul Winterstein.
 Hvilket herved bringes til almindelig kundskab.
 Udenrigsministeriet, den 1. marts 1949.
 Gustav Rasmussen.
