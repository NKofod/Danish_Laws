(Til alle amtsråd, kommunalbestyrelser, skolekommissioner,  

 ungdomsskolenævn, og ungdomsskoler) Som bekendt har der i den senere tid været en del offentlig debat om  

 risikomomenterne i forbindelse med brugen af trampolinredskaber.
 Direktoratet har derfor anmodet sundhedsstyrelsen om en udtalelse om brug  

 af trampolinredskaber i tilknytning til idrætsundervisning.
 På baggrund af det store antal alvorlige skader efter brug af trampolin og  

 trampet og på baggrund af vanskeligheden ved at forebygge disse ulykker  

 finder sundhedsstyrelsen, at anvendelse af disse redskaber bl.a i folkeskolen  

 og gymnasiet ikke bør finde sted.
 Undervisningsministeriet har herefter udsendt cirkulære om, at anvendelsen  

 af trampolinredskaber til folkeskolens og gymnasiets idrætsundervisning  

 bringes til ophør.
Tilsvarende skal man anmode de stedlige skolemyndigheder om at sørge for,  

 at brugen af trampolin og trampet i tilknytning til ungdomsskolens  

 idrætsundervisning bringes til ophør.
Undervisningsministeriet, direktoratet  

 for folkeskolen og seminarier m.v., den 26. juli 1982.
 P.d.v.
