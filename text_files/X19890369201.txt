 Uddannelsen bestået den 10/05/1989. Skoleåret slutter den 31/05/1989.
I den mellemliggende periode er der ikke fastlagt undervisning, idet  

 eleverne skal færdiggøre deres projekter.
I denne periode har eleverne kunnet  

 benytte skolens faciliteter.
Perioden har intet med studiet at gøre.
 Direktoratet finder, at uddannelsen er afsluttet den 10/05/1989.
 Direktoratet har modtaget Deres klage af 6. juni 1989 over,  

 at Reprofagets Arbejdsløshedskasse har nægtet Dem optagelse i kassen som  

 dimittend pr. 10. maj 1989.
Kassen har anført, at De først er berettiget til optagelse pr. 31. maj  

 1989, hvor skoleåret slutter, og der udstedes eksamensbeviser.
Kassen finder  

 således ikke, at al studieaktivitet er ophørt før denne dato.
De anfører i Deres klage, at tidspunktet for uddannelsens ophør er den 10.  

 maj 1989. Al studieaktivitet er ophørt, og De har ingen videre forpligtelser  

 over for skolen overhovedet, og der er ingen undervisningstilbud.
De har  

 siden den 11. maj 1989 været arbejdssøgende og fuldt til rådighed for  

 arbejdsmarkedet.
Det fremgår af sagen, at Skolen for Brugskunst i brev af 17. maj 1989  

 attesterede, at De den 10. maj 1989 bestod uddannelsen på linien for tegning  

 og grafik ved en afgangsvurdering.
I brev af 23. maj 1989 oplyses det fra  

 Skolen for Brugskunst, at der efter afgangsvurderingen ikke er fastlagt  

 undervisning, idet eleverne færdiggør deres selvstændige arbejder.
Deres  

 afgangsbevis er udstedt den 31. maj 1989. Endelig oplyser kassen i sin  

 oversendelsesskrivelse, at eleverne fra Skolen for Brugskunst fra den 19. maj  

 1989 afholdt fælles udstilling af deres afgangsarbejder.
Direktoratet har telefonisk fået oplyst fra Skolen for Brugskunst, at de  

 aktiviteter, der finder sted på skolen, efter de studerende har fået vurderet  

 deres afgangsprojekt, ikke har noget at gøre med selve studiet.
Da skolen  

 imidlertid først lukker den 31. maj, når skoleåret slutter, kan de færdige  

 elever i et vist omfang benytte skolens faciliteter.
Eleverne samler deres  

 arbejder sammen, bl.a. med henblik på et videre salgsarbejde.
Endvidere er  

 værksteder mv. i praksis lukkede for 4. års eleverne til fordel for 3. års  

 eleverne, der har måttet »vente«, mens 4. års eleverne færdiggjorde  

 deres afgangsprojekter.
AFGØRELSE I henhold til direktoratets bekendtgørelse nr. 499 af 19. august 1988 om  

 optagelse i en statsanerkendt arbejdsløshedskasse for lønmodtagere, § 1, stk.  

 2, har personer, der har gennemført en erhvervsmæssig uddannelse af mindst 18  

 måneders varighed, ret til optagelse i en arbejdsløshedskasse, når begæring  

 om optagelse er modtaget i kassen inden to uger efter uddannelsens  

 afslutning.
En uddannelses afslutning er som hovedregel datoen for udstedelse af  

 eksamensbevis eller lignende, Herudover vil uddannelsen kunne anses for  

 afsluttet fra det tidspunkt, hvor der kan fremskaffes fornøden, særskilt  

 dokumentation for, at eksamen er bestået.
Afsluttes uddannelsen med skriftlig  

 eller mundtlig eksamen, betragtes uddannelsen som afsluttet den dag, hvor  

 alle karakterer er offentliggjort, og al studieaktivitet er ophørt.
 De bestod afgangsvurderingen den 10. maj 1989, og efter denne dato og  

 indtil skoleårets afslutning var der ikke yderligere undervisning på skolen.  

 Når yderligere henses til, at det er oplyst, at de aktiviteter, den enkelte  

 elev evt. måtte deltage i efter afgangsvurderingen, ikke har noget at gøre  

 med selve studiet, idet afgangsprojektet er afsluttet og vurderet, samt at  

 deltagelse i skolens udstilling mv. altså ikke kan antages at være  

 obligatorisk, finder direktoratet, at De har afsluttet Deres uddannelse den  

 10. maj 1989, således at De kan optages fra denne dato.
 Direktoratet ændrer således kassens afgørelse.
Direktoratet skal bemærke, at man i forbindelse med dimittendoptagelse  

 alene ser på, om pågældende har afsluttet sin uddannelse, og ikke på, om  

 pågældende i øvrigt står til rådighed for arbejdsmarkedet.
Dette kan  

 imidlertid blive aktuelt, når der på et tidspunkt skal udbetales dagpenge.
 Direktoratets afgørelse kan af kassen indbringes for Ankenævnet for  

 Arbejdsløshedsforsikringen inden fire uger.
 P.D.V.
 E.B.
