Nr LSF 13 Forslag til Lov om tilskud til Grønlands hjemmestyre Fremsat af finansministeren (Henning Dyremose) den 3. oktober 1990 Vedtaget ved tredjebehandling den 27. november 1990 Lov nr. 803 af 03/12/1990 § 1. Staten yder i 1991, 1992 og 1993 følgende tilskud til Grønlands hjemmestyre: Mio. kr.
I 1991 ydes 1.588,5 I 1992 ydes 1.583,7 I 1993 ydes 1.583,7 Stk. 2. Såfremt der i 1991, 1992 eller 1993 overføres yderligere  

 opgaver til hjemmestyret, kan finansministeren efter forhandling med  

 hjemmestyret forhøje tilskuddet efter stk. 1 med et beløb svarende til  

 statens besparelse ved overførslen.
 § 2. Tilskuddet reguleres i 1992 og 1993 med en procent, der  

 svarer til den gennemsnitlige pris- og lønregulering på statens driftsbudget  

 for det pågældende år.
 § 3. Tilskuddet udbetales forskudsvis med 1/12 hver måned,  

 medmindre der træffes anden aftale om udbetalingsterminer mellem  

 finansministeren og Grønlands hjemmestyre.
 § 4. Loven har virkning fra den 1. januar 1991.
Oprindeligt fremsat forslag § 1. Staten yder i 1991, 1992 og 1993 følgende tilskud til  

 Grønlands hjemmestyre: Mio. kr.
I 1991 ydes 1.586,8 I 1992 ydes 1.582,0 I 1993 ydes 1.582,0 Stk. 2. Såfremt der i 1991, 1992 eller 1993 overføres yderligere  

 opgaver til hjemmestyret, kan finansministeren efter forhandling med  

 hjemmestyret forhøje tilskuddet efter stk. 1 med et beløb svarende til  

 statens besparelse ved overførslen.
 § 2. Tilskuddet reguleres i 1992 og 1993 med en procent, der  

 svarer til den gennemsnitlige pris- og lønregulering på statens driftsbudget  

 for det pågældende år.
 § 3. Tilskuddet udbetales forskudsvis med 1/12 hver måned, med  

 mindre der træffes anden aftale om udbetalingsterminer mellem  

 finansministeren og Grønlands hjemmestyre.
 § 4. Loven har virkning fra den 1. januar 1991.
Bemærkninger til lovforslaget Lovforslaget indeholder regler om ydelse af statstilskud til Grønlands  

 hjemmestyre.
 De gældende regler om tilskud til Grønlands hjemmestyre er fastsat ved lov  

 nr. 846 af 21. december 1988. Tilskuddet til Grønlands hjemmestyre fastsættes  

 for en tre-årig periode.
 Den nugældende lov vedrører dog kun en to-årig periode - 1989 og 1990 -,  

 idet den forudgående lov - lov nr. 848 af 23. december 1987 vedrørende 1988,  

 1989 og 1990 - på grund af overførsel af nye opgaver til hjemmestyret pr. 1.  

 januar 1989 allerede efter et år blev erstattet af lov nr. 846 af 21.  

 december 1988.
 Som udgangspunkt foreslås tilskuddet til Grønlands hjemmestyre videreført  

 på samme niveau fra 1991.
Efter den hidtidige tilskudslovgivning er der ydet tilskud dels til  

 hjemmestyret dels til de grønlandske kommuner.
Som en administrativ  

 forenkling foreslås det nu, at tilskuddet til de grønlandske kommuner, som i  

 1990 udgør 13,1 mio. kr., overføres til Grønlands hjemmestyre.
Efter ikrafttrædelsen af lov om mineralske råstoffer i Grønland - lov nr.  

 844 af 21. december 1988 - fordeles offentlige indtægter fra koncessionerede  

 selskabers virksomhed vedrørende ikke-levende ressourcer i Grønland mellem  

 staten og Grønlands hjemmestyre med 50 pct. til hver, idet dog indtægter over  

 500 mio. kr. pr. år fordeles ved nærmere aftale.
Bestemmelser i tidligere  

 love om tilskud til Grønlands hjemmestyre om nedsættelse af tilskud med et  

 beløb svarende til hjemmestyrets koncessionsindtægter bortfalder derfor.  

 Grønlands hjemmestyres indtægter efter de nye indtægtsfordelingsregler var i  

 1988 og 1989 i alt 106,8 mio. kr. og forventes i 1990 at ville udgøre ca. 50  

 mio. kr.
Tilskuddet for 1992 og 1993 reguleres i overensstemmelse med den  

 gennemsnitlige reguleringsprocent for statens samlede driftsudgifter fra  

 pris- og lønniveau for finansloven for 1991 til pris- og lønniveau for  

 finansloven for 1992. Tilskuddet for 1993 reguleres derudover med den  

 tilsvarende reguleringsprocent fra pris- og lønniveau for finansloven for  

 1992 til pris- og lønniveau for finansloven for 1993. Reguleringsprocenten  

 beregnes som den gennemsnitlige forventede pris- og lønudvikling på statens  

 driftsbudget, fraregnet indtægtsdækket virksomhed, statsvirksomheder og  

 nettostyrede virksomheder.
Der vil indtil den endelige vedtagelse af  

 finanslovforslaget i december, kunne ske justeringer i pris- og  

 lønforudsætningerne, såfremt den forventede pris- og lønudvikling ændres  

 markant i forhold til det ved budgetteringen forudsatte.
Det påregnes, at sundhedsvæsenet og sundhedsuddannelserne vil kunne  

 overføres til hjemmestyret indenfor nærværende lovforslags løbetid.
Desuden  

 kan det forventes, at andre mindre sagsområder ønskes overført.
Der er derfor  

 i nærværende lovforslag foreslået en bemyndigelse til finansministeren til  

 efter forhandling med Grønlands hjemmestyre at forhøje bloktilskuddet i  

 tilskudsperioden, såfremt der i perioden sker overførsel af opgaver til  

 hjemmestyret efter bestemmelserne i hjemmestyrelovens § 5 eller § 7, jf. § 5.  

 I forbindelse med overførsel af en opgave vil det pågældende ministeriums  

 budget blive reduceret med et beløb svarende til de opgjorte udgifter til  

 sagsområdet, og bloktilskuddet til hjemmestyret forøget tilsvarende.
 Der har mellem Grønlands hjemmestyre og regeringen været ført en række  

 forhandlinger om tilskuddet for perioden 1991-93.
 Udkast til lovforslaget blev behandlet i Grønlands Landsting den 2. maj  

 1990 og fik her tilslutning fra samtlige partier.
 Efter behandlingen i Grønlands Landsting er der i lovforslaget foretaget  

 visse redaktionelle ændringer, ligesom der efter forhandling med Grønlands  

 hjemmestyre og De Grønlandske Kommuners Landsforening er foretaget enkelte  

 beløbsmæssige ændringer i tilskudsgrundlaget.
Korrektioner af tilskudsgrundlaget a.
Tilskuddet til de grønlandske kommuner, som i 1990 udgør 13,1 mio.  

 kr., er baseret på kommunernes varetagelse af administrative opgaver for  

 staten, jf. forvaltningskontrakt af 2. februar 1989 mellem Statsministeriet  

 og De Grønlandske Kommuners Landsforening.
 Som følge af at lønadministrationen samt kasse- og regnskabsfunktionerne  

 for Grønlands Sundhedsvæsen er flyttet fra kommunerne til Sundhedsvæsenet  

 foreslås tilskuddet til kommunerne reduceret med 3,0 mio. kr. i 1991 og 4,0  

 mio. kr. i 1992 og 1993.
 Samtidig foreslås det, at det reducerede tilskud indarbejdes i tilskuddet  

 til Grønlands hjemmestyre, der videreudbetaler tilskuddet til de enkelte  

 kommuner i forhold til disses andel af kommunernes samlede folketal.
b.
Ved tidligere bloktilskudslove er tilskudsgrundlaget blevet forhøjet på  

 baggrund af beregnede udgiftsmæssige konsekvenser for de tidligere overtagne  

 områder som følge af befolkningens udvikling og andre objektive faktorer.
Der  

 er efter forhandling med hjemmestyret foreslået en bloktilskudsforhøjelse på  

 15,0 mio. kr. i forlængelse af tidligere praksis med regulering efter  

 objektive kriterier, som hjemmestyret og regeringen er enige om ikke er  

 hensigtsmæssig at videreføre.
c.
Staten har med hjemmel i en tekstanmærkning i finansloven dækket den  

 forsikringsmæssige risiko for en del af Grønlandsfly A/S's flyflåde.
Der er  

 mellem regeringen og Grønlands hjemmestyre truffet aftale om, at denne  

 risikodækning overtages af hjemmestyret.
Bloktilskuddet til hjemmestyret  

 forøges på denne baggrund med et beløb svarende til Grønlandsfly A/S's  

 udgifter ifølge en forsikringsaftale med et privat forsikringsselskab for de  

 pågældende fly - i alt 2,8 mio. kr.
d.
Hjemmestyret har startet uddannelsen til teknisk assistent på to  

 brancheskoler i Grønland.
 Undervisnings- og Forskningsministeriets hidtidige ressourceforbrug  

 vedrørende uddannelse af grønlandske elever til tekniske assistenter - i alt  

 0,5 mio. kr. - foreslås overført til Grønlands hjemmestyre.
e.
I forbindelse med hjemmestyrets overtagelse af de erhvervsfaglige  

 uddannelser vil Undervisnings- og Forskningsministeriets udgifter til rejser  

 for grønlandske elever bortfalde.
På den baggrund foreslås en forøgelse af  

 tilskuddet til hjemmestyret med 2,0 mio. kr.
f.
Pr. 1. januar 1991 overføres den årlige udarbejdelse af årbogen  

 »Grønland 19xx« samt mindre serviceopgaver fra Statsministeriet til  

 Grønlands hjemmestyre.
 Hjemmestyret vil herefter årligt udarbejde en statistisk publikation med  

 et indhold svarende til det, der har været offentliggjort i årbogen  

 »Grønland 19xx«.
 Ministeriets bevilling på 1,2 mio. kr. vedrørende ovennævnte opgaver  

 foreslås overført til hjemmestyret.
Bilag Tilskuddet til hjemmestyret vil herefter for årene 1991, 1992 og 1993  

 kunne opgøres således:
Efter 2. behandling den 22. november 1990 § 1. Staten yder i 1991, 1992 og 1993 følgende tilskud til  

 Grønlands hjemmestyre:
 Stk. 2. Såfremt der i 1991, 1992 eller 1993 overføres yderligere  

 opgaver til hjemmestyret, kan finansministeren efter forhandling med  

 hjemmestyret forhøje tilskuddet efter stk. 1 med et beløb svarende til  

 statens besparelse ved overførslen.
 § 2. Tilskuddet reguleres i 1992 og 1993 med en procent, der  

 svarer til den gennemsnitlige pris- og lønregulering på statens driftsbudget  

 for det pågældende år.
 § 3. Tilskuddet udbetales forskudsvis med 1/12 hver måned,  

 medmindre der træffes anden aftale om udbetalingsterminer mellem  

 finansministeren og Grønlands hjemmestyre.
 § 4. Loven har virkning fra den 1. januar 1991.
