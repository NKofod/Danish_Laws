Vejledning om regulering af satser fra 1. januar 2020 efter lov om arbejdsskadesikring i Grønland og tidligere anordninger om  arbejdsskadesikring Indledning Efter lov om arbejdsskadesikring i Grønland, jf. lovbekendtgørelse nr. 75 af 16. januar 2017, skal der med virkning fra 1. januar 2020 efter indstilling fra bestyrelsen for Arbejdsmarkedets Erhvervssikring ske regulering af lovens årslønsbeløb, godtgørelsesbeløb, overgangsbeløb samt løbende erstatninger.
 Beløb for méngodtgørelse og den maksimale årsløn, der følger af lov om arbejdsskadesikring i Grønland, reguleres efter reglerne i arbejdsskadesikringsloven.
 Lovens løbende erstatninger, overgangsbeløbet, jf. lovens § 23, og den minimale årsløn, jf. lovens § 28, stk. 4 og 5, reguleres standardmæssigt hvert år pr. 1. januar med en procentsats svarende til ændringen i reguleringsprisindekset for Grønland for juli måned det foregående år i forhold til reguleringsprisindekset for Grønland for juli måned 2009.
 Endvidere fastsættes for arbejdsskader indtruffet i tiden fra 1. juli 1962 til 31. december 2010 satser for dagpenge, overgangsbeløb ved dødsfald, godtgørelse og erstatning for mén og løbende erstatninger efter anordning nr. 991 af 3. oktober 2008, anordning nr. 273 af 24. april 2001, anordning nr. 818 af 11. september 1996, anordning nr. 145 af 16. marts 1988,anordning nr. 558 af 28. december 1979 og anordning nr. 42 af 2. februar 1962.
 Reguleringen af satserne fastsættes af Arbejdstilsynets direktør efter bemyndigelse fra beskæftigelsesministeren.
Metoden for regulering af satserne er fastsat ved henholdsvis lov og langvarig, fast praksis.
Vejledningen er dermed udtryk for de beregnede satser i 2020-niveau.
Satser for arbejdsskader indtruffet 1. januar 2020 eller senere Med virkning for arbejdsskader efter lov om arbejdsskadesikring i Grønland, jf. lovbekendtgørelse nr. 75 af 16. januar 2017, indtruffet den 1. januar 2020 eller senere fastsættes følgende:
 1) Maksimumsbeløbet for årslønnen efter § 28, stk. 3, fastsættes til 551.000 kr., jf. § 29, stk. 1.
 2) Minimumsbeløbet for årslønnen efter § 28, stk. 4 og 5 fastsættes til 65.100 kr., jf. § 29, stk. 2.
 3) Godtgørelse for 100 pct. varigt mén efter § 22, stk. 3 og 4 fastsættes til 918.000 kr., jf. § 29, stk. 1.
 4) Overgangsbeløbet ved dødsfald efter § 23, stk. 1 fastsættes til 162.700 kr., jf. § 29, stk. 2.
 Grundlønnen for beregning og regulering af løbende erstatninger for arbejdsskader indtruffet den 1. januar 2020 eller senere er den fastsatte årsløn, jf. lovens § 28, stk. 1-7, multipliceret med 55.200/65.100.
 Fastsættes løbende årlig erstatning den 1. januar 2020 eller senere, udbetales erstatningen fra tidspunktet for dennes begyndelse med et tillæg på 18,0 pct. til den erstatning, der svarer til grundlønnen.
Satser for arbejdsskader indtruffet i tiden 1. januar 2011 til 31. december 2019 Løbende årlig erstatning udbetales med virkning fra 1. januar 2020 med et tillæg på 18,0 pct. til den erstatning, der svarer til grundlønnen.
 Fastsættes løbende årlig erstatning den 1. januar 2020 eller senere, udbetales erstatningen fra tidspunktet for dennes begyndelse med et tillæg på 18,0 pct. til den erstatning, der svarer til grundlønnen.
 Godtgørelsen for mén (§ 22, stk. 3 og 4) fastsættes til 918.000 kr.
 Overgangsbeløbet ved dødsfald (§ 23, stk. 1) fastsættes til 162.700 kr.
Satser for arbejdsskader indtruffet i tiden 1. januar 2009 til 31. december 2010 Dagpenge og løbende årlig erstatning efter anordning nr. 991 af 3. oktober 2008 udbetales med virkning fra 1. januar 2020 med et tillæg på 18,0 pct. til den fastsatte erstatning, jf. § 77, stk. 7, i lov om arbejdsskadesikring i Grønland.
 Fastsættes dagpenge eller løbende årlig erstatning den 1. januar 2020 eller senere, udbetales dagpengene eller erstatningen fra tidspunktet for dennes begyndelse med et tillæg på 18,0 pct. til den fastsatte erstatning, jf. § 77, stk. 7, i lov om arbejdsskadesikring i Grønland.
 Dagpengene kan ikke udgøre mere end 4.405 kr. pr. uge, jf. anordningens § 19, stk. 2.
 Godtgørelsen for mén (anordningens § 23, stk. 3 og 4) fastsættes til 918.000 kr.
 Overgangsbeløbet ved dødsfald (anordningens § 24, stk. 1) fastsættes til 162.700 kr.
Satser for arbejdsskader indtruffet i tiden 1. oktober 1996 til 31. december 2008 Dagpenge og løbende årlig erstatning efter anordning nr. 818 af 11. september 1996 og anordning nr. 273 af 24. april 2001 udbetales med virkning fra 1. januar 2020 med et tillæg på 18,0 pct. til den fastsatte erstatning, jf. § 77, stk. 5 og 6, i lov om arbejdsskadesikring i Grønland.
 Fastsættes dagpenge eller løbende årlig erstatning den 1. januar 2020 eller senere, udbetales dagpengene eller erstatningen fra tidspunktet for dennes begyndelse med et tillæg på 18,0 pct. til den fastsatte erstatning, jf. § 77, stk. 5 og 6, i lov om arbejdsskadesikring i Grønland.
 Dagpengene kan ikke udgøre mere end 4.405 kr. pr. uge, jf. anordningernes § 32, stk. 2.
 Godtgørelsen for mén (anordningens § 38, stk. 3 og 4) fastsættes til 668.000 kr.
 Overgangsbeløbet ved dødsfald (anordningens § 40, stk. 1) fastsættes til 162.700 kr.
Satser for arbejdsskader indtruffet i tiden 1. april 1984 til 30. september 1996 Dagpenge og løbende årlig erstatning efter anordning nr. 558 af 28. december 1979 og anordning nr. 145 af 16. marts 1988 udbetales med virkning fra 1. januar 2020 med et tillæg på 18,0 pct. til den fastsatte erstatning, jf. § 77, stk. 3 og 4, i lov om arbejdsskadesikring i Grønland.
 Fastsættes dagpenge eller løbende årlig erstatning efter anordning nr. 558 af 28. december 1979 eller efter anordning nr. 145 af 16. marts 1988 den 1. januar 2020 eller senere, udbetales dagpengene eller erstatningen fra tidspunktet for dennes begyndelse med et tillæg på 18,0 pct. til den fastsatte erstatning, jf. § 77, stk. 3 og 4, i lov om arbejdsskadesikring i Grønland.
 Dagpengene kan ikke udgøre mere end 4.405 kr. pr. uge, jf. anordningernes § 27, stk. 2.
 Erstatningen for mén (anordningens § 34, stk. 3) fastsættes til 67.000 kr.
 Overgangsbeløbet ved dødsfald (anordningens § 36, stk. 1) fastsættes til 162.700 kr.
Satser for arbejdsskader indtruffet i tiden 1. januar 1980 til 31. marts 1984 Løbende årlig erstatning efter anordning nr. 558 af 28. december 1979 udbetales med virkning fra 1. januar 2020 med et tillæg på 18,0 pct. til den fastsatte erstatning, jf. § 77, stk. 2, i lov om arbejdsskadesikring i Grønland.
 Fastsættes en løbende årlig erstatning den 1. januar 2020 eller senere efter anordning nr. 558 af 28. december 1979, udbetales erstatningen fra tidspunktet for dennes begyndelse med et tillæg på 18,0 pct. til den fastsatte erstatning, jf. § 77, stk. 2, i lov om arbejdsskadesikring i Grønland.
 Den i anordning nr. 558 af 28. december 1979, nævnte erstatning for mén (§ 34, stk. 3) fastsættes til 67.000 kr.
 Det i anordning nr. 558 af 28. december 1979, nævnte overgangsbeløb ved dødsfald (§ 36, stk. 1) fastsættes til 162.700 kr.
Satser for ulykkestilfælde indtruffet i tiden 1. juli 1962 til 31. december 1979 Løbende årlig rente efter ulykkesforsikringsanordningen udbetales med virkning fra 1. januar 2020 med et tillæg på 18,0 pct. til den fastsatte rente, jf. § 77, stk. 1, i lov om arbejdsskadesikring i Grønland.
 Fastsættes en løbende årlig rente den 1. januar 2020 eller senere efter ulykkesforsikringsanordningen, udbetales renten fra tidspunktet for denne begyndelse med et tillæg på 18,0 pct. til den fastsatte rente, jf. § 77, stk. 1, i lov om arbejdsskadesikring i Grønland.
 Tillægget til den fastsatte rente gælder ikke for forsikringer tegnet efter ulykkesforsikringsanordningens §§ 55 og 59, stk. 1.
Afrunding Løbende årlige erstatninger, der ikke er delelige med 12, fastsættes til nærmeste med 12 delelige kronebeløb.
Kost og logi Værdien af kost og logi fastsættes til 42.300 kr. årligt for personer, der har ophold hos arbejdsgiveren.
Værdien af kosten alene fastsættes til 95 kr. pr. dag.
Brillestel Maksimumsatsen for erstatning af brillestel er 1.200 kr.
