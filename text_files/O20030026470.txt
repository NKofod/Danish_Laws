Resumé  



  

 En far klagede til Kirkeministeriet over at en ministerialbogsfører havde  

 ændret datterens efternavn.
Faren, der ikke havde del i forældremyndigheden,  

 gav bl.a. udtryk for at datteren ikke ønskede at skifte efternavn.  

 Ombudsmanden  

 kunne ikke kritisere ministerialbogsførerens afgørelse om ændring af  

 datterens  

 efternavn.
 I forbindelse med ombudsmandens undersøgelse af sagen henholdt  

 Kirkeministeriet sig til sognepræstens vurdering og udtalte at  

 ministerialbogsføreren havde behandlet navneændringen i overensstemmelse med  

 personnavnelovens § 14, stk. 2.
Ombudsmanden  

 udtalte at  

 ministerialbogsføreren da han ændrede datterens efternavn (datteren var 6 år  

 gammel), ikke havde haft tilstrækkelige oplysninger om hendes holdning til  

 den  

 forestående navneændring  enten i form af oplysninger fra moren eller  

 fra  

 datteren selv.
Dette mente ombudsmanden var beklageligt.
Ombudsmanden  

 var derfor ikke  

 enig med Kirkeministeriet i at navneændringen var blevet gennemført i  

 overensstemmelse med navnelovens § 14, stk. 2.  

 Ombudsmanden  

 mente heller ikke at Kirkeministeriet da ministeriet behandlede farens klage,  

 havde haft dækkende oplysninger om datterens holdning til den forestående  

 navneændring.
Dette mente ombudsmanden også var beklageligt.
Ombudsmanden  

 henstillede til  

 Kirkeministeriet at overveje det nærmere behov for en vejledning til brug for  

 ministerialbogsførernes administration af bestemmelsen i navnelovens § 14,  

 stk. 2.  

 Ombudsmanden  

 bad Kirkeministeriet om  

 orientering om resultatet af ministeriets overvejelser. (J.nr. 2000-1380-604) Oplysninger om barns holdning til navneændring Det fremgår af sagen at A og  

 hans tidligere ægtefælle, B, har en datter, C, født den ( ) 1993, som B har  

 forældremyndigheden over.
 Den 18. juni 1999 modtog ministerialbogsføreren  

 ved X Kirke en anmeldelse af samme dato fra B om ændring af Cs  

 efternavn til  

 b (Bs efternavn  erhvervet på grundlag af ægteskab).  

 Det fremgår af  

 påtegning på anmeldelsen at Y Kirkekontor telefonisk havde bekræftet at C var  

 indforstået med navneændringen.
Den 22. februar 2000 klagede  

 A til Kirkeministeriet over at Cs efternavn var blevet ændret til  

 b.
I  

 klagen henviste A til navnelovens § 14, stk. 2, og gav udtryk for at C ikke  

 ønskede  

 at skifte efternavn.
Efter As opfattelse var navneændringen blevet  

 foretaget  

 for at chikanere A og fratage C hendes identitet i forhold til A.
Endvidere  

 mente A ikke at det nye efternavn kunne benyttes da det var erhvervet på  

 grundlag af ægteskab ifølge navnelovens § 2, stk. 4.
 Med brev af 24. februar 2000  

 bad Kirkeministeriet A - forinden videre blev foretaget i anledning af  

 As  

 klage - om oplysning om navnet på den for ministerialbøgerne ansvarlige - den  

 kirkebogsførende sognepræst - hvortil anmeldelsen om ændring af Cs  

 efternavn  

 var sket.
I brev af 8. marts 2000 til A  

 oplyste X Kirke ved kordegn D at der den 18. juni 1999 blev indgivet  

 anmeldelse  

 om navneforandring til X Sogns kordegn af B som alene var indehaver af  

 forældremyndigheden.
Kirken oplyste videre at B havde ændret Cs  

 efternavn fra  

 a (As efternavn) til b som B også selv bar som  

 giftenavn, og som var givet  

 barnet efter § 2, nr. 4, i personnavneloven.
X Kirke sendte den 10. marts  

 2000  

 en kopi af dette brev til Kirkeministeriet.
 Med brev af 13. marts 2000  

 sendte A de ønskede oplysninger til Kirkeministeriet.
 Den 14. marts 2000 skrev  

 Kirkeministeriet følgende til biskoppen over V Stift:
 I vedlagte breve af 22.  

 februar og 13. marts 2000 har (A), (X)-by, klaget over, at der ved anmeldelse  

 til ministerialbogen for (X) sogn er foretaget ændring af efternavnet for  

 hans  

 datter (C) (født 3. marts 1993) fra (a) til (b),  

 uanset, at barnet skulle  

 have modsat sig navneændringen, jf. § 14 , stk. 2, i personnavnelov.
 I denne anledning skal man  

 bede den for kirkebøgerne ansvarlige sognepræst meddele, hvorvidt  

 bestemmelsen  

 i § 14, stk. 2, i personnavneloven om oplysning om barnets holdning til  

 navneforandring er overholdt ved den stedfundne navneforandring, eller om  

 navneforandringen skal ophæves.
 I sagens anledning skal man  

 oplyse:
Ved navneforandring for et  

 barn under 12 år, skal der foreligge oplysning om dets holdning til den  

 påtænkte navneforandring i det omfang barnets modenhed og sagens  

 omstændigheder  

 tilsiger det.
Ved afgørelsen skal der i videst muligt omfang tages hensyn til  

 barnets holdning til den påtænkte navneforandring, jf. herved § 14, stk. 2, i  

 personnavneloven.
Det bemærkes, at den for  

 ministerialbøgerne ansvarlige må tilvejebringe oplysning om barnets holdning  

 til navneforandringen på en måde, der er afpasset barnets alder, modenhed og  

 sagens omstændigheder.
Der er ikke tale om en ubetinget høringspligt, idet  

 barnet ikke skal sættes i en situation, som det ikke kan overskue eller har  

 forudsætninger for at tage stilling til, jf. herved Civilretsdirektoratets  

 cirkulæreskrivelse  

 af 29. oktober 1997.
Med svaret bedes denne  

 skrivelse og de medfølgende bilag indsendt hertil gennem provst og biskop.  

 Der  

 bedes vedlagt en udskrift af ministerialbogen vedr. (C). Den 22. marts 2000 afgav den  

 kirkebogsførende sognepræst ved X Kirke, E, der samtidig er provst for Z  

 Provsti, en udtalelse i sagen.
Af udtalelsen fremgår bl.a.:
Bestemmelserne mener jeg  

 bestemt er overholdt.
Forløbet er følgende:
 Barnets moder, (B), som alene  

 har forældremyndigheden, henvender sig til sit bopælssogn, til kirkekontoret  

 i (Y)-by, i juni 1999 for at få ændret datterens efternavn.
Moderen gør overfor  

 kirkekontoret rede for baggrunden for navneændringen, nemlig at pigen skal  

 begynde i skolens børnehaveklasse efter sommerferien, at hun har talt med (C)  

 om det praktiske i at have samme efternavn, og det ville (C) godt.
Barnet er  

 iflg. moderen taget med på råd.
Papirerne sendes herefter fra  

 (Y) til (X) kirkekontor, hvor navneændringen udføres, efter at man telefonisk  

 har talt med kontoret i (Y)-by.
Anmeldelsen om navneforandring modtages i  

 (X)-by den 18. juni 1999 og navneændringen finder sted samme dag.
Som sognepræst kb i (X)-by  

 har jeg ikke personligt været inde i sagsbehandlingen.
Men efter modtagelsen  

 af  

 Kirkeministeriets forespørgsel har jeg talt med barnets moder i telefonen,  

 samt  

 provstens sekretær på kirkekontoret i (Y)-by og kordegnen her i (X)-by.
Det  

 er  

 min opfattelse, at der ikke er sket fejl i proceduren.
 Jeg skal ikke tage stilling  

 til, hvor meget en seksårig forstår sig på skift af efternavn, eller hvilken  

 af  

 forældrene der er bedst til at tolke barnets samtykke eller mangel på samme.  

 Da  

 loven ikke udtrykkelig fordrer en høringspligt for så små børn, og da mor og  

 barn ikke længere bor i registreringssognet, må man slå sig til tåls med, at  

 det foregår som ovenfor beskrevet.
Den ønskede udskrift af  

 ministerialbogen vedlægges. Den 30. marts 2000 fremsendte  

 biskoppen over V Stift udtalelsen af 22. marts 2000 til Kirkeministeriet idet  

 biskoppen i det hele henholdt sig til denne udtalelse.
Den 6. april 2000 tog  

 Kirkeministeriet stilling til As klage.
Med Kirkeministeriets brev af  

 6.  

 april 2000 var udtalelserne fra biskoppen over V Stift og den  

 kirkebogsførende  

 sognepræst ved X Kirke vedlagt.
Kirkeministeriet udtalte følgende:
 Med henvisning til tidligere  

 brevveksling, senest Deres brev af 13. marts 2000 og brev herfra af 14. marts  

 2000 vedrørende navneændring for (C) skal man meddele, at Kirkeministeriet  

 har modtaget det i kopi vedlagte brev af 30. marts 2000 fra biskoppen over  

 (V)  

 Stift og erklæring af 22. marts 2000 fra den kirkebogsførende sognepræst ved  

 (X) Kirke, provst (E).
 Der henvises til det i brevet  

 anførte, herunder erklæringen fra den kirkebogsførende sognepræst om, at  

 registreringsmyndigheden har foretaget den i henhold til bestemmelsen i § 14,  

 stk. 2, i personnavneloven foreskrevne vurdering vedrørende en navneændring  

 for et barn under 12 år.
 Man kan herefter lægge til  

 grund, at registreringsmyndigheden, som har afgørelsen ved en navneændring  

 til  

 ministerialbøgerne, har behandlet navneændringen i overensstemmelse med  

 personnavnelovens § 14, stk. 2.
 Ministeriet må henholde sig  

 til den af den kirkebogsførende sognepræst foretagne vurdering.
 Den 25. april 2000 klagede A  

 til mig over Kirkeministeriets behandling af sagen.
I klagen skrev A  

 følgende:
 Undertegnet ønsker hermed at  

 klage over Kirkeministeriets afgørelse af 6/4-2000 idet jeg stadig ikke mener  

 at min datter (C)s mening om dennes navneforandring er blevet hørt,  

 hvilket  

 hun trods sine 7 år bestemt er moden nok til at kunne udtrykke sig om.
 Som vedlagte bilag også  

 beskriver har min tidligere hustru (B) kun gjort dette i et forsøg på at  

 chikanere  

 mig, og hendes begrundelse for [at] forandre (C)s efternavn, med at det  

 skulle  

 være mere praktisk, når hun nu var begyndt i skole, kan jeg ikke tilslutte  

 mig  

 fordi hvor mange børn på 7 år render rundt og spørger hinanden om hvad de  

 hedder til efternavn.
 I øvrigt vil jeg samtidig  

 klage over Provst (E)s mangel på stillingtagen til hvor meget en 6-årig  

 kan forstå,  

 især da han ikke har talt personligt med hverken min datter eller min  

 tidligere  

 hustru, og at man må slå sig til tåls med at de ikke længere bor i (X) sogn,  

 hvilket jeg må forstå som, at hvis man bare flytter langt nok væk, kan man  

 som forældremyndighedsindehaver gøre hvad man har lyst til, i stedet for at  

 indkalde til en høring om dette.
Ovenstående og vedlagte bilag  

 håber jeg er nok argumentation for at de vil bede Kirkeministeriet om at  

 annullere denne afgørelse om navneforandring Den 3. juli 2000 bad jeg  

 Kirkeministeriet om en udtalelse i anledning af As klage.
Jeg bad  

 forinden  

 Kirkeministeriet indhente en udtalelse fra biskoppen over V Stift, provsten  

 for Z Provsti og den kirkebogsførende sognepræst ved X Kirke.
Jeg skrev bl.a.  

 følgende til Kirkeministeriet:
 Kirkeministeriet har i sin  

 afgørelse af 6. april 2000  ud over til Biskoppen over (V) Stifts brev  

 af 30.  

 marts 2000  henvist til det der er anført i erklæringen fra provst (E),  

 og har  

 lagt til grund at sagen er behandlet i overensstemmelse med navnelovens § 14,  

 stk. 2.
Efter navnelovens § 14, stk.  

 1, kræver forandring af et barns navn samtykke fra barnet hvis det er fyldt  

 12  

 år.
En navneforandring kan kun i særlige tilfælde finde sted uden barnets  

 samtykke, jf. navnelovens § 14, stk. 3.
Hvis barnet er under 12 år,  

 skal der efter § 14, stk. 2, foreligge oplysning om barnets holdning til  

 den påtænkte navneforandring i det omfang barnets modenhed og sagens  

 omstændigheder  

 tilsiger det.
Der skal endvidere i videst muligt omfang tages hensyn til  

 barnets holdning.
Bestemmelsen i § 14, stk. 2,  

 blev indsat ved lov nr. 233 af 2. april 1997 om ændring af adoptionsloven,  

 indfødsretsloven og navneloven.
Tilføjelsen skete i forbindelse med  

 gennemførelsen af Haagerkonventionen  af 29. maj 1993 om beskyttelse af  

 børn  

 og om samarbejde med hensyn til internationale adoptioner  i dansk ret.
 I forarbejderne til loven   

 de specielle bemærkninger til bestemmelsen i navnelovens § 14, stk. 2   

 er der  

 i Folketingstidende 1996- 97, tillæg A, sp. 1869, bl.a. anført:
Den foreslåede bestemmelse  

 indebærer, at børn, der ikke er fyldt 12 år, gives lejlighed til at udtale  

 sig,  

 inden der træffes afgørelse om navneændring.
Bestemmelsen omfatter alle børn  

 under 12 år, ikke blot adoptivbørn. Det fremgår af samme  

 bemærkninger at der selvsagt ikke er tale om en ubetinget høringsregel, og at  

 bestemmelsen svarer til bistandslovens §  

 124  

 a, dog med den tilføjelse at der ved afgørelsen i videst  

 muligt omfang skal tages hensyn til barnets holdning til den påtænkte  

 navneforandring.  

 Vedrørende denne tilføjelse er der i de specielle bemærkninger henvist til de  

 almindelige bemærkninger, pkt. 4.4.2. Af disse bemærkninger fremgår det  

 bl.a.:
Det Danske Center for  

 Menneskerettigheder har i et høringssvar over betænkningen givet udtryk for,  

 at en bestemmelse om, at barnets holdning til den påtænkte navneændring bør  

 inddrages i videst muligt omfang, bør indføjes i selve lovteksten som følge  

 af  

 den vægt, som såvel Haagerkonventionen som FNs konvention om barnets  

 rettigheder tillægger en hensynstagen til barnets ønsker og meninger.  

 Lovforslaget er udformet i overensstemmelse hermed. Af forarbejderne til  

 bistandslovens §  

 124 a,  

 stk. 2 (Folketingstidende 1991-92, tillæg B, sp.  

 2355f  

 ), fremgår bl.a. følgende:
Med bestemmelsen lovfæstes,  

 at kommunen skal inddrage mindre børns holdning, inden der træffes afgørelse  

 om en påtænkt foranstaltning, der vedrører barnet.
Bestemmelsen forudsætter,  

 at oplysningerne om barnets holdning tilvejebringes på en måde, der er  

 afpasset  

 barnets alder, modenhed og sagens art.
Da det drejer sig om børn under 12 år,  

 er det vigtigt, at barnet ikke sættes i situationer, som det ikke kan  

 overskue  

 og ikke har forudsætninger for at kunne tage stilling til.
Selv om der ikke er tale om  

 en ubetinget høringsregel som den, der er foreslået for børn der er fyldt 12  

 år, vil det være en følge af den foreslåede bestemmelse, at der også for børn  

 under 12 år i videst muligt omfang lægges vægt på barnets mening.
Heri ligger  

 tillige, at barnets holdning skal fremgå af sagen. Ændringen af navneloven blev  

 fulgt op af Civilretsdirektoratets skrivelse af 29. oktober 1997 og  

 Kirkeministeriets skrivelse af 1. december 1997. Af sidstnævnte skrivelse  

 fremgår at ministerialbogsføreren bør være opmærksom på at børn under 12 år  

 gives lejlighed til at udtale sig inden der træffes afgørelse om en  

 navneændring for barnet.
 Efter min opfattelse må det  

 på det foreliggende grundlag kunne lægges til grund at (C)s holdning  

 til den  

 påtænkte navneændring er kommet til udtryk gennem (B), og at (C) ikke selv  

 har  

 været til stede på kirkekontoret.
 Kirkeministeriet bedes i sin  

 udtalelse komme ind [på] hvorledes denne fremgangsmåde forholder sig til  

 bestemmelsen i navnelovens § 14, stk. 2, og dennes forarbejder.
Myndighedernes udtalelser og  

 akterne i sagen bedes sendt mig gennem Civilretsdirektoratet hvis  

 bemærkninger  

 jeg tillige udbeder mig. Af udtalelse af 5. august  

 2000 fra provst E, X Kirke, fremgår følgende:
 Idet jeg skal henholde mig  

 til min udtalelse af 22/3-00 og det deri beskrevne sagsforløb, kan jeg  

 oplyse, at jeg har forespurgt på (X) kirkekontor endnu engang.
Det ligger fast, at i den  

 telefonsamtale, som man havde den 18. juni 1999 med kirkekontoret i (Y)-by  

 (bopælssognet), har man forhørt sig om barnets holdning og fået bekræftet, at  

 barnet er indforstået med navneændringen.
Man har dog ikke udbedt sig  

 skriftlig dokumentation for dette.
Jeg er stadig af den mening,  

 at der ikke er sket fejl i sagsbehandlingen.
Men når der skal udøves et skøn,  

 er det en ulempe, at en navnesag indgivet i bopælssognet kommer til  

 sagsbehandling  

 et helt andet sted, hvor man hverken møder mor eller barn.
Det er rigtigt, som (A)  

 beklager, at der ikke fra (X) kirkekontor har været indkaldt til en høring af  

 barnet.
Det ville være lidt upraktisk afstanden taget i betragtning.
Og efter  

 bestemmelserne er der heller ikke nogen ubetinget høringspligt, når barnet  

 kun  

 er 6 år.
I bopælssognet er det  

 rimeligt, at barnet kommer med på kirkekontoret og får lejlighed til at  

 udtale  

 sig.
Men man kan godt forestille sig sager så komplicerede (pga. alder eller  

 modstridende udsagn), at dette kunne være nødvendigt med en børnepsykolog for  

 at kunne foretage den rette vurdering, og det ville ikke være nogen heldig  

 udvikling. Biskoppen over V Stift  

 udtalte den 19. september 2000 følgende:
 Med henvisning hertil  

 fremsender jeg vedlagt en udtalelse af 5. august 2000 fra den  

 kirkebogsførende  

 sognepræst ved (X) kirke, der samtidig er provst for (Z) provsti.
Jeg kan i  

 det  

 hele henholde mig til udtalelse.
Det tilføjes, at jeg specielt  

 har noteret mig, at det dengang seksårige barns holdning til navneændringen  

 er  

 indhentet på kordegnekontoret i bopælssognet, der er et andet end  

 registreringssognet,  

 hvis behandling af sagen der formelt er klaget over.
Jeg er imidlertid enig  

 med sognepræsten/provsten i, at indstillingen fra bopælssognet med barnets  

 holdning til navneændringen må kunne lægges til grund af de kirkelige  

 myndigheder i registreringssognet, dvs. af den kirkebogsførende sognepræst i  

 (X) sogn.
Dette gælder så meget desto mere, som indstillingen telefonisk er  

 verificeret, inden navneændringen blev foretaget.
Efter min opfattelse kan  

 det  

 ikke uden udtrykkeligt fastsatte bestemmelser herom kræves, at det er den  

 kirkelige myndighed i registreringssognet, som kan ligge langt fra ansøgerens  

 bopæl, der skal foretage den personlige vurdering af et mindreårigt barns  

 holdning  

 til en eventuel navneændring.
 Kirkeministeriet fremsendte  

 den 22. september 2000 udtalelse af 5. august 2000 fra provst E, X Kirke, og  

 udtalelse af 19. september 2000 fra biskoppen over V Stift.
Kirkeministeriet  

 udtalte samtidig følgende:
 Efter det i erklæringerne  

 anførte må Kirkeministeriet fortsat lægge til grund, at den kirkebogsførende  

 sognepræst som ansvarlig for ministerialbøgerne har foretaget den i  

 personnavneloven  

 § 14, stk. 2, angivne vurdering med hensyn til oplysning om barnets holdning  

 til navneændringen, herunder ved drøftelse med ministerialbogsføreren i  

 barnets  

 og moderens bopælssogn.
Man finder herefter, at den kirkebogsførende  

 sognepræst  

 har foretaget navneforandringen for et barn under 12 år i overensstemmelse  

 med  

 lovens bestemmelser.
 Med hensyn til en principiel  

 fortolkning af personavnelovens § 14, stk. 2, må denne henhøre under  

 ressortministeriet (Justitsministeriet).
 I brev af 10. oktober 2000  

 havde Civilretsdirektoratet følgende bemærkninger til sagen:
 I et brev af 26. september  

 2000 til Kirkeministeriet har  

 Folketingets Ombudsmand  

 udbedt  

 sig Civilretsdirektoratets bemærkninger til en navnesag, hvor et barn fik  

 ændret efternavn ved anmeldelse til ministerialbogen.
 Barnets far har klaget over,  

 at barnet ikke er blevet hørt, jf. navnelovens § 14, stk. 2.
 Barnet var på tidspunktet for  

 navneforandringen 6 år og 3 måneder, og moderen havde forældremyndigheden  

 over barnet.
 Navnelovens § 14, stk. 2, om  

 udtalelse fra børn under 12 år, trådte i kraft den 1. november 1997. I den  

 forbindelse udsendte Civilretsdirektoratet en skrivelse den 29. oktober 1997  

 til bl.a. personregisterførerne i Sønderjylland og statsamterne.  

 Kirkeministeriet modtog genpart heraf.
I skrivelsen orienterer  

 Civilretsdirektoratet om, at der skal lægges vægt på, at børn under 12 år får  

 lejlighed til at udtale sig inden navneforandringen foretages, og at barnets  

 holdning tilvejebringes på en måde, der er afpasset barnets alder, modenhed  

 og  

 sagens omstændigheder.
Det påpeges, at det er vigtigt, at barnet ikke sættes  

 i  

 en situation, som det ikke kan overskue, og som det ikke har forudsætning for  

 at tage stilling til.
Barnets holdning må tillægges selvstændig vægt ved  

 afgørelsen.
Civilretsdirektoratet har  

 ikke overfor statsamterne og personregisterførerne (Sdrj) udstedt nærmere  

 retningslinjer for, hvordan bestemmelsen skal administreres.
Vores synspunkt  

 herpå  

 er gengivet i Skarrildhusberetningerne for 1997, side 47, 1998, side 81 og  

 1999, side 65. Civilretsdirektoratet ses ikke at have haft nyere praksis om  

 spørgsmålet.
Som det fremgår af skrivelsen  

 af 29. oktober 1997, er der ikke tale om en ubetinget høringsregel.
Det er  

 dog Civilretsdirektoratets opfattelse, at der bør lægges vægt på, at barnet,  

 i  

 det omfang, det er modent til det, får lejlighed til at ytre sig over for  

 myndigheden, der træffer afgørelse i sagen, jf. adoptionsbetænkningens pkt.  

 4.1.2.
 Det må dog tages som udgangspunkt,  

 at der er tale om en konkret vurdering i den enkelte sag.
 Når det drejer sig om børn  

 under den skolepligtige alder, må den pågældende myndighed, der skal foretage  

 navneforandringen vurdere, på hvilken måde barnets holdning skal  

 tilvejebringes.
 Den 12. oktober 2000 sendte  

 jeg myndighedernes udtalelser til A for eventuelle bemærkninger.
Med brev af 30. oktober 2000  

 kommenterede A myndighedernes udtalelser.
A anførte bl.a. at B i denne sag  

 havde overhørt Cs mening.
Den 14. december 2001 bad jeg  

 Kirkeministeriet om en supplerende udtalelse.
Jeg bad i den forbindelse bl.a.  

 Kirkeministeriet om - over for mig - at oplyse i hvilken egenskab ministeriet  

 havde behandlet klagen fra A.
Jeg bad endvidere Kirkeministeriet om at få  

 oplyst nærmere om indholdet af telefonsamtalen af 18. juni 1999 mellem  

 kirkekontoret i X Sogn og kirkekontoret i Y Sogn, herunder om C havde været  

 til  

 samtale på kirkekontoret i Y Sogn.
 Af udtalelse af 25. januar  

 2002 fra provst F fremgår følgende:
Ang.
Indholdet af telefonsamtale  

 af 18. juni 1999 mellem (X) og (Y) sogn.
2½ år er længe siden! Min  

 sekretær, ( ), husker at hun tog imod mor og datter på kirkekontoret i (Y)  

 sogn.
Moderen bad om en navneændringsblanket til brug for (C)s ændring  

 af  

 efternavn.
I den sammenhæng er bopælssognet kun ekspeditionskontor, mens  

 registreringsstedet er sted for sagsbehandling. ( ) udleverede derfor blot  

 blanketten, fortalte at (C) ikke selv skulle underskrive, da hun dengang kun  

 var 6 år og oplyste adresse og telefon på registreringsstedet, (X) sogn, hvor  

 blanketten med tilhørende attester skulle afleveres.
I dette tilfælde mødte  

 både mor og datter altså op, men samme ekspedition var sket ved en telefonisk  

 henvendelse, hvor blanketten i så fald var blevet tilsendt.
Provst (E)s bemærkning, at  

 det er rimeligt, at barnet kommer med på kirkekontoret i bopælssognet og får  

 lejlighed til at udtale sig, er ikke sædvane.
Som sagt ekspederer vi ligeså  

 tit  

 telefonisk.
Det må være registreringsstedet, der som sagsbehandler skal  

 afprøve,  

 hvis der skal afprøves. ( ) gav i nævnte telefonsamtale med (X) sogn kun  

 udtryk  

 for, at pigen ikke protesterede, mens hun var på kirkekontoret.
Hvis  

 registreringsstedet  

 havde bedt mig om at opsøge familien for at spare dem for en tur til (X)  

 sogn,  

 var jeg rykket ud, men det skete ikke.
Men jeg har nu 2½ år efter  

 taget en samtale med moderen, som jeg vil referere i korthed: Hun husker kun,  

 at hun spurgte ( ), om hun skulle gøre andet end at fremsende blanketten  

 underskrevet til (X) sogn? Det skulle hun ikke. (C) ville på det tidspunkt  

 gerne have sit efternavn ændret.
Siden er hun svinget: Nogen gange fortryder  

 hun, andre gange er det i orden.
Da forældrene ikke er enige, og hun gerne  

 vil  

 tilgodese dem begge, er det ikke nemt for hende.
Hendes svingende forhold til  

 navneændringen afspejler nok dette mere end navneændringen i sig selv, som  

 hun  

 næppe kan bedømme i hendes alder.
Når hun bliver 15 år, der i denne  

 sammenhæng  

 er myndighedsalderen, kan hun selv tage stilling.
Jeg giver (E) ret i, at det  

 ikke vil være nogen heldig udvikling, hvis en børnepsykolog skal tilkaldes  

 til  

 et kirkekontor, men moderen har fortalt mig, at hun har planer om at spørge  

  

 Statsamtet  

  

 om muligheden for en børnepsykolog  

 ikke specielt ang. navneændringen (også den), men i det hele taget fordi  

 situationen  

 er vanskelig. Kirkeministeriet udtalte den  

 4. juli 2002 følgende:
 Kirkeministeriet skal oplyse,  

 at kompetencen til at behandle sager om ændring af navn i en lang række  

 tilfælde er henlagt til folkekirkens ministerialbogsførere, jf.  

 personnavnelovens  

 § 2 (ændring af efternavn), § 10, stk. 3 (ændring af fornavn) samt § 11, stk.  

 1  

 og 3 (hhv. tillæggelse og bortkastelse af mellemnavn).
 Kirkeministeriet er ikke  

 tillagt en selvstændig kompetence til at afgøre konkrete sager om  

 navneændring.  

 Kirkeministeriet har således ikke behandlet den konkrete sag som  

  

 rekurs  

  

 myndighed.
 Som overordnet  og  

 regeludstedende  myndighed i sager om førelse af folkekirkens  

 ministerialbøger  

 har ministeriet imidlertid kompetence til at føre  

  

 tilsyn  

  

 med ministerialbogsførernes administration af reglerne om  

 ministerialbøgernes førelse.
I en række forhold skal  

 ministerialbogsførerne desuden forelægge Kirkeministeriet spørgsmål, der  

 giver  

 anledning til tvivl, forinden der træffes afgørelse i konkrete sager.
Det  

 drejer sig f.eks. om sager vedrørende tillæggelse af fornavne, der ikke er  

 optaget på fortegnelsen over godkendte fornavne, jf. afsnit II, pkt. 8 i  

 Kirkeministeriets cirkulære af 1. marts 1982 om ændring af lovgivningen om  

 personnavne.
 På denne baggrund har  

 Kirkeministeriet ment sig forpligtet til at forholde sig til (A)s  

 klage, uagtet  

 at han efter det oplyste ikke har del i forældremyndigheden over (C).
For så vidt angår indholdet  

 af telefonsamtale den 18. juni 1999 mellem kirkekontorerne i (Y) og (X) Sogne  

 skal ministeriet henvise til provst (F)s udtalelse af 25. januar i år.  

 Det  

 fremgår af denne udtalelse ·  

  

 	  

 at  

  

 (B) havde den da 6-årige (C) med på kirkekontoret ·  

  

 	  

 at  

  

 barnet ikke protesterede mod navneændringen, mens hun  

 var på kirkekontoret.
Ministeriet henviser desuden  

 til udtalelsen af 22. marts 2000 fra den kirkebogsførende sognepræst i (X)  

 Sogn, provst (E). Provsten oplyser, at han ikke personligt har været  

 involveret i sagsbehandlingen.
Han har imidlertid været i telefonisk kontakt  

 med (B) og kirkekontoret i (Y).
Det fremgår af provstens  

 redegørelse af 22. marts 2000 ·  

  

 	  

 at  

  

 (B) overfor (Y) kirkekontor ved sit fremmøde har  

 redegjort for baggrunden for navneforandringen (skolestart) ·  

  

 	  

 at  

  

 (C) er taget med på råd ·  

  

 	  

 at  

  

 (C) er indforstået med navneændringen.
Kirkeministeriet skal  

 endvidere henvise til udtalelsen af 5. august 2000 fra den kirkebogsførende  

 sognepræst i (X) Sogn, provst (E). Det fremgår heraf ·  

  

 	  

 at  

  

 man fra (X) kirkekontor forhørte sig om barnets holdning  

 til navneændringen i forbindelse med telefonsamtalen den 18. juni 1999, og at  

 man telefonisk fik bekræftet at barnet var indforstået med navneændringen ·  

  

 	  

 at  

  

 man fra (X) kirkekontors side herefter ikke har indkaldt  

 (C) til en selvstændig høring om navneændringen.
 Som yderligere begrundelse  

 for ikke at indkalde (C) til selvstændig høring anfører provst (E) at det  

 ville  

 være upraktisk at indkalde barnet, når afstanden mellem bopælen i (Y)-by og  

 (X) kirkekontor er så stor.
Kirkeministeriet er opmærksom  

 på, at navnelovens § 14, stk. 2 ikke indeholder en  

  

 ubetinget  

  

 høringsregel.
Uanset dette mener Kirkeministeriet dog  

 ikke, at en begrundelse om stor afstand mellem barnets bopæl og den  

 sagsbehandlende myndigheds hjemsted  

  

 generelt  

  

 vil kunne begrunde, at man i disse situationer  

  

 generelt  

  

 kan undlade at skaffe (evt. yderligere) oplysninger om  

 holdningen til en navneændring for et barn under 12 år, jf. navnelovens § 14,  

 stk. 2.
Det er Kirkeministeriets  

 opfattelse, at en undladelse af at skaffe (evt. yderligere) oplysninger om  

 barnets  

 holdning til en navneændring, jf. navnelovens § 14, stk. 2, altid skal være  

 baseret på en  

  

 konkret  

  

 vurdering.
Der  

 kan f.eks.  

  

 konkret  

  

 tages hensyn til,  

 at barnet ikke sættes i en situation, som det ikke kan overskue, og som det  

 ikke har forudsætninger for at tage stilling til, jf. herved også  

 Civilretsdirektoratets  

 brev af 10 oktober 2000 til Folketingets Ombudsmand.
I den aktuelle situation har  

 Kirkeministeriet bemærket ·  

  

 	  

 at  

  

 (A) i sin klage af 22. februar 2000 til Kirkeministeriet  

 bl.a. har anført, at (C)s efternavn er blevet ændret mod barnets vilje,  

 samt  

 at (B) har ændret hendes navn i et forsøg på at chikanere (A) og fratage (C)  

 hendes identitet i fht. sin biologiske far ·  

  

 	  

 at  

  

 (A) i sit brev af 25. april 2000 til Ombudsmanden bl.a.  

 anfører, at begrundelsen for at ændre (C)s efternavn (skolestart) efter  

 hans  

 mening ikke er en valid begrundelse, samt at navneændringen kun er gennemført  

 i  

 et forsøg på at chikanere ham ·  

  

 	  

 at  

  

 (B) over for provst (E) efterfølgende telefonisk har  

 givet udtryk for, at hun drøftede navneændringen med (C), der gerne ville  

 have  

 samme efternavn som (B), jf. provstens udtalelse af 22. marts 2000 ·  

  

 	  

 at  

  

 (C) var til stede på (Y) kirkekontor den 18. juni 1999 ·  

  

 	  

 at  

  

 telefonsamtalen den 18. juni 1999 mellem kirkekontorerne  

 i hhv. (Y) og (X) Sogne tyder på, at (C) ikke protesterede mod  

 navneændringen,  

 jf. provst (F)s udtalelse af 25. januar 2002 ·  

  

 	  

 at  

  

 (B) har givet udtryk for, at (C) nu svinger mellem pdes.  

 at acceptere navneændringen og pdas, at fortryde den, jf. provst (F)s  

 udtalelse af 25. januar 2002 ·  

  

 	  

 at  

  

 (B) over for provst (F) har udtrykt planer om at forhøre  

 sig om en børnepsykolog, pga. (C)s tilsyneladende generelt vanskelige  

 situation.
 Samlet finder ministeriet  

 ikke grundlag for at anfægte skønnet om at undlade at indkalde (C) til en  

 selvstændig høring, idet det  som sagen er oplyst  må antages at  

 kunne have  

 sat den da 6-årige pige i en situation som hun ikke kunne overskue, og som  

 hun  

 ikke havde forudsætninger for at tage stilling til.
 På denne baggrund er det  

 ministeriets opfattelse, at navneændringen er gennemført i overensstemmelse  

 med navnelovens § 14, stk. 2.
Kirkeministeriet skal i  

 øvrigt bemærke, at indførelsen af Den Ny Kirkebog (DNK) medfører, at  

 behandlingen af navnesager vil blive behandlet i bopælssognet, når DNK er  

 indført i hele landet.
Indførelsen af DNK forventes fortsat at være  

 gennemført  

 på landsplan ultimo 2003/primo 2004. Der vil herefter ikke opstå situationer,  

 hvor en navneændring skal gennemføres i et sogn, der ligger langt fra den  

 pågældendes  

 bopælssogn. Den 8. juli 2002 bad jeg A om  

 hans eventuelle bemærkninger til myndighedernes supplerende udtalelser.
Med brev af 15. juli 2002 med  

 bilag kommenterede A myndighedernes supplerende udtalelser.
A anførte i den  

 forbindelse bl.a. at C til A havde sagt, og stadig sagde, at hun gerne ville  

 hedde a.
A anførte endvidere at en pige på 6 år sagtens kan  

 vurdere om hun  

 vil hedde det ene eller andet, idet A henviste til at Civilretsdirektoratet  

 havde haft en tilsvarende sag hvor en 5-årig var blevet hørt.
 Med brev af 16. juli 2002  

 fremsendte A en udtalelse af 6. juni 2001 fra Y Skole vedrørende C.
 Den 7. august 2002 modtog jeg  

 udtalelse af 5. august 2002 fra Y Skole vedrørende C.
 Kirkeministeriet oplyste den  

 31. januar 2003 telefonisk over for en af mine medarbejdere at ministeriet  

 ikke er i besiddelse af de bilag som A havde vedlagt sit brev af 25. april  

 2000  

 til mig.
Ombudsmandens udtalelse Ved min bedømmelse af sagen har jeg valgt at koncentrere min  

 undersøgelse til spørgsmålene om ministerialbogsføreren ved (X) Kirke havde  

 tilstrækkelige oplysninger om (C)s holdning til navneændringen, og  

 ministerialbogsførerens afgørelse i sagen.
Jeg bemærker i den forbindelse at Kirkeministeriet i udtalelsen af 4. juli  

 2002 har oplyst at ministeriet ikke har behandlet (A)s klage over  

 ministerialbogsføreren ved (X) Kirkes afgørelse af 18. juni 1999 som  

 rekursmyndighed.
Kirkeministeriet har i stedet henvist til at ministeriet som  

 overordnet og regeludstedende myndighed har kompetence til at føre tilsyn med  

 ministerialbogsførernes administration af reglerne om ministerialbøgernes  

 førelse.
Om adgangen til rekurs inden for den statslige forvaltning gælder som  

 udgangspunkt at der er en ulovhjemlet adgang til klage til en overordnet  

 myndighed - i sidste instans til ministeren - over en underordnet myndigheds  

 afgørelse eller sagsbehandling.
Udgangspunktet fraviges hvis der er tale om  

 en særlig myndighed uden for den sædvanlige hierarkiske struktur.
Afskæring  

 af rekursadgangen kræver i øvrigt udtrykkelig  

 lovhjemmel.
 Klageberettigede er som  

 almindeligt udgangspunkt kun den eller de der har været part(er) i sagen i  

 forbindelse med førsteinstansens behandling af sagen.
 Jeg henviser til Karsten  

 Loiborg mfl., Forvaltningsret (2002), s. 954ff og 963ff, og Karsten Revsbech  

 mfl., Forvaltningsret, Almindelige Emner (1997), s.  

 249f  

 og 252ff.
Det er almindeligt antaget i  

 den juridiske litteratur at partsbegrebet omfatter ansøgere, klagere og andre  

 der har en væsentlig og individuel interesse i sagens udfald.
Partsbegrebet  

 omfatter således typisk den eller dem til hvem den afgørelse der træffes, vil  

 blive stilet, men også andre fysiske eller juridiske personer der har en mere  

 afledet interesse i sagens udfald, kan efter omstændighederne have stilling  

 som  

 part i sagen.
 Jeg henviser til John Vogter,  

 Forvaltningsloven med kommentarer (1999), s. 258ff, Hans Gammeltoft-Hansen  

 mfl., Forvaltningsret (2002), s. 61ff, og Carl Aage Nørgaard og Jens Garde,  

 Forvaltningsret,  

 Sagsbehandling (2001), s. 171ff.
 Efter § 2, stk. 1, i lov om  

 forældremyndighed og samvær (lov nr. 387 af 14. juni 1995 med senere  

 ændringer) skal forældremyndighedens indehaver drage omsorg for barnet og kan  

 træffe afgørelse om dets personlige forhold ud fra barnets interesse og  

 behov.  

 Forældremyndighedsindehaveren har adgang til at handle på barnets vegne bl.a.  

 i forhold til myndigheder og kan derfor udøve partsbeføjelser over for  

 forvaltningsmyndigheder.
 Jeg henviser til Svend  

 Danielsen, Lov om forældremyndighed og samvær med kommentarer (1997), s. 59.
Efter § 19 i lov om  

 forældremyndighed og samvær (lov nr. 387 af 14. juni 1995 med senere  

 ændringer)  

 har den af forældrene der ikke har del i forældremyndigheden, ret til efter  

 anmodning at få orientering om barnets forhold.
Det fremgår af forarbejderne  

 til bestemmelsen i § 19 (Betænkning nr. 1279/1994 om fælles  

 forældremyndighed,  

 samværsvanskeligheder, børnesagkyndig rådgivning, s. 120, og  

 Folketingstidende,  

 tillæg A, 1994-95, s. 2202) at baggrunden for bestemmelsen er at  

 offentlighedslovens  

 regler om aktindsigt fører til at den pågældende forælder ikke har en  

 almindelig adgang til aktindsigt i sager vedrørende barnets personlige  

 forhold, og at den pågældende forælder i almindelighed ikke vil have adgang  

 til  

 aktindsigt efter reglerne i forvaltningslovens kapitel 4. Dette skyldes at  

 reglerne i forvaltningslovens kapitel 4, jf. lovens § 9, kun gælder for den  

 der  

 er part i den pågældende sag.
 Det fremgår endvidere af de  

 anførte forarbejder til bestemmelsen i § 19 at baggrunden for bestemmelsen er  

 at det følger af forvaltningslovens regler om tavshedspligt at offentlige  

 myndigheder i almindelighed næppe vil være berettiget til at videregive  

 fortrolige oplysninger om barnet til den af forældrene der ikke har del i  

 forældremyndigheden.
 Det fremgår udtrykkeligt af  

 forarbejderne til § 19 i lov om forældremyndighed og samvær (Betænkning nr.  

 1279/1994 om fælles forældremyndighed, samværsvanskeligheder, børnesagkyndig  

 rådgivning, s.  

 123f,  

 og Folketingstidende, tillæg A, 1994-95, s. 2212) at retten for den af  

 forældrene  

 der ikke har del i forældremyndigheden, til orientering ikke giver den  

 pågældende  

 partsstatus.
 Det følger således af  

 forarbejderne til bestemmelsen i § 19 i lov om forældremyndighed og samvær og  

 modsætningsvis af selve bestemmelserne i § 2, stk. 1, og § 19 i lov om  

 forældremyndighed og samvær at den af forældrene der ikke har del i  

 forældremyndigheden over et barn, i almindelighed ikke er part i sager  

 vedrørende barnets personlige forhold.
(A) havde  på tidspunktet  

 for anmeldelsen om ændring af (C)s efternavn  ikke del i  

 forældremyndigheden  

 over (C), og (A)s retlige interesse i ministerialbogsføreren ved (X)  

 Kirkes  

 sag vedrørende ændring af (C)s efternavn kan efter min opfattelse i  

 øvrigt  

 ikke anses for at være så væsentlig at (A) bør anses som part i sagen.
Jeg  

 understreger at der herved sigtes til (A)s rent retlige interesse, ikke  

 det  

 personlige og følelsesmæssige engagement (A) måtte have i spørgsmålet.
 Selv om der efter reglerne om  

 administrativ rekurs måtte være adgang til at klage til Kirkeministeriet over  

 ministerialbogsføreren ved (X) Kirkes afgørelse af 18. juni 1999, ville (A)  

 således ikke være klageberettiget.
 Det giver mig derfor ikke  

 anledning til bemærkninger at Kirkeministeriet under de foreliggende  

 omstændigheder har behandlet (A)s klage over navneændringen af 18. juni  

 1999  

 som tilsynsmyndighed.
 Jeg har herefter udskilt de  

 generelle spørgsmål om Kirkeministeriet er rekursmyndighed i forhold til  

 ministerialbogsførernes afgørelser om navneændring i henhold til navnelovens  

 § 2, og om den nærmere karakter af det tilsyn som Kirkeministeriet fører med  

 ministerialbogsførerne i forbindelse med ministerialbogsførernes behandling  

 af  

 anmeldelser til ministerialbogen om ændring af efternavn i henhold til  

 navnelovens § 2, til en særskilt sag som jeg efter § 17, stk. 1, i  

 ombudsmandsloven  

 har besluttet at rejse over for Kirkeministeriet.
1. Ministerialbogsføreren ved (X) Kirkes oplysninger om (C)s holdning § 14, stk. 2, i lov nr. 193  

 af 29. april 1981 med senere ændringer om personnavne er sålydende:
Stk. 2.  

  

 Er barnet under 12 år, skal der foreligge oplysning om  

 dets holdning til den påtænkte navneforandring i det omfang, barnets modenhed  

 og sagens omstændigheder tilsiger det.
Ved afgørelsen skal der i videst  

 muligt  

 omfang tages hensyn til barnets holdning til den påtænkte  

 navneforandring. Bestemmelsen i navnelovens §  

 14, stk. 2, blev indsat ved lov nr. 233 af 2. april 1997 om ændring af  

 adoptionsloven, indfødsretsloven og navneloven.
Det fremgår af forarbejderne  

 til navnelovens § 14, stk. 2 (Betænkning nr. 1323/1996 om Haagerkonventionen  

 af 29. maj 1993 om beskyttelse af børn og om samarbejde med hensyn til  

 internationale adoptioner sammenholdt med dansk adoptionslovgivning, s. 24 og  

 s. 36, og Folketingstidende, tillæg A, 1996-97, s. 1862, s. 1865 og s. 1868),  

 at bestemmelsen er indsat i navneloven for at opfylde bestemmelsen i  

 FNs  

 børnekonventions artikel 12.
 Artikel 12 i FN-konvention af  

 20. november 1989 om barnets rettigheder har følgende ordlyd:
 Deltagerstaterne  

 skal sikre et barn, der er i stand til at udforme sine egne synspunkter,  

 retten  

 til frit at udtrykke disse synspunkter i alle forhold, der vedrører barnet;  

 barnets synspunkter skal tillægges passende vægt i overensstemmelse med dets  

 alder og modenhed.
Med  

 henblik herpå skal barnet især gives mulighed for at udtale sig i enhver  

 behandling ved dømmende myndighed eller forvaltningsmyndighed af sager, der  

 vedrører barnet, enten direkte eller gennem en repræsentant eller et passende  

 organ i overensstemmelse med de i national ret foreskrevne  

 fremgangsmåder. Ifølge forarbejderne til  

 navnelovens § 14, stk. 2 (Folketingstidende, tillæg A, 1996-97, s.  

 1868),  

 er der ikke tale om en ubetinget høringsregel.
Bestemmelsen forudsætter at  

 oplysningerne  

 om barnets holdning tilvejebringes på en måde der er afpasset barnets alder,  

 modenhed og sagens omstændigheder.
Det fremgår at det er vigtigt at barnet  

 ikke sættes i en situation som det ikke kan overskue, og som det ikke har  

 forudsætninger  

 for at tage stilling til.
 Efter bestemmelsen er det  

 således et krav at der indhentes oplysninger om barnets holdning til en  

 påtænkt navneændring, men bestemmelsen foreskriver ikke en bestemt måde  

 hvorpå  

 oplysningerne herom skal indhentes.
Ved siden af eventuelle  

 udtrykkeligt fastsatte regler om sagsoplysning i de enkelte love gælder der i  

 dansk forvaltningsret et grundlæggende princip (official- eller  

 undersøgelsesprincippet)  

 hvorefter den forvaltningsmyndighed der skal træffe afgørelse i en sag, har  

 ansvaret for at sagen er tilstrækkeligt oplyst.
Det påhviler således  

 myndigheden selv, eventuelt i samarbejde med andre myndigheder, at fremskaffe  

 de fornødne oplysninger om en foreliggende sag eller dog at foranledige at  

 private, navnlig sagens part(er), medvirker til sagens oplysninger.
 Formålet med  

 undersøgelsesprincippet er at bidrage til at sikre at myndighedernes  

 afgørelser bliver materielt lovlige og rigtige.
Princippet indebærer at  

 myndigheden har pligt til at sikre sig dels at myndigheden er i besiddelse af  

 de oplysninger der er nødvendige for at træffe afgørelse i den foreliggende  

 sag, dels at disse oplysninger er korrekte.
Jeg henviser til  

 Justitsministeriets  

 vejledning om forvaltningsloven, 1986, pkt. 1999, og Kaj Larsen mfl.,  

 Forvaltningsret  

 (2002), s. 447ff.
 Det er ministerialbogsføreren  

 ved (X) Kirke der er ansvarlig for behandlingen af anmeldelsen om ændring af  

 (C)s efternavn, jf. § 1, stk. 2, i cirkulære nr. 25 af 1. marts 1982 om  

 navngivning ved anmeldelse til ministerialbogen, og dermed ansvarlig for at  

 navneændringen blev gennemført i overensstemmelse med navnelovens § 14, stk.  

 2. Dette indebærer at ministerialbogsføreren ved (X) Kirke forud for  

 navneændringen havde pligt til at fremskaffe tilstrækkelige og forsvarlige  

 oplysninger om (C)s holdning til den forestående navneændring eller dog  

  med  

 eventuelt fornødent samtykke efter forvaltningslovens § 29  foranledige  

 at  

 andre myndigheder eller private medvirkede til at skaffe oplysninger herom.
 Efter min gennemgang af  

 sagens oplysninger er der efter min opfattelse ikke fuld overensstemmelse  

 mellem ministerialbogsføreren ved (X) Kirke og ministerialbogsføreren ved (Y)  

 Kirkes tilkendegivelser om hvilke oplysninger vedrørende (C)s holdning  

 til  

 den forestående navneændring (som den var kommet til udtryk gennem (B) eller  

 (C) selv) der forelå for ministerialbogsføreren ved (X) Kirke på tidspunktet  

 for dennes afgørelse af 18. juni 1999.
 Da de ansatte ved  

 kirkekontoret i (Y) forud for navneændringen havde været i direkte kontakt  

 med (B)  

 og (C), har jeg ved min bedømmelse af sagen lagt den tilkendegivelse om dette  

 spørgsmål til grund som er fremkommet i ministerialbogsføreren ved (Y) Kirke,  

 provst (F)s, udtalelse af 25. januar 2002. Det fremgår af denne  

 udtalelse at  

 kirkekontoret i (Y) Sogn under telefonsamtalen den 18. juni 1999 med  

 kirkekontoret  

 i (X) Sogn alene oplyste at (C) ikke protesterede (mod den forestående  

 navneændring) mens hun var på kirkekontoret i (Y) Sogn.
 Jeg har bemærket at  

 ministerialbogsføreren ved (X) Kirke forud for afgørelsen vedrørende  

 navneændringen  

 søgte at indhente oplysninger om (C)s holdning til den forestående  

 navneændring fra (Y) Kirkekontor, og at den ansatte ved kirkekontoret i (X) -  

 på baggrund af telefonsamtalen den 18. juni 1999 med kirkekontoret i (Y) -  

 var af den opfattelse at (C) var indforstået med den forestående  

 navneændring.
 Det fremgår ikke af sagens  

 akter at ministerialbogsføreren ved (X) Kirke forud for afgørelsen af 18.  

 juni  

 1999 havde andre oplysninger om (C)s holdning til den forestående  

 navneændring  

 end de oplysninger som kirkekontoret i (Y) Sogn afgav under telefonsamtalen  

 den 18. juni 1999.
 Jeg finder herefter at  

 ministerialbogsføreren ved (X) Kirke på tidspunktet for ændringen af  

 (C)s  

 efternavn den 18. juni 1999 (hvor (C) var 6 år gammel) ikke havde  

 tilstrækkeligt dokumenterede oplysninger om (C)s holdning til den  

 forestående  

 navneændring  f.eks. i form af oplysninger fra (B) eller fra (C) selv.  

 Dette  

 finder jeg beklageligt.
Jeg er derfor ikke enig med  

 Kirkeministeriet i at navneændringen blev gennemført i overensstemmelse med  

 navnelovens § 14, stk. 2. Jeg finder endvidere ikke at Kirkeministeriet i  

 forbindelse med ministeriets behandling af (A)s klage over  

 ministerialbogsføreren  

 ved (X) Kirkes afgørelse af 18. juni 1999 havde dækkende oplysninger om  

 (C)s  

 holdning til den forestående navneændring.
Dette finder jeg beklageligt.
 Jeg har noteret mig at  

 Kirkeministeriet i udtalelsen af 4. juli 2002 har anført at navneændringer  

 efter  

 indførelsen af Den Ny Kirkebog (DNK) vil blive behandlet i bopælssognet.
 Ved min gennemgang af sagen  

 har jeg endelig bemærket at Civilretsdirektoratet  som anført i  

 direktoratets  

 udtalelse af 10. oktober 2000  i Skarrildhus 1997, s.  

 47f, 1998, s. 81ff, og 1999, s. 65, har  

 gengivet direktoratets synspunkter om hvorledes bestemmelsen i navnelovens §  

 14, stk. 2, skal administreres, herunder med referat af administrativ  

 praksis,  

 og at Kirkeministeriet ikke har udsendt sådan nærmere vejledning til brug for  

 ministerialbogsførernes administration af bestemmelsen i navnelovens § 14,  

 stk. 2.
Jeg har derfor henstillet til  

 Kirkeministeriet at overveje det nærmere behov for en sådan vejledning af  

 ministerialbogsførerne.
Jeg har bedt Kirkeministeriet orientere mig om  

 resultatet af ministeriets overvejelser vedrørende behovet for nærmere  

 vejledning til brug for ministerialbogsførernes administration af  

 bestemmelsen  

 i navnelovens § 14, stk. 2.
2. Ministerialbogsføreren ved (X) Kirkes afgørelse § 2, i lov nr. 193 af 29.  

 april 1981 med senere ændringer om personnavne er sålydende:
 § 2.  

  

 Et efternavn kan ved anmeldelse til ministerialbogen  

 (personregisteret) ændres til et af følgende navne:
 Et af de navne, der er nævnt i § 1, stk. 2, medmindre  

 navnet er erhvervet på grundlag af ægteskab.
Et efternavn, som en af forældrene har erhvervet efter  

 barnets fødsel, medmindre navnet er erhvervet på grundlag af ægteskab.
Er  

 navnet erhvervet efter § 6, skal den pågældende af forældrene give samtykke.
 Et efternavn, som den pågældende tidligere har båret,  

 medmindre navnet er erhvervet på grundlag af ægteskab.
Det efternavn, stedfaderen eller stedmoderen bærer,  

 medmindre navnet er erhvervet på grundlag af ægteskab, eller det efternavn,  

 stedfaderen eller stedmoderen senest har båret, som ikke er erhvervet på  

 grundlag af ægteskab.
Stedfaderen eller stedmoderen skal samtykke i  

 anmeldelsen. Jeg bemærker at det er en  

 forudsætning for at kunne statuere at navneændringen er ugyldig at  

 ministerialbogsførerens  

 afgørelse er behæftet med væsentlige retlige mangler, samt at der ikke  

 foreligger  

 omstændigheder såsom god tro eller indrettelse der kan bevirke at afgørelsen  

 opretholdes uanset manglen.
Ved den konkrete vurdering af om navneændringen  

 kan annulleres som ugyldig, kommer det især i betragtning om der foreligger  

 grove tilsidesættelser af reglerne, samt om det eventuelt kan bebrejdes (B)  

 at fejlen er opstået.
 Under min gennemgang af sagen  

 har jeg som nævnt ovenfor fundet at ministerialbogsføreren ved (X) Kirke ikke  

 havde tilstrækkelige oplysninger om (C)s holdning til den forestående  

 navneændring,  

 men jeg har ikke fundet at kunne kritisere ministerialbogsføreren ved (X)  

 Kirkes afgørelse af 18. juni 1999 om ændring af (C)s efternavn til  

 (b).
 Jeg bemærker i den  

 forbindelse at jeg - som sagen foreligger oplyst for mig - ikke har grundlag  

 for at antage at betingelserne for ændring af (C)s efternavn, jf.  

 navnelovens  

 § 2, nr. 4, ikke var opfyldt.
 Jeg har endvidere lagt vægt  

 på at jeg - som sagen nu foreligger oplyst - må lægge til grund at (C) forud  

 for navneændringen var indforstået med at få sit efternavn ændret.
 Jeg har i den forbindelse  

 især lagt vægt på at ministerialbogsføreren ved (X) Kirke  som jeg  

 forstår  

 ministerialbogsføreren (E)s udtalelse af 22. marts 2000   

 efterfølgende (i forbindelse  

 med Kirkeministeriets behandling af (A)s klage over ændringen af  

 (C)s  

 efternavn) har haft en telefonsamtale med (B), som har forældremyndigheden  

 over (C), og at (B) oplyste at (C) forud for navneændringen gerne ville have  

 sit efternavn ændret.
 Jeg har endvidere lagt vægt  

 på at det fremgår af ministerialbogsføreren ved (Y) Kirke provst (F)s  

 udtalelse af 25. januar 2002 at denne  i forbindelse med min behandling  

 af  

 (A)s klage over Kirkeministeriets behandling af sagen  havde en  

 samtale med  

 (B) der oplyste at (C) forud for navneændringen gerne ville have sit  

 efternavn  

 ændret.
 (A) anførte i sin klage af  

 22. februar 2000 til Kirkeministeriet og i sit brev af 15. juli 2002 til mig  

 at  

 (C) ikke ønskede at skifte efternavn.
Jeg bemærker i den  

 forbindelse at en endelig konstatering af om (C) forud for navneændringen  

 gerne ville have sit efternavn ændret, ikke vil kunne gennemføres inden for  

 rammerne af min undersøgelse.
Ombudsmandsinstitutionen er ikke egnet til at  

 afklare et bevisspørgsmål som det foreliggende fordi ombudsmanden i  

 almindelighed  

 ikke har mulighed for at afhøre vidner eller inddrage særlig fagkundskab af  

 f.eks. børnepsykologisk art, men behandler klager på et skriftligt grundlag.
