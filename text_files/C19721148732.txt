 Ved JMC 25.7.1972 er der givet underretning om ikraftsættelsen af § 69 a i  

 færdselsloven og om, at tilsvarende regler er gennemført eller kan ventes  

 gennemført i de andre nordiske lande og andre europæiske lande, der har  

 tilsluttet sig den europæiske konvention om straf for færdselsforseelser.
 (§ 69 a er nu afløst af færdselsloven af 1976 § 134).
 I forbindelse hermed skal jeg meddele følgende:
A.
Forfølgning af færdselsovertrædelser begået af danske i udlandet.
1. I § 69 a, stk. 1 fastslås det, at udgangspunktet  

 ved fortolkningen af færdselsloven er, at loven ikke er territorialt  

 begrænset.
På samme måde som straffeloven kan færdselsloven anvendes på  

 handlinger, som personer, der er hjemmehørende her i landet, jfr.  

 straffelovens § 7, har begået i udlandet.
Ligesom det er en betingelse for at  

 straffe efter straffeloven, at forholdet er strafbart også i gerningslandet,  

 jfr. straffelovens § 7, således er det en betingelse for at anvende den  

 danske færdselslov på færdselslovsovertrædelser begået i udlandet, at det  

 forhold, som tiltalen angår, også er strafbart efter færdselslovgivningen på  

 gerningsstedet.
Den straf, der kan idømmes, kan ikke overstige den, der  

 hjemlet i gerningslandets færdselslovgivning, jfr. straffelovens § 10.  

 Spørgsmålet om frakendelse af førerret afgøres derimod efter færdselslovens §  

 70 (se nu færdselsloven af 1976 §§ 125-126), uafhængigt af, om en tilsvarende  

 retsfølge er hjemlet i gerningslandet; dette følger af færdselslovens § 70,  

 stk. 8 (se nu straffelovens § 11).
Herefter vil der således f.eks. kunne rejses tiltale efter færdselslovens  

 § 16 (se nu færdselsloven af 1976 § 53) i det omfang der i gerningslandets  

 lovgivning er hjemmel til at straffe for spirituskørsel.
Frihedsstraf kan  

 ikke idømmes, hvis gerningslandets lovgivning alene hjemler bødestraf, men  

 frakendelse af førerretten kan ske, uanset om der er hjemmel til denne  

 retsfølge i gerningslandet.
Hvis gerningslandets lovgivning er videregående,  

 f.eks. hjemler strafansvar ved en promille på 0,5, kan der ikke straffes  

 efter færdselslovens § 16, medmindre påvirkethedsgraden er af en sådan  

 størrelse, at der i overensstemmelse med dansk ret kan pålægges føreren straf  

 for at have været ude af stand til at føre motorkøretøj på fuldt betryggende  

 måde.
Tilsvarende gælder andre overtrædelser af færdselsloven.
 2. Reglen i § 69 a, stk. 1 suppleres af reglen i § 69  

 a, stk. 2, der gælder for overtrædelser begået i de nordiske lande og de  

 andre europæiske lande, som har ratificeret, godkendt eller tiltrådt den  

 europæiske konvention om straf for færdselsforseelser.
Reglen i stk. 2 gør dele af færdselslovgivningen i gerningslandet  

 anvendelig her i landet.
I disse tilfælde rejses tiltalen efter vedkommende  

 fremmede færdselslovsbestemmelse, og det er ingen betingelse for  

 strafbarheden, at der findes en tilsvarende eller modsvarende bestemmelse i  

 den danske færdselslov.
Denne adgang til at rejse tiltale efter  

 gerningslandets lovgivning er imidlertid begrænset til de særligt opregnede,  

 overvejende teknisk prægede bestemmelser, der nævnes i stk. 2.
Straffen fastsættes også i disse tilfælde efter færdselslovens § 69, og  

 kan ikke overstige den straf, der er hjemlet i gerningslandet.
Spørgsmål om  

 frakendelse af førerret afgøres efter dansk ret.
De almindelige  

 strafbarhedsbetingelser efter dansk ret skal være opfyldt, for at domfældelse  

 kan ske.
Påtale opgives og frafaldes efter de her i landet gældende regler.  

 Det samme gælder selvsagt, når der er tale om tiltale efter den danske  

 færdselslov i medfør af § 69 a, stk. 1.
3. Ved siden af denne - begrænsede - adgang til at  

 rejse tiltale efter gerningslandets lovgivning gælder den almindelige regel i  

 § 69 a, stk 1. Tiltale for spirituskørsel begået udenfor landets grænser  

 rejses efter færdselslovens § 16 for så vidt de under 1. omtalte betingelser  

 er opfyldt.
Dette gælder også spirituskørsel begået i et af de nordiske lande  

 og andre lande, som § 69 a, stk. 2 får anvendelse for.
Det samme gælder  

 f.eks. tilsidesættelse af den almindelige agtpågivenhedsregel.
Angår  

 forholdet derimod en overtrædelse af vigepligtsreglerne, rejses tiltale efter  

 den regel, der gælder i Finland, Island, Norge eller Sverige eller det andet  

 af § 69 a, stk. 2 omfattede land, hvor overtrædelsen er begået.
I et vist  

 omfang må det vel antages, at de i stk. 2 nævnte forhold er strafbare efter  

 den danske færdselslov, selvom de er begået i udlandet, således at tiltale i  

 og for sig kunne rejses i medfør af stk. 1. Da der efter de fremmede  

 færdselslovgivninger kan være tvivl om, i hvilket omfang de kan anvendes på  

 forhold begået udenfor territoriet, har man imidlertid for en sikkerhedsskyld  

 trukket de i stk. 2 nævnte regler frem.
 4. Forfølgning af færdselslovsovertrædelser begået i  

 udlandet af personer, der hører hjemme her i landet, jfr. straffelovens § 7,  

 foretages i den politikreds her i landet, hvor sigtede har bopæl eller  

 opholder sig, jfr. retsplejelovens § 698.
5. Med hensyn til overtrædelser begået i de nordiske  

 lande kan begæringen fremsættes af vedkommende fremmede myndighed direkte  

 overfor politimesteren.
Kompetencen tilkommer i Finland  

 Centralkriminalpolisen, i Island Rigsadvokaten, i Norge vedkommende  

 statsadvokat og i Sverige vedkommende åklagare.
Begæringen skal være vedlagt  

 de under B 8. nævnte dokumenter m.v.
 Om en begæring skal medtages, afgøres efter de synspunkter, der er anført  

 i § 2 i samarbejdsaftalen om retsforfølgning i et andet nordisk land, jfr.  

 min C.skr. af 30.12.1970. Disse synspunkter er særligt med henblik på  

 færdselssager i sammentrængt form gengivet nedenfor under B.1. og 2.
 6. Når sagen er endeligt afgjort her i landet, sendes  

 en bekræftet afskrift af afgørelsen til den myndighed, hvorfra begæringen er  

 modtaget.
 7. Ikendte straffe fuldbyrdes uden videre anmodning  

 efter de her i landet gældende regler.
 8. Sagens akter arkiveres her i landet efter de  

 sædvanlige regler.
B.
Forfølgning af færdselslovsovertrædelser begået af udlændinge i  

 Danmark.
1. Som følge af regler i fremmede staters lovgivning  

 som modsvarer § 69 a vil færdselslovsovertrædelser begået af udlændinge her i  

 landet kunne pådømmes ved lovovertræderens hjemting.
Dette bidrager til at  

 skåne lovovertræderen for at blive tilbageholdt i gerningslandet til sagen er  

 afgjort, og øger retsforfølgningens effektivitet i de tilfælde, hvor sagen  

 ikke kan gennemføres her, eller den idømte sanktion ikke kan fuldbyrdes i  

 gerningsmandens hjemland.
Opmærksomheden henledes på, at konventionen om straffedommes  

 internationale retsvirkning, jfr. l. 522 23.12.1970 giver mulighed for at  

 fuldbyrde bøder (og frihedsstraffe), som er pålagt her i landet, i de stater,  

 der har tiltrådt konventionen.
Bødeforelæg kan i almindelighed ikke ventes  

 fuldbyrdet i udlandet.
For personer, der er hjemmehørende i de nordiske lande  

 sker fuldbyrdelse efter regler svarende til l. 214 31.5.1963 om samarbejde  

 angående fuldbyrdelse af straf.
Disse regler giver også mulighed for at  

 fuldbyrde bødeforelæg.
2. Pådømmelse ved hjemtinget vil navnlig være  

 hensigtsmæssig, hvis der foreligger tilståelse, eller beviserne skal føres  

 ved hjælp af dokumenter og erklæringer.
Derimod vil oversendelse i reglen  

 ikke være hensigtsmæssig, hvis pådømmelsen kræver bevisførelse ved  

 vidneførsel i gerningslandet.
 3. Er en færdselslovsovertrædelse begået af en  

 udlænding, der ikke hører hjemme i et af de nordiske lande, og politimesteren  

 finder anledning til at forfølgningen overføres til hjemlandet, sendes  

 begæring herom til justitsministeriet vedlagt de nødvendige akter.
4. Er overtrædelsen begået af en person, der hører  

 hjemme i Finland, Island, Norge eller Sverige afgør politimesteren, om der  

 skal fremsættes begæring om forfølgning i hjemlandet.
Begæring om forfølgning  

 i et andet nordisk land kan fremsættes, selvom handlingen tillige indebærer  

 en overtrædelse af straffeloven.
Eventuelle sagsomkostninger begæres ikke  

 erstattet.
 Begæring til Finland sendes til Centralkriminalpolisen.
 Begæring til Island sendes til Rigsadvokaten.
Begæring til Norge sendes til politimesteren i den politikreds, hvor  

 sigtede bor eller opholder sig.
Er det ikke bekendt, til hvilken politikreds  

 sigtedes bopæls- eller opholdssted hører, sendes begæringen til  

 Rigsadvokaten.
Begæring til Sverige sendes til åklagarmyndigheden i det distrikt, hvor  

 sigtede er bosat eller opholder sig.
Er det ikke bekendt, til hvilket  

 distrikt sigtedes bopæls- eller opholdssted hører, sendes begæringen til  

 Riksåklagaren.
 5. Begæring om forfølgning i hjemlandet fremsættes i  

 almindelighed, såfremt sigtede har ophold eller bopæl i det pågældende land,  

 og sagen ikke kan afgøres, før sigtede forlader Danmark.
 Begæring fremsættes ikke, såfremt bevisførelsen ikke kan gennemføres ved  

 forfølgning i hjemlandet, eller hvis der i forbindelse med overtrædelse er  

 opstået en skade, som kræves erstattet, og erstatningspligten ikke er  

 anerkendt af ansvarsforsikreren (sædvanligvis D.F.I.M.).
Begæring fremsættes heller ikke, såfremt 6. Bødeforlæg (pkt. 5 a) sendes direkte til den  

 sigtede.
Det skal indeholde en vejledning om, hvorledes betaling kan ske.
Ved  

 fremsendelse af bødeforlæg til sigtede, der er hjemmehørende i Finland eller  

 Island, vedlægges en oversættelse, medmindre sigtede antages at kunne forstå  

 dansk.
7. Med begæringen skal følge 8. Strafansvaret ophører, når der foreligger en  

 afgørelse, der er endelig efter straffelovens § 10 a, men strafforfølgning  

 her i landet bør ikke finde sted, efter at der er fremsat begæring overfor  

 hjemlandet om overtagelse af forfølgningen, og påtale frafaldes (sagen  

 henlægges), når forfølgningen er overtaget af hjemlandet.
9. Begæring om forfølgning i hjemlandet fremsættes  

 snarest muligt.
Begæring kan tilbagekaldes og forfølgningen genoptages her i  

 landet, indtil der er indledet domsforhandling i 1. instans, eller der er  

 truffet en administrativ afgørelse i det anmodede land.
