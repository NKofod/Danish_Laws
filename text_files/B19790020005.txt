 I medfør af § 8, stk. 1, i lodslov, lov nr. 116 af 21. marts 1979 og efter  

 forhandling med handelsministeren fastsættes:
 § 1.  Ved sejlads mellem Hals Barre fyr og havne i  

 Ålborg-området påbydes lodstvang for følgende skibe:
a.
Alle tankskibe på 1500 tons dødvægt eller derover, b. tankskibe under 1500 tons dødvægt, der er lastet med eller har urensede  

 tanke, der senest har indeholdt ammoniak eller - som omhandlet i  

 handelsministeriets bekendtgørelse nr. 195 af 12. maj 1970 om transport til  

 søs af farlige flydende kemikalier i bulk - et farligt flydende kemikalie,  

 samt c. gastankskibe uanset størrelse.
 Stk. 2.  Endvidere påbydes lodstvang for sejlads gennem  

 den gravede rende over Hals Barre for skibe med en dybgang på 5 m og derover.
 Stk. 3.  Bestemmelsen i stk. 1 finder ikke anvendelse på  

 skibe, hvis fører mindst 5 gange inden for de sidste 6 måneder har besejlet  

 den anførte strækning med det pågældende skib.
 § 2.  Bekendtgørelsen træder i kraft den 1. juli 1979.
 Stk. 2.  Samtidig ophæves bekendtgørelser nr. 26 af 25.  

 februar 1890 og nr. 173 af 19. november 1902 om henholdsvis indførelse og  

 forandring af lodstvang ved sejlads gennem den uddybede rende over Hals  

 Barre, samt § 1, stk. 2, i handelsministeriets bekendtgørelse nr. 100 af 17.  

 marts 1977 om sejlads på Limfjorden mellem Egholm og Kattegat.
