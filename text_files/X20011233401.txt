Skattefritagelse for tilskud til fredet  

 bygning En skatteyder havde  ansøgt om skattefritagelse for  

 beskatning af tilskud fra en legatstiftelse på 25.000 kr til  

 istandsættelse af stue i en fredet ejendom.
 Skov og Naturstyrelsen havde  ydet tilskud til  

 omlægning af tag og istandsættelse/ændring af facader  

 på ejendommen.
Regionen mente ikke, at tilskuddet skulle fritages for  

 beskatning.
Det skyldtes, at legatet var udbetalt med henblik på  

 istandsættelse af en stue, hvilket efter regionens opfattelse ikke  

 kunne anses som samme bygningsarbejde, som der var ydet offentligt tilskud  

 til.
Ifølge ligningslovens § 7   E, stk. 1 medregnes  

 tilskud ydet i.h.t. § 16, stk. 1 i lov om bygningsfredning og bevaring af  

 bygninger og bymiljøer til bygningsarbejder på fredede og  

 bevaringsværdige bygninger ikke til modtagerens skattepligtige  

 indkomst.
Det samme gælder andre offentlige tilskud, der ydes til samme  

 formål.
 I følge ligningslovens § 7 E stk. 2 kan  

 Ligningsrådet tillade, at andre tilskud ligeledes ikke skal medregnes  

 til modtagerens skattepligtige indkomst, hvis der til et bygningsarbejde  

 på en fredet eller bevaringsværdig bygning er ydet offentlig  

 tilskud, der omfattes af ligningslovens § 7 E, stk. 1.
 Det er en forudsætning for skattefrihed efter  

 Ligningslovens § 7 E, stk. 2, at der i forvejen er ydet offentlig tilskud til  

 samme bygningsarbejde.
 Legatstiftelsen havde givet støtte til  indvendige  

 reparationsarbejder på stuk og loft, paneler og indvendige skodder.
 Skov- og Naturstyrelsen havde givet støtte til  

 omlægning af tag og istandsættelse/ændring af facader.
 Ligningsrådet fortolker samme bygningsarbejde som  

  bygningsarbejder på samme fredede  bygning.
 Der var derfor tale om samme  bygningsarbejde,  selvom det  

 ene arbejde var udvendigt og det andet arbejde er indvendigt.
 Ligningsrådet vedtog på den baggrund at  

 imødekomme det ansøgte.
