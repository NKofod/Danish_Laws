Betænkning afgivet af Det Energipolitiske Udvalg den 22. maj  

 2007 Betænkning over Forslag  

 til lov om ændring af lov om CO2  

 -kvoter (Tildeling af CO2  

 -kvoter for perioden 2008-  

 2012 m.v.) [af  

 transport‑ og energiministeren (Flemming Hansen)] 1. Udvalgsarbejdet Lovforslaget blev fremsat den 14. marts 2007 og var til 1.  

 behandling den 12. april 2007. Lovforslaget blev efter 1. behandling henvist  

 til behandling i Det Energipolitiske Udvalg.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring sammen med et forslag til en national allokeringsplan for Danmark for  

 perioden 2008-2012 og et udkast til en strategi for Danmarks statslige JI- og  

 CDM-indsats.
Transport- og energiministeren sendte den 18. januar 2007  

 udkastet  

 til lovforslag samt forslagene til allokeringsplan og strategi til udvalget,  

 jf. alm. del  bilag 114. Den 8. marts 2007 sendte transport- og  

 energiministeren to notater med en sammenfatning af de modtagne høringssvar  

 vedrørende allokeringsplanen og JI/CDM-strategien og regeringens bemærkninger  

 hertil samt den endelige strategi- og allokeringsplan til udvalget, jf.
EPU  

 alm. del  bilag 163. Den 15. marts 2007 sendte transport- og  

 energiministeren  

 de indkomne høringssvar vedrørende lovforslaget samt et notat herom til  

 udvalget.
Teknisk gennemgang Transport- og energiministeren og medarbejdere fra ministeriet  

 foretog den 28. marts 2007 en teknisk gennemgang af lovforslaget for  

 udvalget.  

 Det anvendte materiale fra gennemgangen er omdelt som bilag.
Samråd Udvalget har stillet 1 spørgsmål til miljøministeren og transport-  

 og energiministeren og 1 spørgsmål til miljøministeren til mundtlig  

 besvarelse.  

 Ministrene har besvaret spørgsmålene i et samråd med udvalget den 22. maj  

 2007.  

 Ministrene har efterfølgende sendt udvalget de talepapirer, der lå til grund  

 for deres mundtlige besvarelse af spørgsmålene.
Spørgsmål Udvalget har stillet 16 spørgsmål til transport- og  

 energiministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV og SF) vil redegøre for sin holdning til lovforslaget ved 2.  

 behandling.
 Socialdemokratiets, Det Radikale Venstres og Socialistisk  

 Folkepartis medlemmer af udvalget bemærker, at kvotelovforslaget og den  

 nationale allokeringsplan, som det hænger sammen med, fastlægger kvoteloftet  

 og  

 antallet af gratis CO2  

 -kvoter, som uddeles til energisektoren og de  

 største danske virksomheder for perioden 2008-2012. Hermed er der tale om en  

 regulering af over 40 pct. af den danske CO2  

 -udledning og et  

 hovedinstrument til at opfylde den danske forpligtelse til at reducere  

 udledningen af CO2  

 med 21 pct. (i forhold til 1990-niveau) i  

 perioden 2008-2012.
Udkastet til allokeringsplan er baseret på, at der skal spares  

 1,3 mio. t CO2  

 uden for den kvotebelagte sektor.
Regeringen har  

 erklæret, at den er indstillet på at forhandle, hvordan reduktionen på 1,3  

 mio.  

 t skal gennemføres, men har afvist at forhandle selve allokeringsplanen, det  

 vil sige såvel loftet (den samlede mængde af kvoter), fordelingen af disse  

 som  

 muligheden for, at staten beholder et antal kvoter, der kan anvendes som en  

 buffer i forbindelse med de betydelige usikkerheder, der er om  

 allokeringsplanen.
Dette til trods for utallige opfordringer til at indgå i  

 forhandlinger om allokeringsplanen, der jo hænger sammen med reduktioner i  

 den  

 ikkekvoteomfattede sektor.
 Problemet med, at der ikke eksisterer en klar politik for, hvordan  

 en eventuel manko mellem reduktionsmålet på 21 pct. og den faktiske udvikling  

 i  

 CO2  

 -udledningen skal dækkes, er særlig problematisk på grund af  

 følgende:
  

 	  

 Forventningerne i  

 allokeringsplanen er på en række punkter meget usikre.
Der henvises bl.a. til  

 tabel 6 i allokeringsplanen (s. 21) og til både de svar, der er afgivet på  

 disse punkter, og de spørgsmål, der endnu ikke er givet svar på, herunder  

 spørgsmålet om, hvorvidt bestemte tiltag (bl.a. to havmølleparker og  

 energibesparelserne) er talt med i såvel mankonedskrivningen som planen for  

 reduktion.
   

 	  

 Fraværet af en  

 statslig buffer, hvor staten holder et antal kvoter tilbage, som enten kan  

 sælges, hvis det viser sig, at beregningerne holder, eller kan holdes  

 tilbage,  

 hvis det viser sig ikke at være tilfældet.
   

 	  

 Usikkerheden om,  

 hvorvidt regeringen alligevel vil benytte sig af køb af varm luft i Rusland  

 og  

 Ukraine, selv om den på nuværende tidspunkt ikke har planer om det.
  

 	  

 Det ret store køb af  

 CDM-kreditter, som vil skabe et problem, når næste kvoteperiode (fra 2013)  

 skal  

 fastlægges.
Her vil man så at sige starte med et underskud i kraft af  

 CDM-købene.
  

 	  

 Transport- og  

 energiministeren har desuden tilkendegivet, at en eventuel manko skal dækkes  

 i  

 den ikkekvotebelagte sektor.
Det må med regeringens mange udmeldinger om, at  

 den ønsker at forhandle, forstås således, at dette også er op til forhandling  

   

 men altså, uden at man vil forhandle om selve allokeringsplanen.
  

 	  

 At regeringen ønsker  

 at lade lovforslaget gå til 3. behandling inden sommerferien, selv om  

 allokeringsplanen  

 på det tidspunkt endnu ikke er godkendt af Europa-Kommissionen.
Her kunne  

 regeringen i stedet have valgt at indgå i seriøse forhandlinger om planen og  

 udskyde den endelige behandling til efter sommerferien, hvor man ved, hvad EU  

 vil sige ja til.
 Medmindre regeringen alligevel vælger at skifte kurs i denne sag  

  f.eks. under 2. behandling  kan mindretallet ikke stemme for  

 lovforslaget.
 Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Enhedslistens medlem af udvalget kan ikke støtte regeringens  

 forslag til allokeringsplan for CO2  

 -kvoter i perioden 2008-2012.
Med stadig kortere mellemrum modtager man informationer om  

 klimakrisens omfang og nye bud på, hvor kraftige tiltag der er nødvendige for  

 at  

 bremse yderligere stigninger i atmosfærens koncentration af klimagasser.  

 Senest  

 fra IPCC den 4. maj 2007 med den tredje delrapport om mulighederne for og  

 omkostningerne ved modvirkning af klimaforandringer.
Hovedbudskaberne er, at  

 det vil være muligt at begrænse de menneskeskabte klimaforandringer så vidt,  

 at  

 opvarmningen holdes på omkring 2° C over det førindustrielle niveau; men det  

 kræver hurtig og resolut handling.
Omkostningerne ved at begrænse  

 klimaforandringerne så vidt er overskuelige; men de vokser, jo senere der  

 handles.
CO2  

 -kvoter kan være et effektivt instrument, men kun,  

 hvis kvoterne reelt betyder begrænsninger i mulighederne for at udlede  

 klimagasser.
Det er ikke tilfældet med den nuværende kvotepolitik, hvor  

 prisen  

 på kvoter i disse uger er nede under 5 kr. pr. ton CO2  

 -ækvivalenter,  

 og hvor regeringen selv har måttet indkassere et væsentligt tab, fordi kvoter  

 ikke kan sælges til den forventede pris.
Samtidig er den reelle effekt af  

 hele  

 CDM-systemet draget voldsomt i tvivl, ikke mindst fordi kriterierne for  

 godkendelse af projekter tilsyneladende er uklare.
Frem for alt har  

 kvotesystemet til dato ikke betydet nedskæringer i CO2  

 -udledninger i  

 Danmark.
Regeringens forslag vil betyde, at navnlig el- og varmeproducenterne  

 vil få reducerede udledningstilladelser, men da kvotekøb tillades i vidt  

 omfang  

 og der sættes et højt loft, vil forureningsniveauet ikke falde, blot vil  

 forbrugerne komme til at betale for kvotekøb.
Der gives endvidere  

 gratiskvoter  

 til energiproducenter og industri i et sådant omfang, at den reelle  

 indenlandske reduktion i udledningerne vil være meget begrænset.
Strategien for CO2  

 -reduktion hænger snævert sammen  

 med regeringens forslag til energistrategi, der også baserer en politik hen  

 imod mindre forbrug af fossile brændsler med yderst få konkrete initiativer  

 til  

 reduktion.
Her løber man en stor risiko for ikke at opnå tilstrækkelige og  

 ægte  

 reduktioner i tide og dermed forværre klimakrisens omfang og få langt mindre  

 effekt af tiltag mod klimaforandringer, når de endelig gennemføres.
Når man  

 ønsker, markedet skal løse problemer, men samtidig ikke i væsentlig grad vil  

 ændre rammerne for markedet, får man ingen forandringer.
Hvilke initiativer  

 regeringen vil tage i de ikkekvoteomfattede sektorer, som bl.a. dækker  

 transportsektoren, hvor udledningerne er stigende, er fortsat en gåde.
Alt i alt betyder implementeringen af kvotepolitikken, at  

 Danmarks ansvar for klimakrisen deponeres hos andre.
Det skader klimaet, og  

 det  

 skader udviklingen af fremtidsrettede teknologier, bæredygtige arbejdspladser  

 og et bedre lokalt miljø i Danmark.
 Siumut, Tjóðveldisflokkurin, Fólkaflokkurin, og Inuit  

 Ataqatigiit var på tidspunktet for betænkningens afgivelse ikke repræsenteret  

 med medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Joan Erlandsen (V)   

 Eyvind Vesselbo (V)  

  

  fmd.  

  

 Jens Kirk (V)   

 Lars Christian Lilleholt (V)   

 Ellen Trane Nørby (V)   

 Tina Petersen (DF)   

 Hans Kristian Skibby (DF)   

 Per Ørum Jørgensen (KF)   

 Christian Wedell‑Neergaard (KF)   

 Torben Hansen (S)   

 Jens Christian Lund (S)   

 Kim Mortensen (S)   

 Ole Vagn Christensen (S)   

 Arne Toft (S)   

 Martin Lidegaard (RV)   

 Anne Grete Holmsgaard  

  

    

  

 (SF)  

  

  nfmd.  

  

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 183 Bilagsnr.
Titel 1 Høringsnotat og høringssvar, fra transport- og  

 energiministeren 2 Meddelelse om materiale fra teknisk gennemgang af  

 lovforslaget 28/3-07 3 Orientering vedrørende den danske kvotetildelingsplan,  

 fra transport- og energiministeren 4 Tidsplan for udvalgets behandling af lovforslaget 5 1. udkast til betænkning 6 2. udkast til betænkning 7 Talepapir vedrørende besvarelsen af samrådsspm.
A og B,  

 fra miljøministeren 8 Talepapir vedrørende besvarelsen af samrådsspm.
A, fra  

 transport- og energiministeren Oversigt over spørgsmål og svar vedrørende L 183 Spm.nr.
Titel 1 Spm. om en uddybning af oplysningerne i tabel 6 i  

 udkastet til allokeringsplan, til transport- og energiministeren, og  

 ministerens  

 svar herpå 2 Spm., om Aalborg Portland og Danisco Sugar får kvoter for  

 2008-2012 svarende til de to virksomheders faktisk udledning i 2005, til  

 transport-  

 og energiministeren, og ministerens svar herpå 3 Spm. om udledningen af CO2  

 pga. flaring i Danmark  

 sammenlignet med Norge, til transport- og energiministeren, og ministerens  

 svar herpå 4 Spm. om fremskrivningen for den ikke kvotebelagte sektor,  

 når den opdeles på trafik, landbrug og varme/el, til transport- og  

 energiministeren,  

 og ministerens svar herpå 5 Spm. om årsagen til, at der er valgt varmevirkningsgrad  

 på 125 og ikke en højere, til transport- og energiministeren, og ministerens  

 svar herpå 6 Spm. om en redegørelse for, hvilket investeringstilskud  

 man giver til et nyt varmeværk, når det tildeles 50 pct. kvoter, til  

 transport- og energiministeren, og ministerens svar herpå 7 Spm. om en form for »bøde«-betaling, hvis et  

 regulerkraftværk ikke overholder de betingelser, det har fået tildelt kvoter  

 på, til transport- og energiministeren, og ministerens svar herpå 8 Spm., om staten vil sikre sig en buffer, hvis den vælger  

 at holde nogle af kvoterne tilbage til enten aktionering eller til  

 destruktion, til transport- og energiministeren, og ministerens svar herpå 9 Spm. om strategi for en situation, hvor det f.eks. i 2010  

 viser sig, at Danmarks CO2  

 -udledning er højere end den, der er  

 forventet/beregnet i allokeringsplanen, til transport- og energiministeren,  

 og ministerens svar herpå 10 Spm., om ministeren vil bekræfte, at Danmark vil  

 overholde forpligtelsen til at reducere med 21 pct. i 2008-2012, til  

 transport- og energiministeren, og ministerens svar herpå 11 Spm. om en kommentar til Europa-Kommissionens 37  

 spørgsmål til allokeringsplanen, til transport- og energiministeren, og  

 ministerens svar herpå 12 Spm. om en bekræftelse af, at den samlede tildelte  

 gratiskvote til el- og fjernvarmesektoren på 14 mio. t årligt i perioden  

 2008-2012 kun er 2,9 mio. t mindre end den forventede udledning korrigeret  

 for nettoeksport af el, til transport- og energiministeren, og ministerens  

 svar herpå 13 Spm., om ministeren finder det rimeligt at tildele  

 gratiskvoter til CO2  

 -udledning fra nettoeksport af el, til  

 transport- og energiministeren, og ministerens svar herpå 14 Spm. om kommentar til oplysningerne i Greenpeaces  

 høringssvar til den nationale allokeringsplan om, at den korrigerede  

 kvotebelagte CO2  

 -udledning fra el- og fjernvarmesektoren er faldet  

 jævnt i perioden fra 1998 til 2004, til transport- og energiministeren, og  

 ministerens svar herpå 15 Spm. om, hvorfor man har anvendt et gennemsnit for  

 perioden 1998-2004 som grundlag i stedet for den faktiske  

 reduktionsudvikling, til transport- og energiministeren, og ministerens svar  

 herpå 16 Spm. om supplerende besvarelse af spørgsmål 11 om  

 regeringens overvejelser vedrørende besvarelse af Europa-Kommissionens 37  

 spørgsmål til allokeringsplanen, til transport- og energiministeren, og  

 ministerens svar herpå Oversigt over samrådsspørgsmål vedrørende L 183 Samråds-spm.nr.
