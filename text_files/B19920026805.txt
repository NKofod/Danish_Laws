 I medfør af §§ 4,6,7,9,10,12 og 35, stk. 2, i lov nr. 814 af 21. december  

 1988 om husdyrsygdomme fastsættes:
 § 1.  Ved salmonellose forstås i denne bekendtgørelse  

 sygdom, hvor symptomer og laboratoriefund gør det overvejende sandsynligt, at  

 salmonellabakterier er en afgørende faktor i sygdommens årsagskompleks.  

 Infektioner med Salmonella gallinarum og Salmonella pullorum (hønsetyfus) er  

 ikke omfattet af bekendtgørelsen.
 § 2.  Ejeren (brugeren) af et husdyrhold skal ved  

 mistanke om, at salmonellose forekommer blandt dyrene, tilkalde en dyrlæge.
Stk. 2.  Tilkaldelse skal ske, når der hos eet eller  

 flere dyr optræder forhøjet temperatur forbundet med diarre (eventuelt  

 blodig) og almen svækkelse.
Hos fjerkræ skal tilkaldelse ske, når der  

 forekommer forøget dødelighed eller almen svækkelse blandt kyllinger.
 § 3.  Tilkaldes en dyrlæge på grund af mistanke om  

 salmonellose, eller får en dyrlæge i øvrigt i forbindelse med sit arbejde  

 mistanke om salmonellose, skal dyrlægen snarest foretage undersøgelse af  

 husdyrholdet med henblik på at konstatere, om noget dyr viser tegn på  

 sygdommen.
Stk. 2.  Såfremt mistanken ikke kan afvises, og  

 salmonellose iøvrigt ikke har været konstateret i dyreholdet inden for det  

 sidste halve år, skal dyrlægen indsende materiale til undersøgelse på Statens  

 Veterinære Serumlaboratorium.
Er der tale om nyudbrud, skal materiale  

 indsendes, selv om der er forløbet mindre end et halvt år siden konstatering  

 af salmonellose.
Samtidig skal dyrlægen underrette besætningens ejer (bruger)  

 om risikoen for sygdommens overførsel til mennesker.
Ved udbredt eller  

 voldsom sygdom skal dyrlægen straks underrette kredsdyrlægen.
 Stk. 3.  Når dyrlægen har modtaget meddelelse fra  

 laboratoriet om resultatet af undersøgelsen, underretter dyrlægen ejeren  

 (brugeren) om dette resultat.
§ 4.  Et husdyrhold med salmonellose kan af  

 Veterinærdirektoratet sættes under tilsyn, og ejeren (brugeren) kan pålægges  

 at overholde restriktioner, der kan omfatte Stk. 2.  Det i stk. 1 nævnte tilsyn kan hæves, når  

 Veterinærdirektoratet skønner, at husdyrholdets sundhedstilstand er normal.
 § 5.  Enhver isolation eller serologisk påvisning af  

 salmonellabakterier fra materialer fra levende, slagtede eller selvdøde dyr  

 indberettes af det pågældende laboratorium til Veterinærdirektoratet.  

 Indberetning i forbindelse med systematiske kontrolprogrammer kan foregå  

 efter nærmere aftale med Veterinærdirektoratet.
 § 6.  Et husdyrhold, hvori der er fundet  

 salmonellabakterier i henhold til § 5, kan under særlige omstændigheder  

 sættes under tilsyn, og ejeren kan pålægges at overholde de i § 4, stk. 1,  

 nævnte restriktioner.
 Stk. 2.  Bestemmelserne i stk. 1 kan anvendes i  

 tilslutning til systematiske programmer, der er iværksat af  

 husdyrbrugsorganisationer og Veterinærdirektoratet til kontrol af forekomst  

 af salmonellabakterier.
 § 7.  Veterinærdirektoratet kan påbyde udtagelse,  

 indsendelse og undersøgelse på Statens Veterinære Serumlaboratorium af  

 materiale fra dyr, der formodes at have haft smittefarligt samkvem med andre  

 dyr, hvori der er påvist salmonellose, eller som antages på anden vis at være  

 smittet med salmonellabakterier.
 Stk. 2.  Veterinærdirektoratet kan endvidere påbyde  

 dyrehold undersøgt i overensstemmelse med de i § 6, stk. 2, nævnte  

 programmer.
§ 8.  Udgifterne ved laboratorieundersøgelse af de i §  

 3, stk. 2, og § 7, stk. 1, nævnte prøver betales af Veterinærdirektoratet,  

 jf. § 5, stk 1, i Landbrugsministeriets bekendtgørelse nr. 239 af 12. april  

 1991 om udgifter og erstatning ved bekæmpelse og forebyggelse af  

 husdyrsygdomme.
Alle andre udgifter i medfør af denne bekendtgørelse er  

 Veterinærdirektoratet uvedkommende, jf. § 5, stk 3, i førnævnte  

 bekendtgørelse.
§ 9.  Med bøde straffes den, der § 10.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der i medfør af § 36 i  

 lov nr. 814 af 21. december 1988 om husdyrsygdomme pålægges selskabet som  

 sådant bødeansvar.
Er overtrædelserne begået af kommuner eller kommunale  

 selskaber, jf. § 60 i lov om kommunernes styrelse, kan der pålægges kommunen  

 eller det kommunale selskab bødeansvar.
 § 11.  Bekendtgørelsen træder i kraft den 1. maj 1992.
 Stk 2.  Samtidig ophæves Landbrugsministeriets  

 bekendtgørelse nr. 196 af 29. maj 1963 om salmonellainfektioner hos husdyr  

 m.v.
