Betænkning afgivet af Udlændinge- og Integrationsudvalget den 27. april 2021 Betænkning over Forslag til folketingsbeslutning om fuld dansk selvbestemmelse over grænsekontrollen [af Morten Messerschmidt (DF) m.fl.]:
1. Indstillinger Et flertal i udvalget (S, SF, RV, EL og Sikandar Siddique (UFG)) indstiller beslutningsforslaget til forkastelse ved 2. (sidste) behandling.
 Et mindretal i udvalget (V) vil stemme hverken for eller imod beslutningsforslaget ved 2. (sidste) behandling.
 Et andet mindretal i udvalget (DF, KF, NB og Inger Støjberg (UFG)) indstiller beslutningsforslaget til vedtagelse uændret.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget går ind for en fleksibel grænsekontrol, hvor vi med ny teknologi sikrer bedre kontrol med grænsen.
Venstre er stærk tilhænger af den frie bevægelighed, men vi må også se i øjnene, at med det trusselsbillede, der er mod Danmark, og så længe der ikke er styr på Europas ydre grænser, bliver vi nødt til at have en grænsekontrol.
Venstre ønsker en intelligent kontrol, så det bliver lettere at være pendler, turist eller erhvervsdrivende, men mere besværligt at være kriminel.
Hvis regeringen ønsker en reform af Schengen, bør den bekræfte dette og fremlægge et forslag om det snarest muligt.
Så vil Venstre også tage stilling til, om vi stemmer for eller i mod.
 For nuværende stemmer Venstre hverken for eller imod forslaget.
3. Udvalgsarbejdet Beslutningsforslaget blev fremsat den 3. marts 2021 og var til 1. behandling den 9. april 20201. Beslutningsforslaget blev efter 1. behandling henvist til behandling i Udlændinge- og Integrationsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
Bjørn Brandenborg (S) Birgitte Vind (S) Camilla Fabricius (S) Christian Rabjerg Madsen (S) fmd.
Jeppe Bruus (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Samira Nawa (RV) Kristian Hegaard (RV) Carl Valentin (SF) Halime Oguz (SF) Peder Hvelplund (EL) Rosa Lund (EL) Sikandar Siddique (UFG) Mads Fuglede (V) Fatma Øktem (V) Heidi Bank (V) Inger Støjberg (UFG) Kenneth Mikkelsen (V) Marlene Ambo-Rasmussen (V) Morten Dahlin (V) Karsten Lauritzen (V) Pia Kjærsgaard (DF) nfmd.
Marie Krarup (DF) Peter Skaarup (DF) Marcus Knuth (KF) Pernille Vermund (NB) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
