Direktøren for et anpartsselskab, der drev en tæppeforretning,  

 tilførte umiddelbart før og under et ophørsudsalg nye varer til forretningen.  

 Forbrugerombudsmanden fandt, at dette var i strid med markedsføringslovens §  

 2, stk. 1 og indbragte sagen for Sø- og Handelsretten.
Retten idømte  

 direktøren en bøde, idet man udtalte, at tilførsel af nye varer til et  

 nærtstående eller igangværende ophørsudsalg vildleder forbrugerne, der må  

 regne med, at de varer, der udbydes under et ophørsudsalg, tidligere har  

 været solgt i forretningen til en højere pris.
Ophørsudsalg må desuden efter  

 sit begreb være underkastet en tidsmæssig begrænsning afhængig af konkrete  

 omstændigheder.
1. Ophørsudsalg Ved Sø- og handelsrettens dom af 7. juni 1978 blev et anpartsselskab, som  

 drev en nu ophørt tæppeforretning, og selskabets direktør dømt for  

 overtrædelse af markedsføringslovens § 2, stk. 1, idet selskabet umiddelbart  

 før og under et ophørsudslag tilførte forretningen nye varer for ialt ca.  

 180.000 kr.
Rettens begrundelse lyder bl.a. således: »Tilførsel af nye  

 varer til et forestående eller igangværende ophørsudsalg må anses for  

 stridende mod markedsføringslovens § 2, stk. 1, idet der herved sker en  

 vildledning af forbrugerne, der må regne med, at samtlige varer, der indgår i  

 et ophørsudsalg, er varer, de i tiden forud for ophørsudsalget har været  

 solgt i forretningen til højere priser end den prisnedsættelse, der  

 karakteriserer ophørsudsalget.« For det nævnte forhold samt for en overtrædelse af markedsføringslovens §  

 6, stk. 1, om tilgift blev selskabet idømt en bøde på 3.000 kr. og selskabets  

 direktør fik en bøde på 12.000 kr.
 Under sagen var der yderligere rejst tiltale mod direktøren for  

 overtrædelse af markedsføringslovens § 2, stk. 1, ved som indehaver af en  

 anden forretning at have afholdt ophørsudsalg i urimelig lang tid og herefter  

 have drevet forretningen videre med salg af tæpper.
Retten fandt imidlertid ikke, at dette ophørsudsalg, der havde varet fra  

 den 4. januar 1976 til den 15. august 1976 alene på grund af varigheden  

 indebar en overtrædelse af markedsføringslovens § 2, stk. 1. I dommens  

 præmisser bemærkes det dog, at et ophørsudsalg »efter sit begreb må være  

 underkastet en tidsmæssigbegrænsning afhængig af konkrete  

 omstændigheder«.
Endvidere fandt retten det ikke bevist, at forretningen  

 havde været åbnet igen som almindelig tæppeforretning på noget tidspunkt  

 efter ophørsudsalgets afslutning, og forretningens indehaver blev derfor  

 frifundet for denne del af tiltalen.
