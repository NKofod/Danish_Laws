Nr BTL 149 Betænkning over Forslag til lov om ændring af konkurrencelov (Aktindsigt  

 og hemmeligholdelse)   

 Nr L 149 1991-92, 1. samling Afgivet af Erhvervsudvalget Afgivet: 19920402 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Arbejderbevægelsens Erhvervsråd, Assurandør-Societetet, Detailhandelens Fællesråd, Finansrådet, Forbrugerrådet.
Industrirådet og Realkreditrådet.
 Der er af industriministeren stillet et ændringsforslag, hvorom henvises  

 til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med  

 det af industriministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling og udtaler i  

 den forbindelse følgende:
Med vedtagelse af dette lovforslag er Danmark stærkt på vej til  

 overhovedet ikke at have regler mod konkurrencebegrænsninger.
De danske  

 regler har altid været svage, fordi vi efter pres fra industrien ikke har  

 haft egentlige forbud mod konkurrencebegrænsninger.
Indtil for et par år  

 siden havde monopolmyndighederne dog visse indgrebsmuligheder.
Med  

 vedtagelsen af konkurrenceloven forsvandt disse muligheder stort set.
I  

 stedet skulle gennemsigtighedens klare lys sørge for en stærk konkurrence.
Nu  

 lykkes det så for magtfulde kredse at få dette lys blændet.
Samtidig er Sverige på vej til at skærpe sin monopollovgivning bl.a. ved  

 at indføre mulighed for at forbyde konkurrencebegrænsende aftaler.
EF's  

 monopollovgivning bygger ligeledes på forbudsprincippet.
Der har længe været  

 behov for, at Danmark ligesom Sverige harmoniserer sin monopollovgivning med  

 EF's.
Mindretallet håber, at udhulingen af konkurrenceloven kan medvirke til,  

 at dette sker.
 ÆndringsforslagAf industriministeren , tiltrådt af et  

flertal (udvalget med undtagelse af SF):
 Til § 2 1) Datoen »1. marts 1992« ændres til: »1.  

 juni 1992«.
Bemærkninger Til nr. 1 I det oprindelige lovforslag fastsættes tidspunktet for lovens  

 ikrafttræden til 1. marts 1992. Den foreslåede ændring er en konsekvens af,  

 at lovforslaget ikke er færdigbehandlet.
