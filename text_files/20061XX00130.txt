Skriftlig fremsættelse (6. december 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af forsikringsaftaleloven samt forskellige andre  

 love (Begunstigelser i forsikringsordninger samt ændringer som følge af  

 arveloven mv.) (Lovforslag nr.
L 101).
Formålet med lovforslaget er at gennemføre en revision af  

 forsikringsaftalelovens og pensionsopsparingslovens regler om indsættelse af  

 begunstigede i forsikringsordninger og pensionsopsparingsordninger.  

 Lovforslaget har endvidere til formål at gennemføre de ændringer i  

 lovgivningen, der er en følge af det forslag til ny arvelov, der er fremsat  

 samtidig med dette lovforslag (lovforslag nr.
L 100).
 Lovforslaget bygger i vidt omfang på overvejelserne i  

 betænkning nr. 1473/2006 om revision af arvelovgivningen mv.
De foreslåede ændringer i forsikringsaftaleloven og  

 pensionsopsparingsloven indebærer, at der indføres en pligt for  

 forsikringsselskaber og pengeinstitutter mv. til at underrette den skifteret,  

 der behandler boet efter en forsikringstager, om de  

 begunstigelsesindsættelser,  

 som en forsikringstager eller pensionsopsparer har foretaget i sine  

 ordninger.  

 Skifteretten skal herefter underrette ægtefællen og livsarvingerne om  

 begunstigelsesindsættelsen, således at disse kan få lejlighed til at tage  

 stilling til, om der kan være grund til indsigelse mod, at hele  

 forsikringssummen eller opsparingen udbetales til den begunstigede.
Reglerne  

 om  

 indsigelser mod udbetalingen til den begunstigende foreslås endvidere ændret,  

 således at der fremover skal lægges vægt på, om det er urimeligt, at  

 forsikringssummen  

 tilfalder den begunstigede frem for ægtefællen eller livsarvingerne.
 Det foreslås desuden, at ugifte samlevende i stabile forhold  

  efter lovforslaget par, der har boet sammen i 2 år på fælles bopæl  

 eller  

 samboende par, der har barn sammen  medtages i kredsen af personer, der  

 er  

 omfattet af standardbegunstigelsesklausulen nærmeste pårørende,  

 og at nærmeste  

 pårørende fremover, i overensstemmelse med hvad der allerede i dag sker  

 i  

 praksis, anses for begunstiget, hvis ikke forsikringstageren har foretaget en  

 særskilt begunstigelsesindsættelse.
Lovforslaget indeholder endvidere forslag til nogle  

 ændringer i dødsboskifteloven.
Disse ændringer indebærer bl.a., at  

 skifteretten  

 fremover kan beslutte, at der ikke skal foretages omkostningskrævende  

 eftersøgninger af arvinger, hvis omkostningerne ved en sådan eftersøgning  

 står  

 i misforhold til boets midler.
Lovforslaget indebærer endvidere, at der  

 fremover skal udstedes proklama inden et bos udlevering til uskiftet bo eller  

 som ægtefælleudlæg.
Dette har hidtil været frivilligt.
Endvidere foreslås der  

 indsat en regel om, at ugifte samlevende i stabile parforhold uafhængigt af  

 en  

 eventuel testamentarisk arveret skal have adgang til at overtage den  

 hidtidige  

 fælles bolig og sædvanligt indbo til vurderingsbeløbet.
 Herudover foreslås der nogle mindre ændringer og  

 tilpasninger i retsafgiftsloven, boafgiftsloven, lov om en garantifond for  

 indskydere og investorer, boafgiftsloven, dødsboskatteloven og  

 pensionsbeskatningsloven  

 i lyset af forslaget til ny arvelov.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
