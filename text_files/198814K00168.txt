Nr BTL 168 Betænkning over Forslag til lov om ændring af lov om valg til Folketinget  

 (Ændringer vedrørende partianmeldelse og brevstemmeregler)   

 Nr L 168 1988-89, 1. samling Afgivet af Kommunaludvalget Afgivet: 19890316 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
Udvalget har endvidere modtaget skriftlig henvendelse fra Kristian Thule Hansen, Gislev.
 Et af indenrigsministerens svar på udvalgets spørgsmål er optrykt som  

 bilag.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret.
 Et mindretal (Socialistisk Folkepartis medlemmer af udvalget) indstiller  

 lovforslaget til forkastelse ved 3. behandling, men kan tiltræde de  

 stillede ændringsforslag.
Mindretallet finder de foreslåede stramninger helt ude af trit med de  

 danske demokratiske traditioner.
Lovforslaget er helt uspiseligt og samtidig  

 et usmageligt forsøg på at umuliggøre mindre partiers deltagelse i valg til  

 Folketinget.
Af svaret på udvalgets spørgsmål 1, som er optrykt som bilag, fremgår, at  

 allerede den nugældende lov har meget strammere regler, hvad angår anmeldelse  

 af nye partier, end 9 andre EF-lande har.
De 2 sidste EF-lande er der endnu  

 ikke fremkommet oplysninger om.
Det er helt klart bekvemmelighedshensyn, der  

 med dette forslag har vundet over det demokratiske sindelag i de partier, som  

 vedtager lovforslaget.
Det danske demokratiske system bygger traditionelt på  

 mindretalsbeskyttelsen.
Dette lovforslag sammenholdt med  

 2-pct.s-spærregrænsen har skåret dele af denne mindretalsbeskyttelse væk.
Man  

 kan kun frygte, hvad der på dette område vil ske i fremtiden.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Ændringsforslag Af et mindretal (FP), tiltrådt af et mindretal (SF):
Til § 1 1) Nr. 2 udgår.
Til § 2 2) I stk. 2 udgår »og 2«.
Bemærkninger Til nr. 1 og 2 Forslagsstillerne finder, at det er alt for bureaukratisk, at  

 folkeregistret skal sende vælgererklæringerne tilbage til samtlige anmeldere,  

 som så herefter skal videresende erklæringerne til det anmeldte parti.
En  

 sådan fremgangsmåde vil holde små nye partier uden for det parlamentariske  

 beslutningsapparat.
Karen Højte Jensen (KF) Flemming Jensen (KF) Aagaard (KF) Mejdahl (V)  

 Sønderby (V) Jane Oksen (FP) nfmd.
Marianne Jelved (RV) Lis Noer Holmberg  

 (CD) Glønborg (KRF) Bakholt (S) Dorte Bennedsen (S) Graversen (S) Hjortnæs  

 (S) fmd.
Henning Rasmussen (S) Stavad (S) Agerschou (SF) Birgitte  

 Husmark (SF) Bilag Et af udvalgets spørgsmål til indenrigsministeren og dennes besvarelse  

 heraf Spørgsmål:
 Ministeren bedes tilstille udvalget en oversigt over, hvilke krav der  

 stilles til anmeldelse af nye partier i de øvrige EF-lande.
 Svar:
Regler om anmeldelse af nye partier Ingen af landene har regler om anmeldelse af nye partier af samme karakter  

 som de danske regler.
 I 3 lande gælder der særlige regler om anmeldelse af kandidatlister for  

 vælgergrupper, der ikke er partier, eller som hidrører fra partier (politiske  

 grupperinger), der ikke er repræsenteret i parlamentet (med et vist antal  

 medlemmer).
 I Forbundsrepublikken Tyskland skal delstatslister til Forbundsdagsvalget  

 for partier, som siden sidste valg ikke har været repræsenteret i  

 Forbundsdagen med mindst 5 medlemmer, underskrives af mindst 1 promille af de  

 stemmeberettigede i den pågældende delstat ved sidste valg, dog højst 2.000.  

 Kravet omfatter ikke nationale mindretal.
I Holland skal der samtidig med indgivelse af kandidatlister for  

 partier (politiske grupperinger), der ikke er repræsenteret i andetkammeret,  

 deponeres et beløb på 1.000 gylden for hvert valgdistrikt.
Ved opstilling i  

 alle landets 18 valgdistrikter skal der således deponeres 18.000 gylden.  

 Beløbet tilbagebetales ikke, hvis kandidatlisten opnår færre stemmer end  

 svarende til 75 pct. af valgkvotienten (det samlede antal gyldige stemmer i  

 hele landet divideret med det samlede antal mandater).
 I Spanien skal kandidatlister, der indgives af vælgergrupper (der  

 ikke er partier eller lignende) underskrives af et antal vælgere, der svarer  

 til 1 pct. af vælgerne i den pågældende valgkreds.
Indenrigsministeriet har ingen oplysninger om reglerne om anmeldelse af  

 nye partier og om spærreregler i Grækenland og Portugal.
Indenrigsministeriet  

 har derfor bedt Udenrigsministeriet om at indhente oplysninger herom.
Når  

 disse oplysninger foreligger, vil de blive tilstillet Kommunaludvalget.
I øvrigt bemærkes, at oplysningerne i den vedlagte oversigt - ud over  

 tidligere gennem Udenrigsministeriet indhentede oplysninger - fortrinsvis er  

 baserede på en håndbog, der er nogle år gammel (European Electoral Systems  

 Handbook, Edited by Geoffrey Hand m.fl.
London 1979). Indenrigsministeriet  

 har derfor ligeledes bedt Udenrigsministeriet om at indhente oplysninger om,  

 hvorvidt der er sket ændringer i de regler, der er beskrevet i oversigten.
 Oplysninger om eventuelle ændringer vil i givet fald blive tilstillet  

 Kommunaludvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Udvalget har endvidere modtaget skriftlig henvendelse fra Ruth Dalsgaard,  

 pressesekretær for De Grønne.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstillet et flertal (Socialdemokratiets, Det  

 Konservative Folkepartis, Venstres, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse uændret.
Et mindretal inden for flertallet (Det Konservative Folkepartis, Venstres  

 og Det Radikale Venstres medlemmer af udvalget) er af den opfattelse, at der  

 bør gælde samme regler for folketingsmedlemmer som for alle andre vælgere i  

 henseende til betingelserne for at anmelde et nyt parti.
Mindretallet kan  

 derfor ikke tiltræde det stillede ændringsforslag om, at et medlem af  

 Folketinget skal have ret til at anmelde et nyt parti til deltagelse i  

 folketingsvalg uden at indsamle vælgererklæringer.
Mindretallet kan heller ikke støtte den del af ændringsforslaget, som går  

 ud på, at partier, der ved det sidst afholdte folketingsvalg opnåede mindst  

 1/175 af de afgivne gyldige stemmer uden dog at opnå repræsentation, skal  

 have ret til at deltage i det kommende folketingsvalg uden at indsamle  

 vælgererklæringer.
For de partier, der ikke opnåede repræsentation, bør gælde  

 samme regler uanset størrelsen af stemmetallet.
Hertil kommer, at  

 mindretallet ikke finder grundlag for at gennemføre en lempelse af  

 betingelserne for, at et parti kan blive opstillingsberettiget til  

 folketingsvalg.
 Et andet mindretal inden for flertallet (Kristeligt Folkepartis medlem af  

 udvalget) har sympati for den del af ændringsforslaget, som omhandler  

 anmeldelse på grundlag af opnåelse af et vist stemmetal ved det foregående  

 folketingsvalg, men finder, at et stemmetal svarende til 2 eller 3 mandater  

 ville være et mere rimeligt krav end det foreslåede.
Et mindretal (Socialistisk Folkepartis medlemmer af udvalget) indstiller  

 lovforslaget til forkastelse ved 3. behandling og kan ikke tiltræde  

 det stillede ændringsforslag.
Mindretallet finder, at en vedtagelse af  

 lovforslaget betyder, at Folketingets flertal tror, at man kan organisere sig  

 til større harmoni i Folketingets sammensætning. Ændringen i valgloven er  

 helt klart lavet for at holde antallet af partier i Folketinget nede.
Det er ikke så tit, at Socialistisk Folkeparti er enig med den nuværende  

 statsminister, men statsminister Poul Schluter har i en publikation udgivet i  

 starten af 1989 af Kreditforeningen Danmark, som hedder »I Danmark er  

 jeg . . .«, skrevet et indlæg om folkestyrets fremtid og kommer her ind  

 på spørgsmål, som i allerhøjeste grad relaterer sig til valgloven.
Et citat  

 herfra lyder som følger: »Hvis man ser på hovedtrækkene i det  

 landspolitiske billede gennem de seneste årtier, så ser man, at højre og  

 venstre side, eller hvad man nu vil kalde dem, med en næsten forbløffende  

 stabilitet har været lige store.
Der har så sandelig været bevægelser i dansk  

 politik i de seneste årtier, men de store forandringer er sket på hver side  

 af midten.
Ind i den fremtid, som ikke ligger alt for langt væk, tror jeg, at denne  

 landspolitiske opdeling vil fortsætte.
Det er sådan, vælgerne fordeler sig,  

 og det laver de åbenbart ikke om på, selv om der er mange tegn på  

 utilfredshed og manglende tillid og respekt.
Det må vi alle tage til  

 efterretning.
Det kan ikke nytte noget, at vi politikere gemmer os bag  

 drømmen om solide faste flertal og taler om faste valgperioder, højere  

 spærregrænser og toparti-system, og hvad man ellers kan lade sig inspirere  

 til ved at kigge rundt i verden.« Dette er rene ord for pengene: Man kan ikke organisere sig ud af de  

 problemer, der opstår på grund af vælgernes sammensætning af Folketinget.  

 Derfor bør man heller ikke prøve på at hindre nogen i at blive valgt til  

 Folketinget, men i stedet overlade dette ansvar til befolkningen på  

 valgdagen.
Socialistisk Folkeparti er derfor helt enig i disse betragtninger, som  

 statsministeren er kommet med, og forstår derfor heller ikke, at regeringen  

 har fremsat dette forslag til ændring af valgloven.
At vi heller ikke mener,  

 at der bør være en spærregrænse, skal så kun tilføjes for helhedens skyld,  

 men vi vil ikke undlade at undre os over den manglende sammenhæng mellem det,  

 statsministeren siger, og det, han gør.
Statsministeren burde sammen med  

 Socialistisk Folkeparti stemme imod lovforslaget ved 3. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og kan ikke  

 tiltræde det stillede ændringsforslag.
 Et tredje mindretal (Centrum-Demokraternes medlem af udvalget)  

 indstiller lovforslaget til vedtagelse med det stillede  

 ændringsforslag.
Ændringsforslag Af et mindretal (CD):
Til § 1 1) Før nr. 1 indsættes som nyt nummer:
 » 01. I § 12, stk. 1, udgår 2. og 3.  

 pkt., og i stedet indsættes:
»Med anmeldelsen skal enten følge erklæringer fra et antal vælgere,  

 der mindst svarer til 1/175 af samtlige gyldige stemmer ved det sidst  

 afholdte folketingsvalg, eller en erklæring fra et medlem af Folketinget, der  

 selv anmelder sig som kandidat for det pågældende parti.
Ved anmeldelse af et  

 parti, der deltog i det sidst afholdte folketingsvalg uden at opnå  

 repræsentation, men som dog opnåede et stemmetal svarende til mindst 1/175 af  

 samtlige gyldige stemmer, kræves ikke vælgererklæringer.
Endvidere kræves  

 ikke vælgererklæringer ved anmeldelse fra det tyske mindretals parti  

 nu.« Bemærkninger Til nr. 1 Forslagsstillerne finder, at den foreslåede procedure ved indhentelse af  

 vælgererklæringer i praksis vil umuliggøre, at et nyt parti, der opstår ved  

 brud i et bestående parti, kan nå at blive anmeldt, hvis folketingsvalg  

 udskrives samtidig med bruddet.
 Herved afskæres et sådant folketingsmedlem fra sin selvfølgelige ret til  

 at få bruddet med det gamle parti bedømt af vælgerne.
Det er derfor nødvendigt at genindføre den tidligere eksisterende ret for  

 folketingsmedlemmer til at anmelde et nyt parti.
For at forebygge misbrug  

 finder forslagsstillerne det påkrævet, at det pågældende folketingsmedlem  

 selv opstiller som kandidat for det nye parti.
Endvidere ønsker forslagsstillerne, at nye partier, der ved et  

 folketingsvalg har opnået stemmetal svarende til det gennemsnitlige stemmetal  

 pr. mandat, fritages for at indsamle vælgererklæringer.
Det er urimeligt at  

 belaste partier, der har vist, at de har tilslutning svarende til et mandat i  

 Folketinget, med besværet og udgifterne til indsamling af underskrifter.
