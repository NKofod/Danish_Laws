 I medfør af §§ 3, 4 og 15 i lov om valutaforhold m.v., jf.
lovbekendtgørelse nr. 279 af 11. april 1988 og Industriministeriets bekendtgørelse nr. 280 af 18. april 1988 om henlæggelse af visse beføjelser til Industri- og Handelsstyrelsen, jf.
Kommissionens Beslutning af 19. december 1990 om bemyndigelse af visse medlemsstater til at indføre tilsyn inden for Fællesskabet med indførsel af produkter, der har oprindelse i tredjelande til fri omsætning i Fællesskabet, fastsættes herved følgende:
 § 1.  Til indførsel af tekstilvarer, kat. 6 (bukser),  

 med oprindelse i Hong Kong, som er overgået til fri omsætning i en anden  

 medlemsstat inden for de Europæiske Fællesskaber, kræves fremlæggelse af  

 importdokument for Toldvæsenet.
 Stk. 2.  Importdokument udstedet inden for en frist på  

 højst 5 arbejdsdage efter importørens indgivelse af ansøgningen vederlagsfrit  

 af Industri- og Handelsstyrelsen for hele den mængde, ansøgningen omfatter.
 Stk. 3.  Fristen for udstedelse af importdokumenter kan  

 i henhold til art. 3, stk. 5, i Kommissionens Beslutning af 27. juli 1987  

 (87/433/EØF) forlænges til 10 arbejdsdage, eller udstedelse kan helt afvises  

 efter bemyndigelse af Kommissionen.
 § 2.  Industri- og Handelsstyrelsen fastsætter nærmere  

 bestemmelser om benyttelse, form og indhold af de i § 1 omhandlede  

 importdokumenter.
 Stk. 2.  Til gennemførelse af den i denne bekendtgørelse  

 omhandlede kontrol er Industri- og Handelsstyrelsen berettiget til af  

 importørerne at kræve sådan nærmere oplysning og dokumentation, som måtte  

 findes fornøden.
 § 3.  Ansvaret for, at en vareindførsel foregår i  

 overensstemmelse med reglerne i denne bekendtgørelse og de bestemmelser, der  

 er fastsat i medfør heraf, påhviler den person eller virksomhed, for hvis  

 regning indførslen finder sted, såvel som den, der forestår fortoldningen.
 § 4.  Overtrædelse af § 1 straffes med bøde.
 § 5.  Bekendtgørelsen træder i kraft den 1. april og  

 gælder indtil den 31. december 1991.
 Stk. 2.  Industri- og Handelsstyrelsens bekendtgørelse  

 nr. 425 af 19. juni 1989 og Industri- og Handelsstyrelsens bekendtgørelse nr.  

 99 af 19. februar 1990 om tilsyn med indførsel af visse varer med oprindelse  

 i visse tredjelande, som er overgået til fri omsætning i en anden  

 EF-medlemsstat, ophæves.
