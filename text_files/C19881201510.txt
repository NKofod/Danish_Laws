 TIL STIFTSØVRIGHEDERNE Da der visse steder er konstateret problemer med at  

 rekruttere medhjælp for gravere, fastsættes nedenstående regler efter  

 drøftelse i og indstilling fra Kirkeministeriets udvalg af 14. januar 1971  

 vedrørende kirkefunktionæreres forhold.
1. Deltidsbeskæftige gravere kan - uanset  

 bestemmelserne i graveraftalens § § 11 og 26 - påtage sig at udføre  

 enkeltstående tilfældige medhjælpsopgaver på andre kirkegårde, f.eks. som  

 medhjælp ved kistebegravelse.
Omfanget af medhjælpsopgaverne må sammenlagt  

 med beskæftigelsesgraden for graverens hovedstilling ikke overstige  

 fuldtidsbeskæftigelse inden for et kalenderår.
 2. For enkeltstående medhjælpsopgaver vederlægges  

 graveren med timeløn efter reglerne i Kirkeministeriets cirkulære af 18.  

 august 1983 om løn- og ansættelsesvilkår for gravermedhjælpere m.fl.
 3. I forbindelse med udbetaling af timelønnen skal  

 menighedsrådet indberette til stiftsøvrigheden, at den pågældende graver har  

 udført medhjælpsopgaver på kirkegården samt omfanget heraf (antal timer).  

 Gennem disse indberetninger kan stiftsøvrigheden påse, at arbejde udover  

 fuldtidsbeskæftigelse ikke finder sted.
 4. Såfremt en graver gennem enkeltstående  

 medhjælpsopgaver i et givet kalenderår når fuldtidsbeskæftigelse, skal  

 stiftsøvrigheden straks give den pågældende besked om, at vedkommende ikke  

 længere må påtage sig medhjælpsopgaver i kalenderåret.
 Denne skrivelse bedes fordelt til menighedsråd, provstiudvalg og  

 provstirevisorer.
Kirkeministeriet, den 23. februar 1988 P.M.V.
 E.B.
