Udtalt at vejloven ikke indeholder bestemmelser om, at påtale af  

 mangler eller tilsidesættelse af vilkår for gravetilladelser inden en bestemt  

 frist.
Almindelige passivitetssynspunkter kan føre til, at vejbestyrelsen  

 afskæres fra at forfølge kravet.
 I brev af 2. januar 1990 anmoder kommunen om ministeriets vurdering af  

 vejbestyrelsens muligheder for at håndhæve krav om retablering af  

 vejbelægninger efter ledningsarbejder, der ikke er tilfredsstillende udført,  

 uanset om der er forløbet et betydeligt tidsrum, førend kravet gøres  

 gældende.
 Det er telefonisk oplyst, at baggrunden for spørgsmålet er sager, hvor  

 vedkommende ledningsejer ikke har opfyldt vilkår i henhold til tilladelse,  

 har udført arbejdet efter forudgående anmeldelse af arbejdet eller har udført  

 opgravningen helt uden tilladelse.
 Der er tale om sager, der er 6-8 år gamle, hvor der alene mangler  

 påførelse af slidlag, eller der er sket sætninger på vejarealet, hvor  

 gravearbejdet er udført.
 Kommunen har i langt de fleste tilfælde fulgt op med tilkendegivelser over  

 for ledningsejerne om, at retableringen var mangelfuld.
Ledningsejerne har erkendt, at der forelå en mangel, men har så alligevel  

 ikke fået arbejdet endeligt afsluttet eller udbedret.
Spørgsmålet er  

 herefter, om ledningsejerne i disse situationer kan påberåbe sig frigørelse  

 fra at udbedre manglerne grundet forældelse.
Ministeriet kan oplyse, at der ikke i vejlovgivningen findes bestemmelser,  

 som medfører, at en vejbestyrelse ikke kan påtale tilsidesættelse af vilkår  

 for gravetilladelser, selv om der er forløbet et kortere eller længere  

 tidsrum, siden tilladelsen blev givet.
Vejloven indeholder heller ikke  

 bestemmelser, der forhindrer påtale af foranstaltningerne, der er udført i  

 strid med lovens bestemmelser, uanset udførelsestidspunktet.
 Ministeriet skal dog henlede opmærksomheden på, at almindelige  

 passivitetssynspunkter kan føre til, at tilsidesættelse af vilkår, som  

 vejbestyrelsen har haft kendskab til, men ikke har fulgt op, kan afskære  

 vejbestyrelsen fra at forfølge kravet ved domstolene.
 Offentliggjort i VEJLOVE udgivet af DAFOLO.
