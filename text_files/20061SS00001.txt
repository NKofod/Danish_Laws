Beretning afgivet af Udvalget for Fødevarer, Landbrug og  

 Fiskeri den 10. januar 2007 Beretning om beskæftigelses-  

 og rodemateriale til svin 1. Indledning Den 25. oktober 2006 fremsatte justitsministeren lovforslag nr.  

 L 45, Forslag til lov om ændring af lov om udendørs hold af svin, lov om  

 indendørs hold af smågrise, avls- og slagtesvin samt lov om indendørs hold af  

 drægtige søer og gylter (Gennemførelse af Europarådets reviderede  

 rekommandation  

 om svin m.v.). Lovforslaget blev vedtaget ved 3. behandling den 15. december  

 2006.
 Under udvalgets behandling af lovforslaget har udvalget drøftet  

 behovet for en præcisering i lovgivningen af, hvad en tilstrækkelig mængde  

 beskæftigelses- og rodemateriale til svin indebærer.
2. Politiske bemærkninger Et  

  

 flertal  

  

 i udvalget  

 (udvalget med undtagelse af V og KF) finder herefter, at § 5 i lov om  

 indendørs  

 hold af smågrise, avls- og slagtesvin og § 9 i lov om indendørs hold af  

 drægtige søer og gylter, som vedrører svins permanente adgang til en  

 tilstrækkelig mængde beskæftigelses- og rodemateriale, bør præciseres.  

 Imidlertid har det ikke i forbindelse med behandlingen af lovforslag nr.
L  

 45,  

 Forslag til lov om ændring af lov om udendørs hold af svin, lov om indendørs  

 hold af smågrise, avls- og slagtesvin samt lov om indendørs hold af drægtige  

 søer og gylter (Gennemførelse af Europarådets reviderede rekommandation om  

 svin  

 m.v.), været muligt at definere den mængde halm, der er optimal for dyrene og  

 samtidig acceptabel ud fra et praktisk og økonomisk perspektiv på  

 bedrifterne.
Derfor pålægges justitsministeren at nedsætte en arbejdsgruppe  

 med relevante fagpersoner med henblik på at fremkomme med forslag om krav til  

 helt konkrete mængder halm, der skal anvendes i medfør af henholdsvis § 5 og  

 §  

 9 i de nævnte love.
Arbejdsgruppens sammensætning skal godkendes af Udvalget  

 for Fødevarer, Landbrug og Fiskeri.
Udvalget skal løbende orienteres om  

 arbejdsgruppens  

 arbejde.
Kravene til beskæftigelses- og rodemateriale skal tage udgangspunkt  

 i  

 de dyrevelfærdsmæssige behov under hensyntagen til rimelige, praktiske og  

 økonomiske rammer på bedrifterne.
Arbejdsgruppens resultat skal udmøntes i et  

 lovforslag, som justitsministeren pålægges at fremsætte i Folketinget senest  

 i  

 forbindelse med Folketingets åbning i oktober 2007.
Et  

  

 mindretal  

  

 i udvalget (V og  

 KF) imødeser, at justitsministeren, som anført  

 i justitsministerens svar på FLF alm. del  spm. nr. 142 af 22. december  

 2006,  

 i begyndelsen af 2007 agter at gendanne Arbejdsgruppen om hold af svin, og at  

 arbejdsgruppen  

 skal vurdere spørgsmålet om en præcisering af lovgivningen om beskæftigelses-  

 og rodemateriale.
Mindretallet bemærker endvidere, at Danmarks  

 Jordbrugsforskning arbejder med et forskningsprojekt i samme anledning.
Mindretallet er enigt i, at det er vigtigt at sikre, at både søer og andre  

 svin får adgang til en tilstrækkelig mængde beskæftigelses- og rodemateriale,  

 som opfylder svinenes behov.
Mindretallet kan således tilslutte sig, at der  

 ses  

 nærmere på området, og at ny viden søges frembragt, men mindretallet kan ikke  

 tilslutte sig, at Udvalget for Fødevarer, Landbrug og Fiskeri skal  

 sammensætte  

 eller godkende justitsministerens arbejdsgruppe, ligesom  

 mindretallet hellere  

 ser et grundigt og sagligt arbejde frem for en deadline, som indebærer, at  

 der allerede  

 skal fremsættes et lovforslag den 1. oktober 2007, som flertallet  

 ønsker.
 Mindretallet er skeptisk over  

 for muligheden for og sagligheden i at indføre præcise mål for, hvad en  

 tilstrækkelig mængde beskæftigelses- og rodemateriale skal være, og er  

 navnlig skeptisk  

 over for, hvordan en eventuel overtrædelse af reglerne om beskæftigelses- og  

 rodemateriale ved en forkert dosering af sådanne materialer skal håndhæves.  

 Det  

 kan en grundigere forskning inden for området dog eventuelt afdække.
