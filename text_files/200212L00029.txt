Fremsat den 3. oktober 2002 af  

 miljøministeren (Hans Christian Schmidt) Forslag til lov om ændring af lov om udnyttelse af  

 vandkraften i Gudenå § 1 I lov nr. 184 af 20. marts 1918 om udnyttelse af vandkraften i  

 Gudenå, som ændret ved lov nr. 1274 af 20. december 2000,  

 ændres i § 1 »82 år« til: »87 år«.
§ 2 Loven træder i kraft den 8. januar 2003.
Bemærkninger til lovforslaget Almindelige bemærkninger 1. Indledning Tangeværket, der ejes af Gudenaacentralen A.m.b.a.,  

 blev anlagt i årene 1918-21 i henhold til koncession meddelt i  

 medfør af lov nr. 184 af 20. marts 1918 om udnyttelse af vandkraften i  

 Gudenå.
Koncessionen blev i overensstemmelse med loven meddelt for en  

 periode på 80 år fra den dag, værket blev åbnet for  

 drift, dvs. fra den 8. januar 1921.
I 2000 vedtog Folketinget en ændring af loven,  

 så der blev skabt hjemmel til at forlænge koncessionen med 2  

 år, jf. lov nr. 1274 af 20. december 2000 (L 10, Folketingstidende  

 2000-01, till.
A, spalte 1243). Forud for lovforslagets fremsættelse  

 havde der gennem nogle år været ført en debat om, hvordan  

 forholdene omkring Tangeværket og Tange Sø burde være  

 fremover, når værkets koncession udløb.
Der havde herunder  

 været fremført forskellige løsningsmodeller.
Ingen af  

 disse havde imidlertid i tilstrækkelig grad belyst hverken de  

 økonomiske konsekvenser eller konsekvenserne for natur, miljø  

 og landskab samt det kulturhistoriske miljø omkring Tangeværket  

 og Tange Sø. Formålet med forlængelsesloven var derfor  

 ifølge bemærkningerne til lovforslaget at give mulighed for en  

 nøjere undersøgelse af de to modeller for omløbsstryg,  

 som især havde været fremherskende i debatten: et kort  

 omløbsstryg uden om Tangeværket og et langt omløbsstryg  

 uden om Tange Sø.
I betænkning afgivet af Miljø- og  

 Planlægningsudvalget den 6. december 2000 over lovforslaget  

 (Folketingstidende 2000-01, till.
B, spalte 217) tilkendegav den  

 daværende miljø- og energiminister på baggrund af de  

 synspunkter, der var fremkommet under Folketingets behandling af forslaget -  

 at han var åben over for, at der foretages  

 konsekvensundersøgelser af flere løsningsmodeller end de to,  

 der var beskrevet i bemærkningerne til lovforslaget.
Der blev herefter nedsat en arbejdsgruppe med  

 repræsentanter fra Skov- og Naturstyrelsen, Danmarks  

 Miljøundersøgelser, Fødevareministeriet,  

 Fiskeridirektoratet, Danmarks Fiskeriundersøgelser, Viborg Amt,  

 Århus Amt og Vejle Amt.
Arbejdsgruppens opgave var at undersøge  

 de tekniske muligheder for den fremtidige passageløsning og  

 konsekvenserne heraf under den udtrykkelige forudsætning, at Tange  

 Sø skulle bevares.
Arbejdsgruppen har derfor ikke behandlet muligheden  

 for at »tømme« Tange Sø og genskabe Gudenåens oprindelige  

 løb.
Arbejdsgruppen valgte at undersøge 8 forskellige  

 modeller for faunapassage samt et forslag om restaurering af Gudenåen  

 umiddelbart nedstrøms Tangeværket.
De valgte modeller varierer i  

 længde, placering, dybde og karakter.
Alle modellerne skønnedes  

 på forhånd at kunne forbedre faunapassagen ved Tangeværket  

 i forhold til den nuværende fisketrappe, men både forbedringerne  

 og omkostningerne ville være forskellige.
Fælles for alle  

 løsningsforslagene er, at der er udarbejdet detaljerede  

 konsekvensvurderinger med hensyn til · · · · · · · · · · · De 8 modeller kan groft opdeles i tre kategorier: korte  

 omløb, mellemlange omløb og lange omløb.
De samlede  

 omkostninger ved etablering af et kort omløb varierer mellem 10 mio.  

 og 51 mio. kr., et mellemlangt omløb varierer mellem 40 mio. og 122  

 mio. kr., og et langt omløb varierer mellem 130 mio. og 252 mio. kr.  

 Restaurering af Gudenåen umiddelbart nedstrøms Tangeværket  

 beløber sig til ca. 8 mio. kr.
Resultaterne af arbejdsgruppens undersøgelser er i  

 øvrigt sammenfattet i rapporten »Gudenåens passage ved  

 Tangeværket«.
Rapportens konklusioner er navnlig baseret på, i  

 hvilket omfang den fremtidige passage vil fordele sig mellem søen og  

 et nyt vandløb.
Dertil er vandføringen i omløbet en  

 vigtig parameter.
Jo mere sø, der skal passeres, og jo mindre  

 vandføring der kommer i omløbet, desto ringere vurderes  

 mulighederne for at retablere selvproducerende bestande af vandrefisk.
De  

 korte omløb vil give forbedrede passagemuligheder opstrøms for  

 voksne fisk men i mindre grad forbedre den nedstrøms passage for  

 ungfisk (smolt) pga. rovfisk i søen.
Noget lignende gælder de  

 mellemlange omløb, hvor passagen skal ske gennem en del af  

 søen.
En mellemlang løsning kan også føres uden om  

 søen og samtidig indebære, at en væsentlig del af det  

 oprindelige åløb retableres.
Kun de mellemlange og lange  

 løsninger, hvor hele passagen kan ske gennem et åløb med  

 tilnærmelsesvis fuld vandføring fra Gudenåen, kan skabe  

 forhold, der minder om forholdene, som de var, før Tange Sø  

 blev etableret.
 Rapporten blev oversendt til Folketingets Miljø- og  

 Planlægningsudvalg den 21. februar 2002 og til Udvalget for  

 Fødevarer, Landbrug og Fiskeri den 5. marts 2002.
Som supplement til rapporten blev der udarbejdet en  

 samfundsøkonomisk analyse, der beskriver løsningsmodellernes  

 effekter, positive som negative, over for samfundet.
Analysen blev oversendt  

 til Miljø- og Planlægningsudvalget den 22. marts 2002 og til  

 Udvalget for Fødevarer, Landbrug og Fiskeri den 12. april 2002.
 Rapporten blev sendt i offentlig høring den 28.  

 februar 2002, og den samfundsøkonomiske analyse blev  

 efterfølgende sendt i høring den 15. marts 2002, begge med  

 høringsfrist til den 5. april 2002.
I høringsperioden blev der endvidere holdt et  

 offentligt møde i Bjerringbro den 21. marts 2002. På  

 mødet blev rapporten præsenteret, og de fremmødte havde  

 mulighed for at give deres mening til kende om de fremtidige passageforhold  

 ved Tangeværket.
De fremmødte var delt i to lejre.
Nogle  

 ønskede en status quo-løsning eller i det mindste en  

 løsning, der bevarer en fremtidig kommerciel drift af  

 Tangeværket.
Andre ønskede en mere omfattende løsning,  

 der sikrer en selvreproducerende bestand af havørred opstrøms  

 Tange Sø.
 Der indkom i alt ca. 60 høringssvar fra  

 myndigheder, interesseorganisationer og privatpersoner.
Myndighederne havde generelt et ønske om, at der  

 ikke sker ændringer ved Tange Sø eller Tangeværket.
De to  

 nærmest beliggende kommuner   Bjerringbro og Kjellerup   ønskede  

 som udgangspunkt ingen ændringer i de bestående forhold.
Ingen af  

 de tre amter afgav høringssvar.
Interesseorganisationernes bemærkninger, herunder  

 fra lokale organisationer, og privatpersoner gik i to retninger, ligesom det  

 var tilfældet på det offentlige møde: enten for en  

 status quo-løsning eller en lille løsning (model 3),  

eller for en større passageløsning (de fleste taler for  

 en model 7 med et mellemlangt omløb). De, der er for status quo eller  

 en lille løsning, omfatter - udover Gudenaacentralen og Elmuseet -  

 primært lokalbefolkningen, herunder medlemmer af Foreningen til  

 Bevarelse af Tange Sø, og sejladsinteresser samt Danmarks  

 Naturfredningsforening.
Sidstnævnte fremhæver, at det  

 primært bør prioriteres, at naturforvaltningsmidler anvendes i  

 vestjyske vandløb, hvor der findes vilde laks.
De, der er for en  

 større løsning, repræsenterer primært  

 lystfiskerinteresser, herunder Danmarks Sportsfiskerforbund og  

 Gudenåens Laksefond.
 Privatpersoners bemærkninger går dog  

 primært på ønsker om en status quo-løsning og kun i  

 mindre omfang ønsker om en større passageløsning.
2. Hovedtræk i lovforslaget Med lovforslaget tilvejebringes der hjemmel til at  

 forlænge den koncession, som Gudenaacentralen (Tangeværket) har  

 til at udnytte vandkraften i Gudenåen, med yderligere 5 år, dvs.  

 indtil den 8. januar 2008.
3. Baggrund for lovforslaget Som nævnt ovenfor under afsnit 1 udviser  

 høringssvarene til rapporten »Gudenåens passage ved  

 Tangeværket«, at der lokalt er betydelig uenighed om, hvordan de  

 fremtidige forhold omkring Tangeværket og Tange Sø bør  

 være.
Endvidere foreligger der ikke klarhed over, hvordan et eventuelt  

 omløbsprojekt kan finansieres.
Regeringen betragter det imidlertid som meget vigtigt, at  

 der er lokal opbakning til et projekt, der vil ændre væsentligt  

 på de bestående forhold.
Regeringen lægger desuden  

 vægt på, at et eventuelt projekt gennemføres med en  

 betydelig lokal medfinansiering.
Der skal således på  

 forhånd være en afklaring af, hvordan et projekt i givet fald  

 skal finansieres.
 For at sikre tilstrækkeligt råderum for den  

 lokale afklaring, herunder af finansieringsspørgsmålet, samt  

 forberedelse af et eventuelt detailprojekt for et omløb mv.,  

 foreslås det derfor, at der tilvejebringes hjemmel til at  

 forlænge Tangeværkets koncession i yderligere 5 år.
4. Lovforslagets økonomiske og administrative konsekvenser for  

 det offentlige Lovforslaget har ikke økonomiske eller  

 administrative konsekvenser for hverken staten, kommuner eller  

 amtskommuner.
5. Lovforslagets økonomiske og administrative konsekvenser for  

 erhvervslivet Lovforslaget har ikke konsekvenser for erhvervslivet.
6. Miljømæssige konsekvenser af lovforslaget Da lovforslaget alene indebærer en forlængelse  

 af Tangeværkets koncession, har det ikke miljø- eller  

 naturmæssige konsekvenser i relation til de eksisterende forhold.
7. Forholdet til anden lovgivning Da lovforslaget ikke medfører ændringer af  

 bestående forhold, har det ikke egentlige relationer til anden  

 lovgivning.
Specielt bemærkes, at forslaget ikke har nogen indflydelse  

 på Det Særlige Bygningssyns indstilling om fredning af  

 Tangeværket i medfør af lov om bygningsfredning og bevaring af  

 bygninger og bymiljøer.
Kulturarvsstyrelsen har endnu ikke  

 gennemført fredningen.
8. Forholdet til EU-retten Forslaget indeholder ikke EU-retlige aspekter.
Vurdering af konsekvenser af lovforslaget Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter 9. Høring over lovforslaget Et udkast til lovforslaget har været i høring  

 hos en række myndigheder og organisationer.
Kommentarer i forbindelse  

 med høringen er modtaget fra følgende: Ministeriet for  

 Fødevarer, Landbrug og Fiskeri, Viborg Amt, Århus Amt, Vejle  

 Amt, Gudenåkomiteen, Bjerringbro Kommune, Kjellerup Kommune, Randers  

 Kommune, Amtsrådsforeningen i Danmark, Danmarks Sportsfiskerforbund,  

 Danmarks Naturfredningsforening, Elmuseet, Gudenaacentralen,  

 Ferskvandsfiskeriforeningen for Danmark, Gudenaaens Laksefond, Foreningen til  

 Bevarelse af Tange Sø, De Danske Landboforeninger, Advokatrådets  

 Miljøudvalg samt en række andre foreninger og privatpersoner.
Bemærkninger til lovforslagets enkelte  

 bestemmelser Til § 1 På baggrund af de høringssvar, der fremkom  

 til rapporten »Gudenåens passage ved Tangeværket« må det  

 konkluderes, at der lokalt er betydelig uenighed om, hvordan de fremtidige  

 forhold omkring Tangeværket og Tange Sø bør være.  

 Hertil kommer, at finansieringen af et omløb ikke er tilvejebragt  

 eller i det mindste sandsynliggjort.
Regeringen betragter det som meget  

 vigtigt, at der er lokal opbakning til et projekt, der vil ændre  

 væsentligt på de bestående forhold, og at der på  

 forhånd bør være en afklaring af, hvordan et sådant  

 projekt i givet fald skal finansieres.
For regeringen er det  

 afgørende, at der tilvejebringes betydelig lokal medfinansiering.
 For at sikre tilstrækkeligt råderum for den  

 lokale afklaring, herunder af finansieringsspørgsmålet,  

 forberedelse af et eventuelt detailprojekt for et omløb mv.  

 foreslås det derfor, at der i 1918-loven tilvejebringes hjemmel til at  

 forlænge Tangeværkets koncession i yderligere 5 år.
Til § 2 Det foreslås, at loven træder i kraft den  

 dato, da Tangeværkets nuværende koncession udløber, dvs.  

 den 8. januar 2003.
Bilag 1 Lovforslaget sammenholdt med gældende ret Gældende formulering Lovforslaget § 1 § 1. Ministeren for offentlige arbejder bemyndiges til at  

 meddele Viborg Amtsråd og Århus Byråd samt de andre  

 amtsråd og byråd i Viborg, Århus og Randers amter, som  

 måtte slutte sig til det fra de fornævnte kommunale bestyrelser  

 allerede fremkomne andragende, koncession på udnyttelse af vandkraften  

 i Gudenå ved anlæg af et elektricitetsværk i Tange og et  

 mindre værk i nærheden af Kongensbro og ved disse værkers  

 drift i 82 år fra den dag at regne, da værket ved Tange  

 åbnes for drift.
 I lov nr. 184 af 20. marts 1918 om udnyttelse af vandkraften i  

 Gudenå, som ændret ved lov nr. 1274 af 20. december 2000,  

 ændres i § 1 »82 år« til: »87 år«.
§ 2 Loven træder i kraft den 8. januar 2003.
