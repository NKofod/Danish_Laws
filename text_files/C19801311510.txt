 Gennem statskonsulenten i Paris har man modtaget underretning om nye  

 franske bestemmelser for import af slagtede tamkaniner.
 Kaninerne skal hidrøre fra godkendte slagterier med permanent veterinært  

 tilsyn og være undersøgt før og efter slagtningen.
 Kroppene skal være uden organer (bortset fra eventuelt vedhængende lever  

 og nyrer) og være emballerede i materiale, der opfylder gældende  

 hygiejneregler, og som skal være tilstrækkeligt solidt, gennemsigtigt, uden  

 farve og lugt samt være solidt lukket.
 Emballagen skal være forsynet med en etikette, der er fastgjort på en  

 sådan måde, at den ødelægges ved åbning af emballagen.
Etiketten skal indeholde følgende oplysninger - oprindelsesland - oprindelsesvirksomhed - varebetegnelse - nedfrysningsdato, efterfulgt af bogstavet »C«, såfremt det  

 drejer sig om første nedfrysning, eller af bogstavet »T«, såfremt  

 varerne efter første nedfrysning er udskåret og derpå nedfrosset igen.
Varerne skal være ledsaget af vedlagte certifikat, form.
K.K.
F-K-1980.  

 Yderligere eksemplarer kan rekvireres i veterinærdirektoratets afdeling for  

 kødkontrol.
 P.V.V.
K.
Hermansen.
