Bekendtgørelse om  

 chaufføruddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for transporterhvervet med et af følgende specialer:
 1)	Godschauffør.
 2)	Kranfører.
 3)	Renovationschauffør.
 4)	Postbehandler.
 5)	Buschauffør.
 Stk. 2. Virksomhed og elev kan indgå en  

 uddannelsesaftale med delkompetence som chaufførmedhjælper, jf.  

 § 4, stk. 1.
Uddannelsens mål § 2. Den uddannede kan selvstændigt varetage  

 de operative funktioner, som kendetegner det valgte speciale, herunder  

 foretage økonomisk, sikker, hensynsfuld og forsvarlig kørsel,  

 beherske grundlæggende færdigheder inden for  

 godshåndtering.
Den uddannede kan selvstændig varetage normalt  

 forekommende arbejdsopgaver, som påhviler chauffører af vogntog  

 inden for godstransport.
Den uddannede besidder endvidere en sådan  

 viden og forståelse, at transporterne planlægges og  

 gennemføres i overensstemmelse med gældende regelsæt ved  

 hjælp af informationsteknologiske løsninger og udfra  

 trafiksikkerhedsmæssige hensyn, herunder at der anvendes de korrekte  

 transportpapirer.
 Stk. 2. Den uddannede har et sådant kendskab til  

 eftersyn og vedligeholdelse af transportens køretøjer og  

 udstyr, at den uddannede kan foretage almindelig vedligeholdelse og udbedre  

 mindre driftsfejl samt indrapportere fejlmeldinger.
 Stk. 3. Den uddannede har erhvervet de  

 nødvendige certifikater, kvalifikationsbeviser og kørekort.
Stk. 4. Den uddannede har endvidere et  

 grundlæggende kendskab til hele logistikkæden, herunder de  

 kvalitetsværktøjer, informationsteknologiske  

 løsningsmuligheder og miljøproblemstillinger, der præger  

 denne.
Den uddannede har opnået almene færdigheder, som er en  

 forudsætning for at kunne bestride såvel samarbejds- og  

 jobfunktioner i stadig teknologisk og arbejdsorganisatorisk udvikling som et  

 voksenliv med nye udfordringer.
 Stk. 5. Den uddannede kan samarbejde og bidrage til  

 udvikling af samarbejdet, vise kreativitet, tage ansvar, arbejde i team,  

 forhandle, arbejde med og forstå mennesker med forskellig social  

 baggrund samt besidde den viden og de færdigheder, som gør det  

 muligt for den uddannede at handle miljø- og kvalitetsbevidst og  

 være bevidst om arbejdsmiljømæssige forhold.
Stk. 6. Elever i forløb efter § 1 nr. 1 med speciale  

 som godschauffør kan endvidere udføre kørselsopgaver  

 på en miljø- og energirigtig måde samt transportere  

 farligt gods i emballager og tanke.
Endvidere kan eleven udføre  

 arbejdsopgaver med lastbilmonteret kran, certifikat D, samt fortage  

 kørsel med forskellige typer gods i sættevogne.
 Stk. 7. Elever i forløb efter § 1 nr. 2 med speciale  

 som kranfører kan endvidere varetage alle forekommende arbejdsopgaver  

 med lastbilmonterede- og mobile kraner.
 Stk. 8. Elever i forløb efter § 1 nr. 3 med speciale  

 som renovationschauffør kan endvidere varetage alle forekommende  

 operationelle arbejdsopgaver i renovations- og affaldsvirksomheder.
 Stk. 9. Elever i forløb efter § 1 nr. 4 med speciale  

 som postbehandler kan endvidere varetage alle forekommende operationelle  

 arbejdsfunktioner på postcentre inden for postal distribution,  

 sortering og transport.
 Stk. 10. Elever i forløb efter § 1 nr. 5 med speciale  

 som buschauffør kan endvidere varetage alle befordringsopgaver inden  

 for rute-, turist og handicapkørsel.
Stk. 11. Elever med delkompetence som  

 chaufførmedhjælper har erhvervet kørekort, kategori B,  

 kørekort kategori C eller D, gaffeltruckcertifikat kategori B samt  

 hvidt kvalifikationsbevis.
Eleven behersker endvidere elementære  

 chaufførfunktioner, herunder surrings- og stuvningsopgaver.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik, jf.  

 § 14, stk. 2 i lov om erhvervsuddannelser.
 Stk. 2. Det faglige udvalg for uddannelsen er  

 Transporterhvervets UddannelsesRåd.
 § 4. Uddannelsen varer 3 år, jf. §§ 6  

 og 7. Uddannelsen til chaufførmedhjælper, jf. § 1, varer 1  

 år og 6 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 30 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed med en  

 praktikperiode på maksimalt 6 måneder.
Stk. 3. Den obligatoriske skoleundervisning i  

 hovedforløbet er opbygget af 5 skoleperioder på henholdsvis 6,  

 6, 3,7, 10,3 og 4 uger, der omfatter grundfag, områdefag, bundne og  

 valgfri specialefag samt valgfag.
De bundne specialefag skal afvikles inden  

 sidste fælles skoleperiode.
De valgfri specialefag kan ligge i  

 tilknytning til skoleperioderne eller på et andet tidspunkt under  

 hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Delkompetence som chaufførmedhjælper jf.  

 § 1 omfatter 1. og 2 skoleperiode i hovedforløbet samt  

 praktikuddannelse.
 Stk. 6. Varigheden og strukturen efter stk. 1-4 fraviges  

 ved voksenuddannelsesforløb, jf. §§ 6 og 7.
 Stk. 7. Valg af speciale sker ved indgåelse af  

 uddannelsesaftalen.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet og således efter skolens samlede  

 vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
 Stk. 2. Skolen skal inden påbegyndelsen af  

 skoleundervisningen i hovedforløbet sørge for, at der foretages  

 en helbredsmæssig vurdering af eleverne, så den enkelte elev kan  

 bedømme sine forudsætninger for at erhverve de certifikater og  

 kørekort, der indgår i uddannelsen, eller at der udstedes en  

 egentlig helbredsattest til erhvervelse af kørekort, kategori C.
Voksenuddannelsesforløb § 6. Personer, der er fyldt 25 år, og som  

 har mindst 1 års relevant erhvervserfaring inden for branchen, kan  

 gennemføre uddannelsen på normalt 2 år.
 Stk. 2. Skoleundervisningen varer højest 37 uger inkl.  

 grundforløb eller supplerende kursus efter erhvervsuddannelseslovens  

 § 16. Skoleundervisningen omfatter grundfag, områdefag,  

 specialefag og valgfag med de fastsatte mål.
Stk. 3. Forløbet tilrettelægges af skolen efter  

 samråd med det faglige udvalg.
Der tages i videst muligt omfang hensyn  

 til praktikvirksomhedernes og elevernes ønsker.
 Stk. 4. Det faglige udvalg kan i særlige tilfælde  

 dispensere fra alders- og beskæftigelseskravene.
 § 7. Voksenuddannelse som meritforløb for  

 erfarne, der er fyldt 25 år kan anvendes af personer, som har mindst 4  

 års relevant erhvervserfaring.
 Stk. 2. Uddannelsesforløbet skal som minimum indeholde  

 den afsluttende skoleperiode, og uddannelsesaftalen skal mindst have en  

 varighed på 4 måneder og normalt en maksimal varighed på 12  

 måneder efter anvisningerne i vejledningen til  

 bekendtgørelsen.
 Stk. 3. Skolen giver merit for faglige og almene  

 kvalifikationer, erhvervet gennem både beskæftigelse og  

 undervisning, efter den i vejledningen angivne model.
§ 8. Det i §§ 6 og 7 nævnte  

 forløb kan indledes med et supplerende kursus på indtil 20 uger,  

 i henhold til § 16 i erhvervsuddannelsesloven.
Kurset har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse med kurset foretage afklaring  

 af elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 9. Elever kan fritages for dele af uddannelsen  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse efter anvisningerne i  

 vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Enhedslaster samt surring / stuvning af gods 1 Begynderniveau Eleven kan opbygge og sikre almindeligt gods og last forsvarligt.
2)	Grundlæggende anhugning Begynderniveau Eleven opnår grundlæggende kvalifikationer inden for  

 anhugningsarbejdet.
3)	Introduktion til gaffeltruck Begynderniveau Eleven opnår en sådan sikkerhed i at føre  

 gaffeltruck, at der kan søges midlertidig dispensation for manglende  

 certifikat hos Arbejdstilsynet.
4)	Logistik Begynderniveau Eleven er bekendt med eksemplariske, logistikforløb, som tager  

 udgangspunkt i transportbranchen.
5)	Løfte- og bæreteknik i transporterhvervet Begynderniveau Eleven er bekendt med korrekt løfte- og bæreteknik inden  

 for en række arbejdsfunktioner i transporterhvervet.
6)	Oplagring og forsendelse af farligt gods Rutineniveau Eleven kan medvirke ved korrekt oplagring af farligt gods.
Eleven kan  

 desuden klargøre farligt gods til forsendelse i henhold til nationale  

 og internationale bestemmelser i ADR, RID, IMDG og ICAO-TI eller IATA-DGR,  

 dog med hovedvægten lagt på reglerne for arbejdsområdet,  

 lager, havn og terminal.
 Stk. 2. De områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, niveau F.
 2)	Samfundsfag, niveau E.
 3)	Informationsteknologi, niveau F.
 4)	Sundhed.
 Stk. 2. Det i stk. 1, nr. 3 nævnte grundfag  

 påbegyndes i grundforløbet.
 Stk. 3. De grundfag, der er nævnt i stk. 1 varer i  

 alt 7 uger.
 Stk. 4. Undervisningen i delkompetenceforløb omfatter  

 de i stk. 1, nr. 1, 3 og 4 samt dele af nr. 2 nævnte fag.
 § 12. Undervisningen i hovedforløbet  

 omfatter følgende områdefag:
1)	Gaffeltruck - certifikat B Eleven kan anvende gaffeltruck og erhverve certifikat B, jf.  

 gældende regler.
Undervisningen omfatter tillige de forskellige typer  

 gaffeltrucks og forskellige miljømæssige forhold ved anvendelsen  

 af disse.
2)	Køreuddannelse, kategori B Eleven har opnået sådan viden og færdigheder, at  

 vedkommende, i henhold til Færdselsstyrelsens undervisningsplan til  

 køreuddannelsen for kategori B, kan føre og betjene  

 køretøjer tilhørende denne  

 køretøjskategori, på en sikker og ansvarsbevidst  

 måde, samt erhverver kørekort kategori B.
 3)	Køreuddannelse, kategori C og hvidt  

 kvalifikationsbevis.
 Eleven opnår et bredt kendskab til og anvendelsesgrundlag som  

 fører af lastbil, og erhverver kørekort, kategori C, jf.  

 Færdselsstyrelsens undervisningsplan, samt erhverver hvidt  

 kvalifikationsbevis i henhold til gældende regler.
4)	Surring/stuvning af gods Rutineniveau Eleven kan opbygge, afmærke, stuve, surre og sikre gods på  

 og i forskellige typer enhedslaster, lastbærere og transportmidler.
5)	Køreuddannelse, kategori E Eleven opnår et bredt kendskab til  

 påhængskøretøjer kategori C, herunder en  

 sådan viden og færdigheder, at vedkommende i henhold til  

 Færdselsstyrelsens undervisningsplan for kategori C/E kan føre  

 og betjene vogntog på en sikker og forsvarlig måde samt erhverve  

 kørekort, kategori E.
6)	Køre- og hviletidsbestemmelser og transportpapirer Rutineniveau Eleven kan selvstændigt udføre normalt forekommende  

 chaufføropgaver, herunder anvende køre- og  

 hviletidsbestemmelser, transportpapirer, dokumenter og attester som  

 fører af lastbil/vogntog/bus over 3.500 kg.
7)	Køretøjets drift og vedligeholdelse Rutineniveau Eleven har kendskab til køretøjets drift og vedligehold,  

 indretning, udstyr og funktioner, at vedkommende kan udføre  

 lovbefalede eftersyn, forebyggende vedligeholdelse, fejlfinding og forbedring  

 af mindre driftsfejl, herunder det elektriske system.
8)	Logistik, kvalitet og miljø Avanceret niveau Eleven kan varetage sit daglige arbejde ud fra sit kendskab til  

 transportlogistik og kan anvende sit kendskab til arbejdsmiljø,  

 miljø og kvalitet.
9)	Internationale forhold og branchekendskab Rutineniveau Eleven kan tilegne sig og vurdere information om internationale  

 forhold og branchekendskab, herunder til den internationale arbejdsdeling  

 inden for egen branche og muligheder for at søge beskæftigelse i  

 andre EU-lande.
Eleven deltager i en studietur til udlandet, fortrinsvis  

 inden for EU.
Eleven udarbejder i samarbejde med andre en rapport om  

 studieturen, som sendes til de enkelte elevers praktikvirksomhed og det  

 faglige udvalg.
Gennem studieturen og forarbejdet til denne skal eleven  

 få indsigt i:
a)	erhvervets fremtidsperspektiver og udviklingspotentialer, b)	arbejdsmetoder, teknologi og uddannelsesforhold, der afviger fra  

 danske forhold, c)	andre og særegne kulturforhold.
 Stk. 2. De områdefag, der er nævnt i stk. 1,  

 varer i alt 8,7 uger.
 Stk. 3. Undervisningen i delkompetenceforløb omfatter  

 de i stk. 1. nr. 1, 2, 3 og 4 nævnte fag.
 § 13. Undervisningen i hovedforløbet  

 omfatter følgende bundne specialefag for specialet  

 godschauffør:
1) Kørsel med sættevogn Rutineniveau Eleven kan selvstændigt læsse og stuve og udføre  

 kørsel med et tungt lastet sættevognstog på 40 tons  

 totalvægt, med maksimal længde og bredde, i såvel  

 bymæssig bebyggelse som på landevej, herunder foretage  

 lovbefalede eftersyn, kontrol, vedligeholdelse og fejlfinding på  

 køretøjer.
2)	Energirigtig kørsel Rutineniveau Eleven kan på grundlag af sin viden om a)	de stoffer, der udledes gennem udstødningen, b)	faktorer, der fremmer og hæmmer stress, og om c)	elementer, der indgår i defensiv køremåde,  

 udvælge og anvende den mest korrekte køremåde i forhold  

 til det aktuelle køretøj og den bedste udnyttelse af  

 brændstoffet.
3)	Lasbilmonteret kran, kategori D med integreret anhugning Eleven har erhvervet certifikat, gruppe D, til lastbilmonterede kraner  

 med integreret anhugning iht.
Arbejdsministeriets bestemmelser for afholdelse  

 af certifikatprøve, herunder censorvejledning.
4)	Vejtransport af farligt gods i emballager og tanke over 3000  

 liter Eleven kan selvstændigt gennemføre vejtransport af  

 emballager og tankvogne med en kapacitet på over 3000 liter, der  

 indeholder farligt gods hørende til fareklasserne 1, 2, 3, 4.1, 4.2,  

 4.3, 5.1, 5.2, 6.1, 6.2, 8 og 9 i overensstemmelse med gældende  

 internationale og nationale bestemmelser og har gennem beståelse af  

 Beredskabsstyrelsens prøve opnået bevis til vejtransport af  

 samme gods.
 Stk. 2. De specialefag, der er nævnt i stk. 1,  

 varer i alt 4,6 uger.
 § 14. Undervisningen i hovedforløbet  

 omfatter følgende bundne specialefag for specialet  

 kranfører:
1)	Lastbilmonteret kran, kategori D med integreret anhugning Eleven har erhvervet certifikat, gruppe D, til lastbilmonterede kraner  

 med integreret anhugning iht.
Arbejdsministeriets bestemmelser for afholdelse  

 af certifikatprøve, herunder censorvejledning.
2)	Lastbilmonteret kran, kategori E Eleven har erhvervet certifikat, gruppe E, til lastbilmonterede kraner  

 iht.
Arbejdsministeriets bestemmelser for afholdelse af  

 certifikatprøve, herunder censorvejledning.
3)	Mobilkran, kategori B Eleven har erhvervet certifikat, gruppe B, til mobilkraner iht.  

 Arbejdsministeriets bestemmelser for afholdelse af certifikatprøve,  

 herunder censorvejledning.
 Stk. 2. De specialefag, der er nævnt i stk. 1,  

 varer i alt 7 uger.
 § 15. Undervisningen i hovedforløbet  

 omfatter følgende bundne specialefag for specialet  

 renovationschauffør:
1)	Konfliktafværgelse / kundeservice Rutineniveau Eleven kan kunne udføre varierende former for kundebetjening  

 på et højt serviceorienteret niveau og kunne afværge,  

 nedtrappe og forebygge konflikter.
2)	Renovation, modul I-III Rutineniveau a)	Eleven kan udføre normalt forekommende arbejdsopgaver som  

 chauffør inden for renovation af fast affald, herunder betjene,  

 pålæsse og vedligeholde renovationskøretøjer samt  

 indsamle, håndtere og sortere forskellige typer affald.
 b)	Eleven kan, på baggrund af sit kendskab til  

 affaldsregulativer/bekendtgørelser, medvirke ved planlægning,  

 registrering og bortskaffelse af husstands- og erhvervsaffald samt afvikle  

 renovations- og affaldskørslen korrekt i henhold til gældende  

 regler.
 c)	Eleven kan på baggrund af sit kendskab til  

 virksomhedsøkonomi, forsikringer og miljøpåvirkninger  

 inden for renovations- og affaldsbranchen, medvirke til forebyggelse af  

 ulykker og arbejdsmiljøulykker samt foretage en økonomisk  

 kørsel.
3)	Håndtering af olie- og kemikalieaffald Rutineniveau Eleven kan selvstændig fortage miljømæssig korrekt  

 indsamling, modtagelse og håndtering af emballeret og uemballeret olie-  

 og kemikalieaffald fra private og virksomheder.
4)	Vejtransport af farligt gods i emballager og tanke over 3000  

 liter Eleven kan selvstændigt gennemføre vejtransport af  

 emballager og tankvogne med en kapacitet på over 3000 liter, der  

 indeholder farligt gods hørende til fareklasserne 1, 2, 3, 4.1, 4.2,  

 4.3, 5.1, 5.2, 6.1, 6.2, 8 og 9 i overensstemmelse med gældende  

 internationale og nationale bestemmelser og har gennem beståelse af  

 Beredskabsstyrelsens prøve opnået bevis til vejtransport af  

 samme gods.
 Stk. 2. De specialefag, der er nævnt i stk. 1,  

 varer i alt 6 uger.
 § 16. Undervisningen i hovedforløbet  

 omfatter følgende bundne specialefag for specialet Postbehandler:
1)	Postal produkthåndtering Rutineniveau a)	Eleven kan udføre almindeligt forekommende jobfunktioner, i  

 forbindelse med håndtering af postale produkter.
 b)	Eleven kan betjene forskellige former for postbehandlingsudstyr  

 under iagttagelse af en korrekt sikkerhedsmæssig adfærd.
 c)	Eleven kan indgå i den postlogistiske kæde i relation  

 til terminaler og deres logistiske dækningsområder.
 d)	Eleven kan optage statistik efter produktart og formatopdeling og  

 medvirke ved samling og massivtælling af produktionsmængden efter  

 gældende regler.
 e)	Eleven kan medvirke i arbejdsmålinger på baggrund af  

 kendskab til branchens kvalitetsomkostninger.
 f)	Eleven kan indgå i almindeligt forekommende arbejdsfunktioner  

 for postbehandlere, der vedrører driftsstyring af en produktions- og  

 lagerterminal.
 g)	Eleven kan håndterere mailprodukter samt consignment på  

 et grundlæggende niveau.
 h)	Eleven kan selvstændigt udføre alle forekommende  

 arbejdsfunktioner inden for branchen med baggrund og indsigt i alle  

 forekommende produktkategorier og håndteringen af disse.
2)	Postal branchekendskab Rutineniveau a)	Eleven kan indgå i delvis selvstyrende produktionsgrupper.
 b)	Eleven kan efterleve de personaleadministrative bestemmelser  

 vedrørende medarbejdernes rettigheder og pligter.
 c)	Eleven har indsigt i den historiske udvikling i postbranchen,  

 såvel nationalt som internationalt.
 d)	Eleven kan deltage i det elementære planlægningsgrundlag  

 såvel i terminal- som distributionsleddet.
 e)	Eleven udviser kendskab til grundlæggende serviceelementer  

 vedrørende. en branchetypisk salgsorganisations opbygning.
 f)	Eleven udviser kendskab til det fysiske og psykiske  

 arbejdsmiljø i branchen, herunder nødvendige forholdsregler,  

 BST og de hjælpeforanstaltninger, der er til rådighed for  

 medarbejdere.
 g)	Eleven opnår fuld faglig kompetence i forhold til de produkter  

 og den service, der udbydes inden for postbranchen.
3)	Postal logistik og kvalitet Rutineniveau a)	Eleven udviser indsigt i den grundlæggende produktionsteknik i  

 branchen, herunder postkvalitet, kvalitetsbevidsthed og  

 kvalitetsstyringsredskaber.
 b)	Eleven kan grundlæggende håndtere primære dele af  

 branchens produktudbud til udlandet.
 c)	Eleven kan, med kendskab til produktudbuddet og den logistiske  

 opbygning i Danmark inden for haste- og kurerprodukter, udføre  

 almindeligt forekommende arbejdsfunktioner.
 d)	Eleven kan selvstændigt handle i forhold til de enkelte  

 produktelementers indplacering i den postlogistiske kæde under  

 iagttagelse af høje service- og kvalitetsmål.
 e)	Eleven opnår indsigt i den teknologiske udvikling i branchen  

 samt dennes indflydelse på virksomheden og dens arbejdspladser og  

 arbejdsindhold.
 Stk. 2. De specialefag, der er nævnt i stk. 1,  

 varer i alt 6,8 uger.
 § 17. Undervisningen i hovedforløbet  

 omfatter følgende bundne specialefag for specialet  

 buschauffør:
1)	Blåt kvalifikationsbevis Eleven har erhvervet blåt kvalifikationsbevis i henhold til  

 arbejdsmiljølovens regler om uddannelse af visse førere af  

 køretøjer i vejtransport.
2)	Rutebuskørsel Rutineniveau Eleven kan på grundlag af sit kendskab til  

 logistikforståelse for trafik- og ruteselskaber,  

 organisationsopbygning, arbejdsfordeling- og opgaver, transport- og  

 vagtplanlægning samt kvalitetskravene, selvstændig udføre  

 normalt forekommende rutebuskørsel.
3)	Turistbuskørsel Rutineniveau Eleven kan på grundlag af sit kendskab til planlægning og  

 afvikling af en turisttur, herunder udfyldelse og anvendelse af relevante  

 papirer, betjening og anvendelse af bussens udstyr og udførelse af  

 guidefunktionen, selvstændigt udføre normalt forekommende  

 arbejdsopgaver som turistbuschauffør.
4)	Befordring af bevægelseshæmmede Rutineniveau Eleven kan på baggrund af sit kendskab til den  

 bevægelseshæmmedes situation og de hjælpemidler og  

 teknikker, der anvendes ved befordring af bevægelseshæmmede  

 personer, udføre befordringen så hensynsfuldt som muligt og uden  

 at påføre de bevægelses- hæmmede personer  

 unødige gener.
5)	Konfliktafværgelse / kundeservice Rutineniveau Eleven kan udføre varierende former for kundebetjening på  

 et højt serviceorienteret niveau og kunne afværge, nedtrappe og  

 forebygge konflikter.
 Stk. 2. De specialefag, der er nævnt i stk. 1,  

 varer i alt 5 uger.
 § 18. Undervisningen i hovedforløbet  

 omfatter desuden valgfri specialefag, der har som overordnet mål at  

 imødekomme elevens og virksomhedens behov for særlige faglige  

 kvalifikationer, som enten kendetegner virksomhedens arbejdsområde,  

 eller som udvikler elevens særlige evner.
 Stk. 2. Undervisningen i de valgfri specialefag inden for de i  

 stk. 1 nævnte rammer varer i specialet godschauffør 5,7  

 uger, specialet kranfører 3,3 uger, specialet  

 renovationschauffør 4,3 uger, specialet postbehandler 3,5 uger og  

 specialet buschauffør 5,3 uger.
 Stk. 3. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 4. Skolen fastsætter en frist for valg og omvalg af  

 valgfri specialefag, jf. hovedbekendtgørelsen.
§ 19. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger dog 1,5 uger i  

 delkompetenceforløb.
Praktikuddannelsen § 20. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder både inden for de almene og de fagligt  

 erhvervsrettede kompetenceområder.
 Stk. 2. Eleven skal anvende de færdigheder og  

 kvalifikationer, som er opnået i en skoleperiode, i den  

 efterfølgende praktikperiode.
Stk. 3. Eleven skal beskæftiges med relevante  

 arbejdsopgaver i forhold til sit uddannelsesmæssige stade og med  

 funktioner, som i øvrigt kendetegner erhvervet.
Hvis erhvervelse af et  

 kørekort eller certifikat forudsætter opnåelse af rutine  

 på et forudgående niveau, så er virksomheden ansvarlig for,  

 at eleven opnår denne rutine.
§ 21. Målene med praktikuddannelsen er, at  

 give eleven almene, personlige og praktiske kvalifikationer, der er  

 nødvendige for at kunne varetage arbejdet inden for  

 beskæftigelsesområdet med det valgte speciale.
Endvidere er det  

 målet at give eleven sådan teoretisk og praktisk indlæring  

 i erhvervet, at den uddannede selvstændigt kan varetage de  

 arbejdsopgaver, dette indebærer.
 1)	Eleven kan på avanceret niveau varetage alle de operative  

 funktioner, som findes på det valgte speciale, herunder betjene  

 håndteringsredskaber og transportudstyr.
 2)	Eleven kan på rutineniveau planlægge eget  

 arbejdsforløb samt anvende sin viden om virksomhedens  

 logistikkæde, kvalitetsnormer, samarbejdsrelationer og  

 kunde/leverandørforhold i sit daglige virke.
 3)	Eleven kan i sit daglige arbejde demonstrere selvstændighed,  

 evne til overholdelse af sikkerhedsregler og -normer og ansvarlighed i  

 opgaveløsningen.
 4)	Eleven skal opnå en sådan forståelse for de regler  

 og forhold, der vedrører erhvervets arbejdsvilkår, at den  

 uddannede selvstændigt kan tilrettelægge sit arbejde inden for de  

 givne retningslinier.
 Stk. 2. Praktikuddannelsen er knyttet til enkelte  

 område- og specialefag efter anvisningerne i vejledningen til denne  

 bekendtgørelse.
 Uddannelsesbog mv.
 § 22. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 23. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Fag og moduler, der afsluttes med udstedelse  

 af kørekort eller certifikat, bedømmes bestået eller  

 ikke-bestået.
Skolens bedømmelse § 24. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag giver skolen en standpunktskarakter.
 Afsluttende prøver (eksamen) m.v.
§ 25. Den afsluttende eksamen, der samtidig  

 udgør en svendeprøve, består af en skriftlig og en  

 praktisk prøve, afholdes i sidste skoleperiode.
Bekendtgørelse  

 om eksamensordning ved erhvervsskolerne m.v. finder anvendelse.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
 Stk. 4. Eleven skal, før indkaldelse til denne  

 skoleperiode, på skolens foranledning dokumentere, at alle  

 obligatoriske kørekort og certifikater mv. er erhvervet, medmindre det  

 faglige udvalg har givet dispensation.
 § 26. Den skriftlige prøve består af  

 opgaver inden for grundfag, områdefag og specialefag.  

 Spørgsmålene besvares uden brug af hjælpemidler.  

 Prøven skal løses inden for 45 minutter.
§ 27. Den praktiske prøve afholdes i sidste  

 skoleperiode som led i skoleundervisningen.
Opgaven omfatter både  

 elementer fra områdefag og bundne specialefag.
Eleverne skal  

 løse opgaverne inden for i alt 3 klokketimer.
I løbet af  

 prøven skal eleven overfor faglæreren og censorerne  

 redegøre for løsningen af sine opgaver.
§ 28. Ved bedømmelsen af den skriftlige  

 prøve giver læreren og de to censorer samlet en karakter.
I  

 vurderingen lægges der vægt på elevens kompetencer som  

 angivet i målene for uddannelsen.
 Stk. 2. Ved bedømmelsen af opgaveløsningerne ved  

 den praktiske prøve giver læreren og de to censorer samlet en  

 delkarakter på grundlag af en votering for hvert af følgende  

 kriterier:
 1)	Kvalitet i arbejdets udførelse.
 2)	Hurtighed og rutine.
 3)	Ergonomi og sikkerhedsregler i forbindelse med arbejdets  

 udførelse.
§ 29. Eksamenskarakteren  

 (svendeprøvekarakteren) for den afsluttende eksamen fremkommer som et  

 gennemsnit af karakteren for den skriftlige og den praktiske prøve,  

 idet den praktiske prøve tæller dobbelt.
For at bestå  

 eksamen kræves, at gennemsnittet af de 2 karakterer er mindst 6.  

 Karakteren for den praktiske prøve skal være mindst 6.  

 Eksamenskarakteren udtrykkes som et helt tal.
Stk. 2. Den beregnede karakter som nævnt i stk.1  

 udgør eksamenskarakteren.
Eleven meddeles eksamensresultatet af skolen  

 og de to censorer ved prøvens afslutning.
Skolen indsender  

 oplysningerne om elevens karakter, som er givet efter stk. 1 og 2, til  

 det faglige udvalg.
Det faglige udvalg kan udarbejde et skema til dette  

 formål.
Sygeeksamen og ny eksamen (eller prøve) § 30. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 31. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført. jf. dog stk. 2.
Stk. 2. Følgende betingelser skal være opfyldt,  

 for at der kan udstedes skolebevis.
Eleven har:
1)	erhvervet alle uddannelsens kørekort, kvalifikationsbeviser  

 og certifikater, 2)	bestået svendeprøven, 3)	opnået et gennemsnit af samtlige karakterer på mindst 6  

 og 4)	ikke fået karakteren 00 i noget fag.
Stk. 3. Følgende betingelser skal være opfyldt,  

 for at der kan udstedes bevis for uddannelse med delkompetence som  

 chaufførmedhjælper.
Eleven har:
1)	erhvervet kørekort, kategori B, C eller D samt  

 gaffeltruckcertifikat, kategori B og hvidt kvalifikationsbevis, 2)	opnået et gennemsnit af samtlige karakterer på mindst 6  

 og 3)	ikke fået karakteren 00 i noget fag.
 § 32. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 33. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 34. Bekendtgørelsen træder i kraft  

 den 11. januar 2001 med virkning fra den 1. januar 2001.
 Stk. 2. Bekendtgørelse nr. 219 af 20. marts 1997 om  

 transportuddannelse finder anvendelse for elever med uddannelsesaftale, der  

 er begyndt på 3. skoleperiode den 1. januar 2001. En elev kan dog efter  

 aftale med den eventuelle praktikvirksomhed og med skolens godkendelse, jf.  

 stk. 3, vælge at afslutte efter de nye regler.
 Stk. 3. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 4. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb mekanik, transport og logistik, herunder de  

 uddannelsesspecifikke områdefag:
 1)	Transportuddannelse.
 2)	Redder.
 3)	Chauffør til personbefordring.
