Bekendtgørelse om ændring af  

 bekendtgørelse om betaling for foderstofkontrol § 1 I bekendtgørelse nr. 958 af 12. december 1997 om betaling for  

 foderstofkontrol foretages følgende ændring:
 I § 1 indsættes som nyt stk. 3 til  

6:
 »Stk. 3. En virksomhed, der ansøger om registrering og  

 godkendelse efter § 1, stk. 1, nr. 1-3, eller om godkendelse efter  

 § 1, stk. 1, nr. 4 i bekendtgørelse om registrering m.m. af  

 foderstofvirksomheder, skal betale kr. 380 pr. time for direktoratets  

 tidsforbrug ved behandling af ansøgningen.
 Stk. 4. En virksomhed, der ansøger om godkendelse af  

 virksomhedens kvalitetsstyringssystem efter § 2, stk. 2, i  

 bekendtgørelse om godkendt egenkontrol for foderstofvirksomheder, skal  

 betale for direktoratets tidsforbrug ved behandling af ansøgningen  

 efter den i stk. 3 fastsatte sats.
 Stk. 5. En virksomhed, der anmoder direktoratet om at yde  

 bistand ved udarbejdelse m.m. af ansøgninger til Det Europæiske  

 Fællesskab om godkendelse af tilsætningsstoffer, skal betale for  

 direktoratets tidsforbrug efter den i stk. 3 fastsatte sats.
Stk. 6. En virksomhed, der ansøger om registrering  

 efter § 1, stk. 1, nr. 4, jf. bilag 8, i bekendtgørelse om  

 registrering m.m. af foderstofvirksomheder, skal betale en afgift på  

 500 kr. for direktoratets behandling af ansøgningen.« Stk. 3 bliver herefter stk. 7.
§ 2 Bekendtgørelsen træder i kraft den 24. oktober 1998.
