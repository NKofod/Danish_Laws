Skriftlig fremsættelse (20. oktober  

 1998) Birthe Rønn  Hornbech (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en  

 retssikkerhedsreform.
(Beslutningsforslag nr.
B 8).
 Beslutningsforslagets formål er at styrke borgernes  

 retsstilling over for det offentlige.
Det første element i forslaget er et krav om  

 kvalitetsregler for udarbejdelse af lovforslag med det formål at  

 gøre lovene mere klare og gennemskuelige for Folketinget, borgerne og  

 pressen.
Der fastsættes således krav om, at alle lovforslag, der  

 vedrører det offentliges myndighedsudøvelse, skal indeholde en  

 diskussion om borgerens retssikkerhed samt konsekvenserne for borgeren.
 Forslaget indeholder endvidere et krav om  

 begrænsning af tvangsindgreb over for borgeren, navnlig en  

 begrænsning af forvaltningsmyndigheders adgang til privat ejendom.
 Der foreslås en reform af retsplejeloven med  

 spilleregler for alle myndigheder.
 Der foreslås tillige indført særlige  

 regler i retsplejeloven, der skal gøre det lettere for den enkelte  

 borger at anlægge sag og gennemføre en sag mod det  

 offentlige.
 Der foreslås således ændrede regler for  

 det offentliges pligt til at fremkomme med materiale under sagen, ligesom det  

 offentlige foreslås pålagt en vidtgående bevisbyrde.
 Reglerne om retshjælp foreslås udvidet.
 Endelig indeholder forslaget krav om, at der opstilles  

 regler for offentlige myndigheder, der taber retssager over for borgerne.  

 Såfremt en dom f.eks. medfører pligt til tilbagebetaling, skal  

 f.eks. skattemyndighederne være forpligtet til af egen drift at  

 tilbagebetale til andre borgere i lignende situation, uden at disse  

 behøver at anlægge sag.
Beslutningsforslaget er en uændret  

 genfremsættelse af beslutningsforslag nr.
B 32, folketingsåret  

 1997-98, 1. samling.
