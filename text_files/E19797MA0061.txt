 Der var rejst spørgsmål om den afgiftsmæssige stilling efter  

 merværdiafgiftsloven for afgifter, der af patent- og varemærkeagenter betales  

 til direktoratet for patent- og varemærkevæsenet, og som af den pågældende  

 agent videredebiteres kunderne i forbindelse med faktureringen af vederlaget  

 for agentens behandling af den pågældende sag.
 De omhandlede afgifter vil kunne holdes uden for agenternes  

 afgiftspligtige omsætning på betingelse af, at agenterne ingen avance  

 beregner sig af afgifterne, og at agenterne giver kunderne en udlægsopgørelse  

 over disse beløb samt videregiver de originale kassekvitteringer fra  

 direktoratet til dokumentation for udlæggenes størrelse.
