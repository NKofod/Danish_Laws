(Til rektorerne ved samtlige  

 gymnasieskoler, studenterkurser og hf-kurser) 1. En rapport skal være et selvstændigt skriftligt  

 arbejde om en øvelse, som eleven har været med til at udføre.
Dog kan der i  

 et vist omfang efter lærerens anvisning indgå fortrykte måleskemaer, apparat-  

 og øvelsesbeskrivelser og lignende i rapporten, især i de første rapporter,  

 en klasse skriver.
2. Læreren skal rette og kommentere rapporterne, men  

 behøver ikke at kontrollere, om eleven udbedrer de påpegede fejl og mangler i  

 rapporten.
Det er en god og udbredt skik, at det af lærerens kommentarer til  

 en rapport fremgår, om rapporten er af acceptabel kvalitet, altså om  

 rapporten kan »godkendes«.
3. Eleven skal til eksamen fremlægge rapporter i  

 rettet og kommenteret stand over de øvelser, eleven ifølge  

 pensumindberetningsskemaet har udført.
Hvis faglæreren har grund til at  

 antage, at en elev ikke vil kunne fremlægge rapporterne i rettet og  

 kommenteret stand, skal indstilling til eksamen ske under forbehold af, at  

 eleven inden 1. maj har afleveret manglende rapporter gennem rektor.
 4. Læreren har ikke pligt til at rette og kommentere  

 journaler, og journaler skal ikke fremlægges til eksamen, men kan meget vel  

 indgå i eksamensopgivelserne.
