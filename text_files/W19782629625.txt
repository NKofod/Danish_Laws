En 20-årig barnemoder afgav falsk forklaring under faderskabssag af  

 frygt for forældrenes reaktion på andre faderskabsmuligheder.  

 Tiltalerejsning. (* 2) En 20-årig pige, der var blevet gravid, udlagde som barnefader en mand Z.
I et retsmøde forklarede hun, at hun ikke havde  

 haft samleje med andre.
En blodprøve udelukkede imidlertid Z og foreholdt  

 resultatet heraf, erkendte barnemoderen samleje med 2 andre.
Hun havde ifølge  

 sin forklaring fortiet disse andre faderskabsmuligheder af frygt for  

 forældrenes reaktion.
Statsadvokaten indstillede tiltalefrafald.
Uanset at en  

 del tilsvarende sager muligvis ikke kom til politiets kundskab og derfor ikke  

 førte til strafferetlig undersøgelse, fandtes det af hensyn til  

 konsekvenserne betænkeligt at følge statsadvokatens indstilling.
Ved dommen i  

 sagen blev barnemoderen anset med en betinget dom, og efter omstændighederne  

 fandt statsadvokaten det forsvarligt ikke at anke denne dom.
(* 1) Offentliggjort i Anklagemyndighedens Årsberetning 1978, side 23.
