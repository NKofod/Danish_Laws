Indledning I arbejdsløshedsforsikringslovens § 88, stk. 1, er det fastsat, at  

 direktøren for arbejdsløshedsforsikringen fører tilsyn med de statsanerkendte  

 arbejdsløshedskasser, er kasserne behjælpelig med oplysning og vejledning og  

 yder bistand ved oprettelsen af nye kasser.
 Bestemmelsens stk. 2 giver arbejdsministeren bemyndigelse til at fastsætte  

 nærmere regler om tilsynet efter stk. 1, herunder regler om, i hvilket omfang  

 arbejdsformidlingskontorerne bistår med tilsynet.
 I arbejdsløshedsforsikringslovens § 88, stk. 3, er det fastsat, at  

 direktøren for arbejdsløshedsforsikringen til gennemførelsen af tilsynet,  

 herunder til fremskaffelse af oplysninger med statistisk formål, kan  

 fastsætte, på hvilken måde og inden for hvilke frister de til tilsynet  

 nødvendige oplysninger skal gives.
Direktoratets bekendtgørelse nr. 705 af 22. oktober 1991 om tilsynet med  

 de statsanerkendte arbejdsløshedskassers administration m.v. indeholder de  

nærmere regler for det centrale tilsyn med de statsanerkendte  

 arbejdsløshedskasser.
Bekendtgørelsen indeholder endvidere regler om  

 procedurer m.v. ved behandlingen af tilsynssager.
Endelig indeholder  

 bekendtgørelsen hjemmel til at give bindende pålæg til  

 arbejdsløshedskasserne.
 I det følgende beskrives nogle af bekendtgørelsens regler kort, ligesom  

 nogle af reglerne uddybes med nærmere retningslinier:
Formålet med tilsynet med arbejdsløshedskasserne Ad § 1:
 I § 1 er de overordnede opgaver og målsætninger med direktoratets  

 tilsynsvirksomhed nærmere beskrevet.
 Tilsynsvirksomheden indebærer således, at direktoratet bl.a. har til  

 opgave at identificere områder, hvor der sker fejludbetalinger og foretage  

 indgreb, der forebygger og standser fejludbetalinger.
 I denne sammenhæng foretager direktoratet bl.a. en løbende vurdering af:
 Ad § 3:
 Til brug for planlægningen af tilsynsbesøg vil direktoratet ofte bede  

 arbejdsløshedskasserne om at få tilsendt diverse EDB-materialer m.v.
 Derimod vil man normalt ikke bede om at få tilsendt  

 dokumentationsmateriale vedrørende medlems- og udbetalingsforhold, da et af  

 formålene med tilsynsbesøg er, at sådant materiale gennemgås på stedet.
 Arbejdsløshedskasserne skal derfor give direktoratets repræsentanter  

 adgang til det materiale, som direktoratet ønsker at gennemgå, ligesom  

 kasserne skal give adgang til de oplysninger, som kassens EDB-system ligger  

 inde med.
Forretningsgangsbeskrivelse Ad § 4:
 Hensigten med forretningsgangsbeskrivelsen er bl.a. at sikre en  

 tilstrækkelig sikker og ensartet administration i den enkelte  

 arbejdsløshedskasse.
 Forretningsgangsbeskrivelsen skal endvidere tjene som et redskab ved  

 direktoratets og kassens revisorers kontrol med administrationen.
 Det er ikke meningen, at forretningsgangsbeskrivelsen skal sendes til  

 direktoratet, eller at direktoratet skal underrettes om ajourføringer.  

 Direktoratet skal blot have adgang til den under tilsynsbesøg eller kunne  

 rekvirere en sådan.
 Beskrivelserne skal indeholde en fyldestgørende og udtømmende gennemgang  

 af de procedurer m.v., der anvendes i arbejdsløshedskassen.
 Ad § 6:
Arbejdsløshedskassernes statsautoriserede revisorer skal foretage en  

 kvalitativ undersøgelse og vurdering af forretningsgangsbeskrivelsen,  

 herunder om beskrivelsen er i overensstemmelse med de faktiske forhold i  

 arbejdsløshedskassen.
Der henvises herved til revisionsinstruks af 3. april  

 1987 for de statsanerkendte arbejdsløshedskasser.
Procedure m.v. ved behandlingen af tilsynssager Ad § 7:
 Af bestemmelsen fremgår det, at arbejdsløshedskassen ved brevveksling med  

 direktoratet i tilfælde, hvor man konstaterer fejl, der har betydning for  

 konkrete medlems- og udbetalingsforhold, skal følge en af direktoratet  

 fastsat procedure.
 Som hovedregel skal følgende fremgangsmåde anvendes:
Indberetningen skal indeholde en beskrivelse af de fundne  

 problemstillinger, der gør det muligt for kassen at identificere og vurdere  

 disse.
Endvidere skal indberetningen indeholde et forslag til, hvorledes  

 sagen bør afgøres.
 Derimod vil indberetningen som udgangspunkt ikke indeholde en opgørelse af  

 tilbagebetalingsbeløbets/efterbetalingsbeløbets størrelse, da det som  

 hovedregel vil være arbejdsløshedskassen, der skal opgøre dette.
 Indberetningen sendes til arbejdsløshedskassens hovedledelse, uanset om  

 kassen har afdelinger.
Når arbejdsløshedskassen har modtaget indberetningen, skal kassen foretage  

 en selvstændig undersøgelse af sagen.
Dette indebærer bl.a., at man skal  

 indhente supplerende oplysninger, der er nødvendige for at træffe en  

 afgørelse.
 Et led i undersøgelsen af sagen er, at kassen skal indhente eller forsøge  

 at indhente medlemmets udtalelse til sagen, jf. herved reglerne i afsnit III  

 i cirkulære af 14. januar 1986 om almindelige krav til  

 arbejdsløshedskassernes (afdelingernes) sagsbehandling og afgørelser.
 Hvis afgørelsen er bebyrdende for medlemmet, skal kassens afgørelse  

 opfylde kravene i cirkulære af 14. januar 1986 om almindelige krav til  

 arbejdsløshedskassernes (afdelingernes) sagsbehandling og afgørelser.
 Når arbejdsløshedskassen har truffet afgørelse i sagen, underretter kassen  

 straks direktoratet om afgørelsen.
 Hvis afgørelsen indebærer, at der er konstateret en fejludbetaling, skal  

 afgørelsen vedlægges en opgørelse over, hvorledes  

 tilbagebetalingsbeløbet/efterbetalingsbeløbet er beregnet, således at det  

 bliver muligt for direktoratet at kontrollere rigtigheden heraf.
 Når arbejdsløshedskassens afgørelse foreligger, jf. foran under punkterne  

 5-6, træffer direktoratet afgørelse i sagen, når klagefristen er udløbet  

 eller medlemmets klage over kassens afgørelse er modtaget.
 Når direktoratet har modtaget arbejdsløshedskassens afgørelse i sagen,  

 tager direktoratet stilling til sagen.
Hvis direktoratet ikke umiddelbart er enig i kassens afgørelse og vil  

 undersøge sagen nærmere, orienteres kassen om, at sagen optages til  

 realitetsbehandling.
Hvis direktoratet herefter ikke er enig med kassen,  

 træffes der en egentlig afgørelse i sagen.
 Hvis medlemmet klager over kassens afgørelse, eller kassens afgørelse  

 indeholder en indstilling om sanktion for svigagtig adfærd, vil direktoratet  

 altid optage sagen til realitetsbehandling, da der i disse tilfælde skal  

 træffes en egentlig afgørelse.
 Endvidere skal kassen komme med en indstilling om, at medlemmet skal  

 idømmes en sanktion på grund af svigagtig adfærd, jf.  

 arbejdsløshedsforsikringslovens § 87, stk. 1. Arbejdsløshedskassen  

 underretter straks direktoratet om denne afgørelse.
 Arbejdsløshedsforsikringslovens § 87, stk. 1, bestemmer, at det alene er  

 direktoratet, der kan træffe afgørelse vedrørende sanktionsfastsættelse i  

 svigstilfælde.
Det er derfor nødvendigt at fastsætte en særlig procedure for  

 tilsynssager, hvor det viser sig, at der er udvist svig over for kassen.
Der  

 henvises herved til afsnit VI i cirkulære af 14. januar 1986 om almindelige  

 krav til arbejdsløshedskassernes (afdelingernes) sagsbehandling og  

 afgørelser, idet det dog bemærkes, at tilsynet straks skal underrettes om  

 afgørelsen.
 Ad § 8:
 Med udgangspunkt i bestemmelsen kan arbejdsløshedskasserne pålægges at  

 anvende bestemte standardskrivelser og dokumentationsformer, ligesom man til  

 statistisk brug kan pålægge kasserne at udfylde bestemte skemaer.
 Af hensyn til en hurtig afvikling af tilsynsundersøgelserne og en hurtig  

 statistisk bearbejdelse kan det være nødvendigt at systematisere  

 arbejdsløshedskassernes tilbagemeldinger.
 Der kan f.eks. være tale om, at tilbagebetalinger/efterbetalinger skal  

 opgøres på en bestemt måde og på særlige skemaer, således at tilsynet hurtigt  

 kan kontrollere dette.
Påbud til arbejdsløshedskasserne Ad § 9:
 Hvis arbejdsløshedskassernes administration ikke er tilfredsstillende, kan  

 tilsynet give kasserne forskellige pålæg med henblik på at forbedre  

 forholdene.
 Der kan være tale om følgende pålæg:
