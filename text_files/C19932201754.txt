(Alle lærerseminarier med HF-kursus) Undervisningsministeriet har indgået aftale med Dansk Magisterforening om  

 tillæg til HF-inspektor ved lærerseminarier med HF-kursus samt for  

 skemalægning ved lærerseminariers HF-uddannelse.
 Funktionen som HF-inspektor oprettes med virkning fra den 1. august 1993.  

 Aftalerne om hhv. særlige tillæg og tillæg iht. cirkulæret om lokalløn og  

 chefløn har virkning fra samme dato.
 Alle øvrige hidtil udbetalte HF-vederlag bortfalder den 1. august 1993.
 Undervisning og andre opgaver ved seminariets HF-kursus opgøres herefter i  

 arbejdstimer og indgår i seminarielærerens samlede arbejdstid, jf.  

 arbejdstidsvejledningen af 14. april 1992 afsnit 4.6.1. og vores brev af 15.  

 juni 1992.
HF-INSPEKTOR Fordelingen af opgaver til HF-inspektor skal tage udgangspunkt i den  

 vedlagte funktionsbeskrivelse af 15. juni 1993.
 Seminariet bør tilstræbe, at HF-inspektor indgår i ledelsesgruppen sammen  

 med rektor, souschef og mellemlederne, og at tildelingen af arbejdsopgaver  

 vedrørende HF-kurser til HF-inspektor sker med respekt for  

 funktionsbeskrivelsen for souschef og mellemlederne, jf. vores beskrivelse af  

 27. maj 1991 om mellemlederordningen ved lærerseminarierne per 1. august  

 1991.
 Samlet udgør de to tillæg til HF-inspektor 26.363,19 kr. om året (april  

 1993-niveau). Hertil kommer særlig feriegodtgørelse på 1,5%.
 Hvis inspektorhvervet fordeles på 2 personer, deles tillæggene tilsvarende  

 mellem de 2 HF-inspektorer.
SKEMALÆGNING Skemalægning for undervisningsåret 1993/1994 omfattes af aftalen om tillæg  

 for pædagogisk-administrative HF-opgaver ved lærerseminarier med HF-kursus,  

 hvis arbejdet ikke er udført før den 1. august 1993.
 Skemalægningsopgaven varetages som udgangspunkt inden for arbejdstiden.  

 Hvis skemalægningen dog varetages uden for arbejdstiden, vederlægges opgaven  

 med det aftalte tillæg, der i aktuelt niveau, april 1993, udgør 7.030,18 kr.  

 for et undervisningsår.
ØVRIGE PÆDAGOGISK-ADMINISTRATIVE HF-OPGAVER Arbejdsopgaver, der honorarlønnes på det øvrige HF-område, indregnes med  

 virkning fra 1. august 1993 i lærerens arbejdstid på samme måde som  

 pædagogisk-administrative opgaver, der varetages i forbindelse med  

 seminariernes læreruddannelse, jf. arbejdstidsvejledningen af 14. april 1992.  

 De hidtil udbetalte HF-vederlag bortfalder.
 Afsnit 4.6.2. i arbejdstidsvejledningen erstattes af vedlagte aftaler og  

 nærværende følgebrev: afsnittet finder således ikke anvendelse på arbejde,  

 som udføres efter den 1. august 1993. For perioden 1. august 1992 - 31. juli  

 1993 ydes honorarer efter samme regler, som gælder på det øvrige HF-område,  

 medmindre det med den pågældende er aftalt, at der ydes arbejdstid til  

 løsning af opgaven.
Med venlig hilsen Kirsten Michelle Danielsen fuldmægtig Bilag 1 Aftale af 18. juni 1993 mellem Undervisningsministeriet og Dansk  

 Magisterforening om tillæg for pædagogisk-administrative HF-opgaver ved  

 lærerseminarier med HF-kursus Efter bemyndigelse fra Finansministeriet og i medfør af § 45, stk. 2, i  

 lov om tjenestemænd i staten, folkeskolen og folkekirken samt i henhold til §  

 2, stk. 2, i hovedaftale af 27. oktober 1969 mellem ministeriet for statens  

 lønnings- og pensionsvæsen og tjenestemændenes centralorganisationer aftales  

 følgende:
 § 1. For varetagelse af funktionen som inspektor ved lærerseminariers  

 HF-kursus ydes et årligt tillæg på 13.700 kr.
 § 2. Opgaven med lægning af skema for HF-uddannelsen ved lærerseminarier  

 med tilknyttet HF-kursus varetages som udgangspunkt som en del af  

 arbejdsopgaverne inden for lærernes arbejdstid.
 Stk. 2. Hvis opgsven varetages uden for arbejdstiden, ydes et tillæg for  

 skemalægningen på 5.600 kr. for hvert undervisningsår.
 § 3. Øvrige pædagogisk-administrative opgaver ved lærerseminariernes  

 HF-kurser varetages inden for lærernes arbejdstid.
 § 4. De nævnte tillæg er angivet i grundbeløb oktober 1984-niveau.
 § 5. Aftalen træder i kraft med virkning fra den 1. august 1993.
 § 6. Aftalen kan opsiges af begge parter med 3 måneders varsel til  

 udgangen af et undervisningsår.
København, den 18. juni 1993 Dansk Magisterforening Helge Nielsen Undervisningsministeriet p.m.v.
 e.b.
Kirsten M.
Danielsen Bilag 2 Aftale af 18. juni 1993 mellem Undervisningsministeriet og Dansk  

 Magisterforening om tillæg til HF-inspektor ved lærerseminarier med  

 HF-kursus I henhold til Finansministeriets cirkulære af 7. april 1993 om lokalløn og  

 chefløn aftales følgende:
 § 1. Til HF-inspektor ved lærerseminarier med tilknyttet HF-kursus ydes  

 et personligt tillæg på 7.300 kr.
 § 2. Det nævnte tillæg er angivet i årligt grundbeløb oktober  

 1984-niveau.
 § 3. Aftalen træder i kraft med virkning fra den 1. august 1993.
 § 4. Aftalen kan opsiges af begge parter med 3 måneders varsel til  

 udgangen af et undervisningsår.
København, den 18. juni 1993 Dansk Magisterforening Helge Nielsen Undervisningsministeriet p.m.v.
 e.b.
Kirsten M.
Danielsen Bilag 3 Funktionsbeskrivelse af 15. juni 1993 for inspektor ved HF-kursus ved  

 lærerseminarier med tilknyttet HF-kursus Ved lærerseminarier med tilknyttet HF-kursus varetages hvervet som  

 inspektor ved HF-kursus (HF-inspektor) med udgangspunkt i nedenstående  

 funktionsbeskrivelse:
 1.
Rektor har som seminariets leder det administrative og pædagogiske ansvar  

 for HF-uddannelsen ved seminariet.
HF-inspektor varetager efter aftale med  

 rektor, og i dennes forfald efter aftale med seminariets souschef, opgaver  

 ved HF-kurset, der falder inden for rektors ansvarsområde.
 2.
 Seminariets souschef fungerer som stedfortræder for rektor i dennes  

 fravær, jf. ministeriets beskrivelse af 27. maj 1991 om mellemlederordningen  

 ved lærerseminarierne per 1. august 1991, hvoraf også souschefens øvrige  

 arbejdsopgaver fremgår.
 3.
 HF-inspektor varetager som udgangspunkt følgende opgaver:
a.
Udarbejder de daglige skemalægninger og orienterer vikarer om praktiske  

 forhold.
b.
Medvirker ved kontrol og afstemning af pædagogiske og statistiske  

 indberetninger.
c.
Medvirker ved forberedelse af time- og fagfordelingen og i samarbejde  

 med rektor fordelingen på hold og klasser.
d.
Forestår den praktiske tilrettelæggelse og gennemførelse af termins- og  

 årsprøver samt eksamen, herunder sygeeksamen, reeksamination og den større  

 skriftlige opgave.
e.
Medvirker ved forberedelse af lærerforsamlingsmøder og udarbejdelse af  

 eksamensbeviser samt kontrollerer indførelse af karakterer i  

 eksamensprotokollen.
f.
Deltager ved udarbejdelse af årsskrift/introduktionsskrift.
g.
Er ansvarlig for den praktiske tilrettelæggelse af  

 forældrearrangementer, herunder translokation.
h.
Medvirker ved koordination og planlægning af skolens aktiviteter udover  

 undervisningen i de enkelte fag.
i.
Orienterer lærere, elever, forældre med flere om retningslinier og  

 praktiske forhold, hvilket forudsætter, at HF-inspektor er tæt integreret i  

 seminariets daglige planlægning og drift af HF-kurset på såvel personaleside  

 som på elevside.
HF-inspektor er om fornødent rektor behjælpelig med dennes  

 foreståelse af forsømmelsesprotokollen.
 4.
 HF-inspektor udpeges af rektor blandt seminariets faste lærere efter  

 internt opslag.
 Hvervet som HF-inspektor kan fordeles på 2 personer.
 5.
 Hvervet som HF-inspektor kan gensidigt opsiges med fire måneders varsel  

 til en 1. august.
 6.
 Nærværende ordning om HF-inspektor ved lærerseminarier med tilknyttet  

 HF-kursus har virkning fra den 1. august 1993.
