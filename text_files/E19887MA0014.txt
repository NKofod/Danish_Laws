 En væddeløbsbane klagede over, at toldvæsenet havde nægtet fradragsret for  

 moms af et lysanlæg.
 Væddeløbsbanen drev dels momspligtig virksomhed med udlejning af  

 hestebokse, udlejning af reklameplads og edb-servicekørsel, dels momsfri  

 virksomhed med afholdelse af travløb og totalisatorspil.
 Lysanlægget blev købt for at kunne afholde løb på banen om aftenen.
Klageren anførte, at lysanlægget måtte anses som indkøbt delvis til brug i  

 den momspligtige virksomhed på grund af den nære sammenhæng mellem banens  

 momspligtige og momsfri aktiviteter.
Klageren anførte også, at anlægget -  

 udover oplysning af banen anvendes til oplysning af reklameskilte samt  

 pladsen omkring staldene.
 Nævnet gav klageren medhold i, at momsen af lysanlægget kunne fradrages  

 delvis, idet anlægget belyste reklameskiltene og området omkring staldene.
 Nævnet fandt derimod ikke, at det af klageren anførte afhængighedsforhold  

 mellem aktiviteterne på banen i sig selv kan medføre fradragsret.
