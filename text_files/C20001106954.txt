Skrivelse om indsats mod uberettiget brug af  

 sociale ydelser (Til samtlige borgmestre) Kære borgmester Indsats mod uberettiget  

 brug af sociale ydelser Af den seneste tids debat har man kunnet få det  

 indtryk, at de kommunale socialforvaltninger i nogle tilfælde er et tag  

 selv bord.
Sagsbehandlerne udbetaler ydelser efter deres eget hoved og ikke  

 efter loven, folk kan misbruge det sociale system uden der reageres.
 Vi ved, at det ikke står så galt til, som  

 debatten kunne give indtryk af.
Jeg kan ikke acceptere, at der snydes med de sociale  

 ydelser.
Det er usolidarisk og et angreb på vores  

 velfærdssamfund.
Vi ved fra forskellige undersøgelser, at der i  

 befolkningen er bred opbakning til vores velfærdssystem.
Folk vil gerne  

 betale skat til en høj velfærd.
Men vi ved også, at hvis  

 der opstår tvivl om, hvorvidt de sociale ydelser kommer i de forkerte  

 lommer, så vil det få konsekvenser for opbakningen til  

 velfærdssystemet.
Den opbakning skal vi bevare, derfor skal misbruget  

 af det sociale system også stoppes.
 De, der betaler, har krav på at vide, at der  

 gøres en indsats for at sikre, at de sociale ydelser altid går  

 til dem, der har et reelt behov.
Jeg har tidligere skrevet til kommunerne om at gøre  

 en indsats for at begrænse misbruget, og vi ved, at i mange kommuner  

 står indsatsen mod misbruget højt på den kommunale  

 dagsorden.
Vi ved også fra tilbagemeldinger fra nogle kommuner, at  

 misbruget af de sociale ydelser fx i forbindelse med fiktive adresser  

 tilsyneladende er foruroligende stort.
Så derfor skal jeg opfordre de  

 kommuner, der endnu ikke har taget problemet op til at gøre en  

 indsats.
 TV2 bragte den 17. januar 2000 en udsendelse, hvor nogle  

 socialrådgivere ikke mente, de havde pligt til at følge loven i  

 alle tilfælde, og  viden om misbrug af sociale ydelser mente man ikke -  

 under henvisning til tavshedspligten - der var grund til at give videre.
Udtalelserne var meget uheldige.
Lovgivningen skal altid  

 overholdes.
Og i sager om misbrug af sociale ydelser er der ingen  

 sagsbehandler, der har tavshedspligt i forhold til sine foresatte.
Er  

 sagsbehandleren i tvivl, bør vedkommende altid drøfte en sag,  

 hvor der er eller kan blive tale om uberettiget brug af sociale ydelser, med  

 sine foresatte.
En sagsbehandler må aldrig sætte tillidsforholdet  

 mellem sig selv og en borger højest og dermed tillade en  

 ulovlighed.
Alle har taget afstand fra de udtalelser, der kom frem i  

 udsendelsen.
Formanden for Kommunernes Landsforening borgmester Anker Boye,  

 andre kommunalpolitikere, samt formanden for Socialchefforeningen.
 Socialrådgiverforeningen har også selv i en  

 pressemeddelelse fra den 19. januar lagt afstand til udtalelserne i TV2, og  

 præciseret at ingen socialrådgiver kan tage sig ret til at  

 fungere  »som en privatpraktiserende gavebod for  

 klienter«.
 Vi ved som nævnt bl.a fra de kommunale  

 revisionsberetninger, at det ikke står så galt til i kommunerne  

 som tv-udsendelsen og debatten måske kunne give indtryk af.
Men for der ikke skal være tvivl, vil jeg gerne  

 understrege, at lovgivningens bestemmelser om de forskellige ydelser altid  

 skal overholdes.
Borgerne skal have de ydelser, de har krav på.
Hverken  

 mere eller mindre.
Jeg vil desuden gerne opfordre kommunens ledelse -  

 såvel den politiske som den administrative - til at udarbejde  

 skriftlige forretningsgange, hvis det ikke allerede er sket, om hvordan sager  

 om misbrug af sociale ydelser skal behandles.
Det er vigtigt, at ingen  

 sagsbehandler i de enkelte kommuner er i tvivl om, hvordan ledelsen ser  

 på disse sager og hvordan de skal behandles.
Der er fra Folketingets side og fra offentligheden i  

 almindelighed stor interesse for at vide noget om omfanget af misbruget af  

 sociale ydelser, især i forbindelse med fiktive adresser.
Der for vil  

 jeg i den nærmeste fremtid anmode Den Sociale Ankestyrelse om at  

 foretage en undersøgelse i kommunerne.
