Bekendtgørelse om ansøgning og  

 registrering af design I medfør af § 17, stk. 3, og § 49, stk. 1, i designlov nr. 1259 af  

 20. december 2000 samt efter bemyndigelse i henhold til § 1 i  

 Erhvervsministeriets bekendtgørelse nr. 416 af 27. maj 1992  

 fastsættes:
Kapitel 1 Designansøgning § 1. Ansøgning om registrering af design  

 indgives til Patent- og Varemærkestyrelsen.
Ansøgningsblanketter  

 fås af styrelsen.
Ansøgningens indhold § 2. Ansøgningen skal indeholde 1)	ansøgerens navn eller firma samt postadresse, 2)	afbildninger, som viser designet, samt eventuelt en model af  

 designet i overensstemmelse med § 4, jf. designlovens § 13, stk. 3, 3)	en angivelse af det produkt, som designet skal anvendes til  

 (produktangivelse), 4)	en angivelse af den eller de klasser, som omfatter produktet efter  

 Locarno-arrangementet om international klassifikation af industrielle design  

 og modeller, jf. bilag 1.
Stk. 2. Ansøgningen skal endvidere  

 indeholde 1)	anmodning om prioritet efter designlovens § 16 samt oplysninger i  

 overensstemmelse med §§ 5 og 7, hvis ansøgeren vil  

 påberåbe prioritet, 2)	fuldmægtigens navn eller firma samt postadresse, hvis  

 ansøgeren er repræsenteret af en fuldmægtig, tilligemed en  

 fuldmagt, medmindre en fuldmagt er unødvendig, fordi  

 fuldmægtigen er advokat eller er varemærke- eller patentagent med  

 ret til at repræsentere ansøgeren i forhold til Patent- og  

 Varemærkestyrelsen, 3)	designerens navn, herunder designgruppe eller firma, samt  

 postadresse, hvis der anmodes om notering af en eller flere designere i  

 designregistret, jf. designlovens § 13, stk. 4, 4)	oplysning om, hvem der skal være bemyndiget til at modtage  

 meddelelse fra Patent- og Varemærkestyrelsen på alles vegne, hvis  

 designregistrering søges af flere i forening, og de ikke er  

 repræsenteret af en fuldmægtig, 5)	angivelse af, hvor længe registreringens  

 offentliggørelse skal udsættes, hvis ansøgeren anmoder om  

 udsættelse efter designlovens § 18, sidste punktum, 6)	oplysning om, at designet skal registeres i farver, hvis  

 beskyttelsen skal omfatte designet i farver.
§ 3. Ansøgningen med bilag skal være  

 affattet på dansk, norsk eller svensk.
Patent- og  

 Varemærkestyrelsen kan forlange, at produktangivelsen affattes på  

 dansk.
Stk. 2. Er ansøgningen eller tilhørende  

 bilag affattet på et andet sprog end angivet i stk. 1, skal der  

 indgives en oversættelse.
Oversættelsen skal være  

 bekræftet af en translatør eller bekræftet på anden  

 måde, hvis Patent- og Varemærkestyrelsen finder det  

 nødvendigt.
 Stk. 3. Patent- og Varemærkestyrelsen kan undtage  

 fra kravet om oversættelse.
§ 4. Afbildninger må kun vise designet og  

 kan være fotografier eller tegninger.
Afbildninger skal være  

 velegnet til reproduktion i sort/hvidt tryk, herunder i ændret  

 størrelse.
Afbildninger af designet skal indgives på papir i to  

 eksemplarer i A4-format.
 Stk. 2. Er designet søgt registreret i farver,  

 skal afbildningerne vise de farver, som designretten skal omfatte.
Stk. 3. Indgiver ansøgeren en model af designet,  

 må modellen ikke på nogen led være større end 40 cm  

 eller veje mere end fire kg.
Modellen skal være holdbar og må  

 ikke bestå af eller indeholde farligt materiale.
Stk. 4. Omfatter en ansøgning flere design, jf.  

 designlovens § 15, skal der indgives særskilte afbildninger af hvert  

 design.
Afbildninger og eventuelle modeller skal være tydeligt  

 mærket med fortløbende numre for hvert design.
Er der flere  

 afbildninger af det enkelte design, skal der til nummeret knyttes et bogstav  

 for hver afbildning.
Prioritet § 5. Påberåbelse af prioritet efter  

 designlovens § 16, stk. 1-3, skal udtrykkeligt fremgå af  

 ansøgningen.
Der kan ikke opnås prioritet efter indgivelsen af  

 ansøgningen til Patent- og Varemærkestyrelsen.
Stk. 2. Anmodning om prioritet skal indeholde oplysning  

 om, fra hvilken dag og fra hvilket land prioriteten påberåbes  

 samt den påberåbte ansøgnings nummer.
De nævnte  

 oplysninger skal indgives til styrelsen senest en måned efter  

 ansøgningsdagen.
Indgiver ansøgeren ikke de nævnte  

 oplysninger inden fristens udløb, kan der ikke opnås  

 prioritet.
Stk. 3. Patent- og Varemærkestyrelsen kan forlange,  

 at den påberåbte prioritet dokumenteres ved indsendelse af attest  

 fra den myndighed, der har modtaget den oprindelige ansøgning.  

 Attesten skal angive dagen for den oprindelige ansøgnings indgivelse  

 og ansøgerens navn eller firma.
Patent- og Varemærkestyrelsen  

 kan tillige af den nævnte myndighed forlange en bekræftet kopi af  

 ansøgningen og medfølgende afbildninger, som viser designet.  

 Indgiver ansøgeren ikke den ønskede dokumentation inden  

 udløbet af den fastsatte frist, kan der ikke opnås prioritet.
 Stk. 4. Tilbagekaldelse af prioritet skal ske i  

 særskilt brev.
 § 6. For at en ansøgning skal kunne danne  

 grundlag for prioritet efter designlovens § 16, stk. 1-3, skal  

 ansøgningen være den første, hvori designet er  

 angivet.
Stk. 2. En ansøgning kan dog påberåbes  

 som grundlag for prioritet, selv om ansøgningen ikke er den  

 første, hvori designet er angivet, hvis 1)	den første ansøgning er taget tilbage, henlagt eller  

 afslået, uden at designet har været gjort offentligt  

 tilgængeligt, da den senere ansøgning blev indgivet, 2)	den første ansøgning ikke danner grundlag for nogen  

 bestående rettighed, 3)	den første ansøgning ikke har tjent som grundlag for  

 krav om prioritet, og 4)	den senere ansøgning er indgivet samme sted som den  

 første og af samme ansøger eller dennes  

 retsefterfølger.
§ 7. Påberåbelse af prioritet efter  

 designlovens § 16, stk. 4, skal udtrykkeligt fremgå af  

 ansøgningen.
Der kan ikke opnås prioritet efter indgivelsen af  

 ansøgningen til Patent- og Varemærkestyrelsen.
Stk. 2. Anmodning om prioritet skal indeholde oplysning  

 om, på hvilken udstilling designet er blevet vist og tidspunktet for  

 den første fremvisning af designet på udstillingen.
De  

 nævnte oplysninger skal indgives til styrelsen senest en måned  

 efter ansøgningsdagen.
Indgiver ansøgeren ikke de nævnte  

 oplysninger inden fristens udløb, kan der ikke opnås prioritet.
Stk. 3. Patent- og Varemærkestyrelsen kan forlange,  

 at den påberåbte prioritet dokumenteres ved indsendelse af en  

 erklæring fra den ansvarlige ledelse for udstillingen.
Indgiver  

 ansøgeren ikke den ønskede dokumentation inden udløbet  

 af den fastsatte frist, kan der ikke opnås prioritet.
 Stk. 4. Tilbagekaldelse af prioritet skal ske i  

 særskilt brev.
 § 8. Når en ansøgning omfatter flere  

 design, jf. designlovens § 15, kan prioritet efter designlovens § 16  

 påberåbes for et eller flere design i ansøgningen.
Kapitel 2 Ansøgningens behandling § 9. Når ansøgeren af  

 designregistreringen har betalt de fastsatte gebyrer i overensstemmelse med  

 designlovens § 13, stk. 5, begynder Patent- og Varemærkestyrelsen  

 behandlingen af ansøgningen.
§ 10. Patent- og Varemærkestyrelsen  

 påfører ansøgningen et ansøgningsnummer og  

 ansøgningsdatoen.
Indeholder ansøgningen ikke afbildninger  

 eller model ved ansøgningens indgivelse, opnår  

 ansøgningen først en ansøgningsdag på det  

 tidspunkt, Patent- og Varemærkestyrelsen modtager afbildninger eller  

 model af designet, jf. designlovens § 14, stk. 1. Modtager styrelsen hverken  

 afbildninger eller model inden udløbet af den fastsatte frist, afvises  

 ansøgningen.
 Stk. 2. Modtager styrelsen ikke afbildninger egnet til  

 reproduktion, jf. § 4, inden udløbet af den fastsatte frist,  

 afslås ansøgningen.
 Stk. 3. Omfatter en ansøgning flere design, jf.  

 designlovens § 15, får alle design samme ansøgningsnummer og  

 ansøgningsdag.
Supplerende forundersøgelse § 11. Patent- og Varemærkestyrelsens  

 supplerende forundersøgelse efter designlovens § 17, stk. 2, omfatter  

 en undersøgelse af eksisterende danske design- og  

 mønsterregistreringer samt verserende design- og  

 mønsteransøgninger.
Undersøgelsen omfatter endvidere  

 danske mønster- og designregistreringer, der er slettet inden for de  

 seneste fem år før datoen for ansøgningens indgivelse.  

 Har styrelsen kendskab til andre forhold, som kan have betydning for  

 beskyttelsen af designet, vil det indgå i undersøgelsen af  

 designet.
 Stk. 2. Indeholder en ansøgning flere design, jf.  

 designlovens § 15, omfatter styrelsens undersøgelse kun det eller de  

 design, som er angivet i anmodningen om den supplerende  

 forundersøgelse.
 § 12. Patent- og Varemærkestyrelsen  

 udarbejder en rapport (søgerapport) til ansøgeren på  

 baggrund af den supplerende forundersøgelse efter § 11.
 Stk. 2. Den supplerende forundersøgelse er alene  

 vejledende for ansøgeren og kan ikke føre til  

 registreringsnægtelse.
Kapitel 3 Registrering og offentliggørelse Registrering § 13. Patent- og Varemærkestyrelsen  

 registrerer designet, når ansøgningen er i overensstemmelse med  

 forskrifterne, jf. designlovens § 18, 1. punktum, og sender et  

 registreringsbevis til designindehaveren eller dennes fuldmægtig.  

 Omfatter en ansøgning flere design, jf. designlovens § 15, får  

 alle design samme registreringsdato og registreringsnummer.
 § 14. Finder Patent- og Varemærkestyrelsen  

 intet under den supplerende forundersøgelse, der kan have betydning  

 for det ansøgte design, registreres designet straks, medmindre  

 ansøgeren har anmodet om udsættelse af registreringen.  

 Registreringen kan udsættes i indtil to måneder og kan i  

 særlige tilfælde udsættes yderligere.
Stk. 2. Fremkommer der forhold under den supplerende  

 forundersøgelse af betydning for det ansøgte design, sker  

 registrering to måneder efter den dato, som er angivet på  

 søgerapporten.
Hvis ansøgeren inden fristens udløb har  

 anmodet om registrering af designet, registreres designet straks.  

 Ansøgeren kan inden fristens udløb tage ansøgningen  

 tilbage eller anmode om udsættelse af registreringen.
Offentliggørelse § 15. Offentliggørelse af en  

 designregistrering efter designlovens § 18, 2. punktum, skal  

 indeholde 1)	designindehaverens navn eller firma samt postadresse, 2)	fuldmægtigens navn eller firma samt postadresse, hvis  

 ansøgeren er repræsenteret af en fuldmægtig, 3)	afbildninger, som viser designet, 4)	produktangivelse, 5)	den eller de klasser, som omfatter produktet efter  

 Locarno-arrangementet om international klassifikation af industrielle design  

 og modeller, jf. bilag 1, 6)	ansøgningsnummer og ansøgningsdag, 7)	registreringsnummer, 8)	prioritetsdag og oplysning om, i hvilket land den oprindelige  

 ansøgning er indgivet samt dennes ansøgningsnummer, hvis der er  

 opnået prioritet efter designlovens § 16, stk. 1-3, 9)	prioritetsdag og oplysning om, på hvilken udstilling designet  

 er blevet vist, hvis der er opnået prioritet efter designlovens § 16,  

 stk. 4, 10)	designerens navn, herunder designgruppe eller firma, samt  

 postadresse, hvis der er anmodet om notering i designregistret af en eller  

 flere designere efter designlovens § 13, stk. 4, 11)	oplysning om en eventuelt indleveret model af designet, og 12)	oplysning om, at designet er registreret i farver, hvis dette er  

 tilfældet.
 § 16. Offentliggørelser efter designlovens  

 § 18, 2. punktum, § 24, stk. 4, og § 33, stk. 1, sker i Dansk Designtidende,  

 som udgives af Patent- og Varemærkestyrelsen.
 Stk. 2. Offentliggørelse af fornyelse af en  

 designregistrering, jf. designlovens § 24, stk. 4, skal indeholde oplysning  

 om registreringsnummer og datoen for fornyelses- eller registreringsperiodens  

 udløb.
 Stk. 3. Patent- og Varemærkestyrelsen  

 offentliggør tillige andre forhold af betydning for designretten,  

 herunder oplysning om licens, pant, konkurs m.v., jf. designlovens § 51, stk.  

 1.
Kapitel 4 Designregistret § 17. Patent- og Varemærkestyrelsen  

 fører et register over design, der er ansøgt og registreret her  

 i landet.
§ 18. Designregistret skal indeholde 1)	ansøgerens navn eller firma samt postadresse, 2)	registreringsindehaverens navn eller firma samt postadresse, 3)	afbildninger, som viser designet, 4)	produktangivelse, 5)	den klasse eller de klasser, som omfatter produktet efter  

 Locarno-arrangementet om international klassifikation af industrielle design  

 og modeller, jf. bilag 1, 6)	ansøgningsnummer og ansøgningsdag, 7)	registreringsnummer og datoen for registrering, og 8)	datoen for fornyelses- eller registreringsperiodens  

 udløb.
Stk. 2. Designregistret skal endvidere indeholde 1)	prioritetsdag og oplysning om, i hvilket land den  

 prioritetsbegrundende ansøgning er indgivet og dennes  

 ansøgningsnummer, hvis der påberåbes prioritet efter  

 designlovens § 16, stk. 1-3, 2)	prioritetsdag og oplysning om, på hvilken udstilling designet  

 er blevet vist, hvis der påberåbes prioritet efter designlovens §  

 16, stk. 4, 3)	fuldmægtigens navn eller firma samt postadresse, hvis  

 ansøgeren er repræsenteret af en fuldmægtig, 4)	designerens navn, herunder designgruppe eller firma, samt  

 postadresse, hvis der anmodes om notering i designregistret af en eller flere  

 designere efter designlovens § 13, stk. 4, 5)	oplysning om, hvem der skal være bemyndiget til at modtage  

 meddelelser på alles vegne, hvis designregistrering søges eller  

 indehaves af flere i forening, og de ikke er repræsenteret af en  

 fuldmægtig, 6)	oplysning om udsættelse af registreringens  

 offentliggørelse og tidspunktet for offentliggørelse, hvis  

 ansøgeren har anmodet om udsættelse, jf. designlovens § 18, 3.  

 punktum, 7)	nummeret på den eller de udskilte ansøgninger, hvis  

 ansøgningen er blevet delt, jf. § 22, 8)	nummeret på den eller de udskilte registreringer, hvis  

 registreringen er blevet delt, jf. § 23, 9)	nummeret på den oprindelige ansøgning, hvis  

 ansøgningen er fremkommet ved deling, jf. § 22, 10)	nummeret på den oprindelige registrering, hvis registreringen  

 er fremkommet ved deling, jf. § 23, 11)	oplysninger om det i sagen indkomne materiale, herunder breve,  

 meddelelser, bilag, modeller m.v., og betalte gebyrer, 12)	oplysning om registrering af designet i farver, hvis  

 ansøgeren har anmodet herom, 13)	meddelelse om endelig afgørelse af sagsanlæg, jf.  

 designlovens § 27, stk. 1, og § 31, stk. 1, 14)	oplysning om overdragelse, licens, pant, konkurs m.v., jf.  

 designlovens § 51, stk. 1, 15)	andre oplysninger af betydning for designretten.
 Stk. 3. Når Patent- og Varemærkestyrelsen  

 modtager meddelelse om ændring af forhold, som er omfattet af stk. 1 og  

 2, indføres ændringen i designregistret.
Kapitel 5 Administrativ prøvning § 19. En anmodning om administrativ  

 prøvning efter designlovens § 25 skal indeholde en begrundelse, og det  

 fastsatte gebyr skal betales.
 Stk. 2. Anmodningen og senere breve fra parterne i sagen  

 skal indgives til Patent- og Varemærkestyrelsen i to eksemplarer.
 Stk. 3. Er en anmodning om administrativ prøvning  

 fremsat mod en registrering, som indeholder flere design, jf. designlovens §  

 15, skal det i anmodningen angives hvor mange design, der skal prøves  

 af styrelsen.
 § 20. Modtager Patent- og Varemærkestyrelsen  

 flere anmodninger om administrativ prøvning vedrørende samme  

 designregistrering, underretter styrelsen parterne herom.
Stk. 2. Patent- og Varemærkestyrelsen kan behandle  

 flere anmodninger om administrativ prøvning vedrørende samme  

 designregistrering under ét.
Styrelsen kan suspendere behandlingen af  

 en eller flere anmodninger på baggrund af behandling af en anden  

 anmodning om administrativ prøvning.
 Stk. 3. Bliver en registrering udslettet i sin helhed, anses  

 suspenderede anmodninger om administrativ prøvning for bortfaldet.
 § 21. Patent- og Varemærkestyrelsens afgørelse  

 på grundlag af en anmodning om administrativ prøvning skal  

 meddeles alle parterne i sagen.
Kapitel 6 Deling af ansøgninger og registreringer § 22. Omfatter en ansøgning flere design,  

 jf. designlovens § 15, kan ansøgeren anmode Patent- og  

 Varemærkestyrelsen om at dele ansøgningen i to eller flere  

 ansøgninger.
En anmodning om deling skal indeholde oplysninger om den  

 oprindelige ansøgnings nummer og om, hvilke design den enkelte  

 ansøgning skal omfatte efter delingen.
 Stk. 2. Når en anmodning om deling er  

 færdigbehandlet, tildeles den udskilte ansøgning et  

 selvstændigt ansøgningsnummer.
 Stk. 3. En udskilt ansøgning får samme  

 ansøgnings- og prioritetsdag som den oprindelige ansøgning.
§ 23. Omfatter en registrering flere design, jf.  

 designlovens § 15, kan designindehaveren anmode Patent- og  

 Varemærkestyrelsen om at dele registreringen i to eller flere  

 registreringer.
En anmodning om deling skal indeholde oplysninger om  

 registreringsnummeret for den oprindelige registrering og om, hvilke design  

 den enkelte registrering skal omfatte efter delingen.
 Stk. 2. Når en anmodning om deling er  

 færdigbehandlet, tildeles den udskilte registrering et  

 selvstændigt registreringsnummer.
 Stk. 3. En udskilt registrering får samme  

 ansøgnings-, prioritets- og registreringsdag som den oprindelige  

 registrering.
Kapitel 7 Øvrige bestemmelser § 24. En frist fastsat af Patent- og  

 Varemærkestyrelsen løber fra den dato, der er angivet på  

 brevet fra styrelsen.
Fristen er to måneder, medmindre andet  

 følger af denne bekendtgørelse eller af særlige  

 omstændigheder, som kan begrunde en længere frist.
 25. Breve, meddelelser, bilag m.v., der modtages, efter at  

 ansøgningen er indgivet til Patent- og Varemærkestyrelsen, skal  

 være affattet på dansk, norsk eller svensk.
Stk. 2. Er breve, meddelelser, bilag m.v. affattet  

 på et andet sprog end bestemt i stk. 1, skal der indgives en  

 oversættelse.
Oversættelsen skal være bekræftet af en  

 translatør eller bekræftet på anden måde, hvis  

 Patent- og Varemærkestyrelsen finder det nødvendigt.
 Stk. 3. Patent- og Varemærkestyrelsen kan undtage  

 fra kravet om oversættelse.
 § 26. Patent- og Varemærkestyrelsen kan ved  

 behandling af ansøgninger m.v. i de tilfælde, hvor det  

 skønnes nødvendigt, anmode om yderligere dokumentation i  

 sagen.
§ 27. Patent- og Varemærkestyrelsen  

 opbevarer en indgivet model, jf. designlovens § 13, stk. 3, i indtil fem  

 år efter registreringens ophør.
Har indehaveren af modellen ikke  

 inden dette tidspunkt anmodet om at få den tilbage, kan styrelsen  

 tilintetgøre modellen.
Kapitel 8 Ikrafttrædelsesbestemmelser § 28. Bekendtgørelsen træder i kraft  

 den 1. oktober 2001.
 Stk. 2. Samtidig ophæves bekendtgørelse nr.  

 377 af 19. juni 1998 om ansøgning og registrering af  

 mønstre.
 Stk. 3. Bekendtgørelse nr. 377 af 19. juni 1998  

 finder dog fortsat anvendelse for registrerede mønstre og for  

 behandling af mønsteransøgninger, der er indgivet til Patent-  

 og Varemærkestyrelsen inden 1. oktober 2001, jf. designlovens § 60,  

 stk. 3.
Patent- og Varemærkestyrelsen, den 18.  

 september 2001 Mogens Kring /Niels Holm Svendsen Bilag 1 Fortegnelse over designklasser efter Locarno-arrangementet Klasse  1   Næringsmidler.
 Klasse  2   Beklædningsgenstande og sy- og besætningsartikler  

 til beklædning.
 Klasse  3   Varer til rejsebrug, etuier, parasoller og varer til personlig  

 brug (ikke indeholdt i andre klasser).
 Klasse  4   Børstenbindervarer.
 Klasse  5   Tekstilmetervarer, folier eller ark af kunstige eller  

 naturlige materialer.
 Klasse  6   Møbler og andre boligudstyrsartikler.
 Klasse  7   Husholdningsartikler (ikke indeholdt i andre klasser).
 Klasse  8   Værktøj og isenkramvarer.
 Klasse  9   Emballage og beholdere til transport eller håndtering af  

 varer.
 Klasse 10   Ure og andre måleinstrumenter, instrumenter til kontrol  

 og signalgivning.
 Klasse 11   Udsmykningsartikler.
 Klasse 12   Transportmidler og hejseapparater.
 Klasse 13   Udstyr til produktion, distribution og transformation af  

 elektricitet.
 Klasse 14   Udstyr til optagelse og gengivelse af data,  

 telekommunikationsudstyr.
 Klasse 15   Maskiner (ikke indeholdt i andre klasser).
 Klasse 16   Fotografiske, kinematografiske og optiske artikler.
 Klasse 17   Musikinstrumenter.
 Klasse 18   Trykkeri- og kontormaskiner.
 Klasse 19   Papirhandlervarer og kontorartikler, materiale til brug for  

 kunstnere og til undervisning.
 Klasse 20   Udstyr til salg og reklame, skilte.
 Klasse 21   Varer til spil, leg og sport, telte.
 Klasse 22   Våben, pyrotekniske artikler, tilbehør til jagt,  

 fiskeri og udryddelse af skadedyr.
 Klasse 23   Udstyr til distribution af væsker og luftarter,  

 sanitets-, opvarmnings-, ventilations- og luftkonditioneringsudstyr, fast  

 brændsel.
 Klasse 24   Medicinal- og laboratorieudstyr.
 Klasse 25   Bygninger og byggeelementer.
 Klasse 26   Belysningsapparatur.
 Klasse 27   Tobak og artikler for rygere.
 Klasse 28   Farmaceutiske og kosmetiske artikler og produkter,  

 toiletartikler og  apparater.
 Klasse 29   Indretninger og udstyr til bekæmpelse af og beskyttelse  

 mod brand, til beskyttelse mod og redning i tilfælde af ulykker.
 Klasse 30   Artikler og udstyr til pleje og behandling af dyr.
 Klasse 31   Maskiner og apparater til tilberedning af mad og drikke (ikke  

 indeholdt i andre klasser).
 Klasse 99   Diverse.
