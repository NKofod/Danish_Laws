Direktoratets bekendtgørelse nr. 806 af 1. december 1990 om udbetaling af forskud og acontorefusion til de anerkendte arbejdsløshedskasser er ændret ved bekendtgørelse nr. 67 af 29.
januar 1992 på grund af indførelse af overgangsydelse. Ændringen træder i kraft den 1. marts 1992.
 Bekendtgørelsen omfatter herefter også arbejdsløshedskassernes udbetaling  

 af overgangsydelse til de 55-59 årige, således at bekendtgørelsens regler  

 finder tilsvarende anvendelse for denne ydelse.
 Udbetalingen af overgangsydelse sker efter samme terminer som udbetalingen  

 af efterløn, nemlig bagud for 4 henholdsvis 5 uger, således at hver  

 udbetalingsperiode slutter næstsidste søndag i en måned.
 Bekendtgørelsens § 7, stk. 2, 2. pkt., finder derfor kun anvendelse ved  

 udbetaling af dagpenge som lån med overdragelse af krav om  

 Lønmodtagernes Garantifond.
Direktoratet for  

 Arbejdsløshedsforsikringen, den 29. januar 1992 P.D.V.
