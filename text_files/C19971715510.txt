Vedrørende motorløb Afholdelse af motorløb er reguleret forskellige steder, alt efter hvilken  

 form for motorløb, der er tale om.
 Er der tale om motorløb findes bestemmelserne herom i  

 færdselslovens § 37, stk. 3 og 4, og Justitsministeriets cirkulæreskrivelse  

 nr. 62 af 26. juni 1985.
Motorløb uden for vej er reguleret i færdselslovens § 37, stk. 6  

 og 7, samt Trafikministeriets bekendtgørelse nr. 1029 af 15. december 1995, der afløste Justitsministeriets cirkulære nr. 3 af 4. januar 1951  

 angående meddelelse af tilladelse til afholdelse af motorløb uden for gade,  

 vej eller plads, der er åben for almindelig færdsel, som ændret ved cirkulære  

 nr. 186 af 9.august 1960.
 Afholdelse af motorløb uden for vej, Trafikministeriets bekendtgørelse nr.  

 1029 af 15. december 1995.
A.
Forsikringskrav Trafikministeriet er bekendt med, at det nu ophævede cirkulære efter den  

 dagældende praksis ikke fandt anvendelse, når en bane udelukkende blev  

 anvendt af en begrænset medlemsgruppe.
Imidlertid ville der kunne stilles  

 krav om indhegning, hvis det måtte påregnes, at der faktisk ville blive tale  

 om en ukontrolleret tilgang af tilskuere.
Hvis banen blev anvendt til  

 publikumslø, skulle cirkulærets forskrifter være opfyldt.
Det var også efter  

 denne praksis uden betydning, om der skulle betales entree.  

 Trafikministeriets bekendtgørelse indeholder ikke en sådan begrænsning i sit  

 anvendelsesområde, men omhandler i overensstemmelse med sin hjemmel i den nye  

 bestemmelse i færdselsslovens § 37, stk. 6 (alle) de motorløb, der afholdes  

 uden for vej.
 Siden ikrafttrædelsen af Trafikministeriets bekendtgørelse nr. 1029 af 15.  

 december 1995 (1. januar 1996) har ministeriet for løb af den karakter, som  

 efter den dagældende praksis var omfattet af det tidligere gældende  

 cirkulære, jf. ovenfor, meddelt dispensation fra bekendtgørelsens §§ 7-9 på  

 følgende vilkår:
 1. Der skal for hvert af løbene være tegnet en  

 ansvarsforsikring på kr. 200.000,00 til dækning af skade, som ved løbets  

 afholdelse forvoldes på publikum eller på personer, der uden at falde ind  

 under beskrivelsen i punkt 3, færdes på eller ved banen.
2. Der skal endvidere for hvert enkelt løb være tegnet  

 en ulykkesforsikring, hvorefter der tilkommer publikum og de nævnte personer  

 erstatning i mindst samme omfang, som ifølge den tidligere gældende  

 lovpligtige ulykkesforsikring for skader, som forvoldes ved løbets  

 afholdelse, uanset om skaden kan lægges nogen til last.
Forsikringen skal  

 være tegnet til fordel for den tilskadekomne og således, at  

 forsikringstageren ikke er berettiget til at disponere over  

 forsikringserstatningerne.
 3. Endelig skal der for hvert enkelt løb for de af  

 arrangørerne ved løbets afholdelse beskæftigede personer og for kørerne være  

 tegnet en ulykkesforsikring af mindst samme omfang som den tidligere gældende  

 lovpligtige ulykkesforsikring.
Der arbejdes på en ændring af bekendtgørelsen på dette område.
Indtil  

 denne ændring foreligger, vil den ovenfor skitserede dispensationsordning  

 fortsætte.
B.
Sikkerhedsberedskab:
Trafikministeriets bekendtgørelse finder anvendelse på alle motorløb uden  

 for vej.
Bekendtgørelsen finder ikke anvendelse ved træningskørsel.
 Om 1951-cirkulærets anvendelsesområde henvises til den ovenfor beskrevne  

 praksis.
 På denne baggrund har motorløbsorganisationerne rettet henvendelse til  

 Trafikministeriet og anmodet om, at også bekendtgørelsens krav til  

 sikkerhedsberedskab genovervejes.
 Herefter har Trafikministeriet efter forhandling med Justitsministeriet  

 besluttet, at bekendtgørelsen skal ændres også på dette område.
 Trafikministeren bemyndiger herved politiet til straks at meddele  

 dispensation fra bekendtgørelsens krav til sikkerhedsberedskabet (kapitel 1  

 og § 10) efter følgende retningslinier:
 Bekendtgørelsen vil snarest blive ændret i overensstemmelse hermed.
 Bemyndigelsen forudsættes indtil videre udnyttet i overensstemmelse med de  

 krav til sikkerhedsberedskabet, der blev stillet efter den praksis, der var  

 gældende, før bekendtgørelse nr. 1029 af 15. december 1995 trådte i kraft.
