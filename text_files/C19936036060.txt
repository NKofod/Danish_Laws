 Vejledningen omfatter institutter, selskaber omfattet af lov om visse  

 kreditinstitutter, koncerner omfattet af bank- og sparekasselovens § 37a,  

 samt filialer af kreditinstitutter med hjemsted uden for Den Europæiske  

 Union.
 Vejledningen vedrører krav til instituttets revision og supplerer  

 bestemmelserne i:
- bank- og sparekasseloven, - bekendtgørelse om revisionens gennemførelse i pengeinstitutter af 5.  

 december 1989, - "Vejledning vedrørende årsregnskabet for 1993 for pengeinstitutter  

 m.v." af 6. december 1993 og - "Vejledning vedrørende koncerninterne transaktioner" af 15.  

 juli 1992.
 Finanstilsynet forventer, at nævnte revisionsbekendtgørelse i 1994 bliver  

 afløst af en ny revisionsbekendtgørelse.
 Der bliver således ikke i 1993 udstedt ændringsbekendtgørelse til  

 bekendtgørelse om revisionens gennemførelse i pengeinstitutterne.
1. Revisionsbekendtgørelsen 1.1. § 2, nr. 3.
 Tilsynet forudsætter, for så angår vidt revisionen af institutternes  

 regnskaber for 1993, at kontrollen også omfatter instituttets  

 puljepensionsordninger.
 Tilsynet forudsætter endvidere, at revisor i pengeinstitutter, der for  

 kunder har etableret opsparing i pensionsøjemed (kapitalpension,  

 rateopsparing og selvpensionering) i form af puljepensionsordninger, for så  

 vidt angår:
- placeringsregler, - de skriftlige retningslinier for administration af de enkelte  

 puljeordninger, - forretningsgange for forvaltning af puljemidler, - afregningskurserne i forbindelse med instituttets eller koncernforbundne  

 virksomheders puljehandel og - hele puljeafkastets overførsel til kunderne efter fradrag af offentlige  

 afgifter og administrationsgebyrer m.v., særskilt oplyser i protokollatet vedrørende årsregnskabet:
- om retningslinierne og forretningsgangene er sikkerhedsmæssigt  

 betryggende, - om revisor ved sin stikprøvevise revision har konstateret væsentlige  

 fejl og mangler.
 I pengeinstitutter med intern revision kan ovennævnte oplysninger fremgå  

 af den interne revisions protokol.
 1.2. § 4, stk. 3.
 Ved egenkapital forstås summen af instituttets kernekapital og  

 opskrivningshenlæggelser.
 "Udvælgelsen" af engagementerne i § 4, stk. 3, 1. pkt.,  

 foretages efter at disse er reduceret med eventuelle særlig sikre krav, jf.  

 handelsministeriets bekendtgørelse nr. 586 af 29. november 1974.
 Beskrivelsen af engagementerne, jf. § 4, stk. 3, 3. pkt., skal foretages  

 på basis af engagementernes faktiske størrelse.
 Revisors vurdering af risikoen på hvert enkelt engagement under hensyn til  

 samtlige foreliggende forhold skal anføres i tilknytning til beskrivelsen af  

 de enkelte engagementer.
 Revisor skal foretage en selvstændig vurdering af risikoen.
 1.3. § 4, stk. 6.
 Efter ændringen af bank- og sparekasseloven pr. 1. januar 1991 er den  

 korrekte reference nu § 36, stk. 1, 2. pkt.
 2. Finanstilsynets vejledning vedrørende  

 koncerninterne transaktioner af 15. juli 1992 .
 De krævede oplysninger efter vejledningens afsnit nr. 2  

 "Revisionen" kan, hvis instituttet har en intern revision i  

 overensstemmelse med bekendtgørelsens kapitel 3, fremgå af den interne  

 revisions protokol.
 3. Finanstilsynets vejledning af 6. december 1993  

 vedrørende årsregnskabet for 1993 for pengeinstitutter m.v.
Opmærksomheden skal specielt henledes på de forskrifter, der direkte  

 henvender sig til revisionen.
Disse er:
a.
Nr. 1.2.2. Endelige årsregnskaber og revisionsprotokollater ,  

 der blandt andet omtaler:
- fristen for indsendelse af den af bestyrelsen underskrevne  

 revisionsprotokol vedrørende årsregnskabet for 1993, - revisionens påtegning af danske og udenlandske dattervirksomheders  

 årsregnskaber for 1993.
b.
Nr. 8. Revisionen.
 Der bliver ikke i 1993 udstedt nogen ændringsbekendtgørelse til  

 revisionsbekendtgørelsen for pengeinstitutter.
 4. Andre påtegninger.
 Bekendtgørelse af 17. november 1992 om indskydergarantifonden.
Det påhviler de valgte revisorer, jf. bekendtgørelsens § 7, stk. 3, at  

 påse, at institutter, der er omfattet af indskydergarantifonden, kan beregne  

 den enkelte kundes dækkede nettoindskud inkl. renter, eller er tilsluttet et  

 edb-system, der kan foretage beregningen.
I revisionsprotokollen anføres,  

 hvorvidt dette er tilfældet.
