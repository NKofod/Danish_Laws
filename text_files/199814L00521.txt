Betænkning afgivet af Miljø- og  

 Planlægningsudvalget den 20. maj 1999 Tilføjelse  

 til betænkning over Forslag til lov om ændring af lov om  

 miljøbeskyttelse (Certificering af virksomheder, der sorterer, behandler  

 eller oparbejder affald) Efter at udvalget afgav betænkning over  

 lovforslaget, har udvalget på ny behandlet dette i et møde og  

 har herunder stillet spørgsmål til miljø- og  

 energiministeren, som denne har besvaret skriftligt.  

 Spørgsmålene og miljø- og energiministerens svar  

 herpå er optrykt som bilag til tilføjelsen til  

 betænkningen.
 Endvidere har udvalget modtaget en skriftlig henvendelse  

 fra Dansk Autogenbrug og Genvindings Industrien.
Et mindretal (Venstres medlemmer af udvalget)  

 ønsker på den baggrund at understrege bekymringen i forhold til  

 de omkostninger, som de berørte   særligt de mindre  

 virksomheder i branchen påføres ved lovforslaget.
Venstre vil i  

 den anledning understrege vigtigheden af, at det uensartede omkostningsniveau  

 i Danmark og Tyskland udlignes, og Venstre vil følge op på det  

 arbejde, som ifølge miljø- og energiministerens besvarelse af  

 spørgsmål 9 er igangsat med henblik på at få et  

 ensartet omkostningsniveau.
Pernille Blach Hansen (S)  

Inger Bierbaum (S) Martin Glerup (S)
Lis Greibe (S) Margot Torp (S)
Steen Gade (SF) fmd.  

Ebbe Kalnæs (CD)
Vibeke Peschardt (RV)
Søren Kolstrup (EL)
Hans Christian Schmidt (V)
Bodil Thrane (V)   

 Jørgen Winther (V) Jens Vibjerg (V)
Lene Espersen (KF) nfmd.  

Frank Dahlgaard (KF)
Svend Aage Fauerholdt (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til miljø-  

 og energiministeren og ministerens svar herpå Spørgsmål 8:
Det fremgår af ministerens besvarelse af  

 spørgsmål 7, at Miljøstyrelsen skønner, at der  

 ikke er nævneværdige forskelle i omkostningerne ved etablering og  

 drift af de tre forskellige styringssystemer.
Ministeren bedes uddybe dette  

 skøn i relation til såvel danske som tyske forhold,  

 således at omkostningerne for de tyske virksomheder konkret kan ses i  

 relation til de i forslaget skønnede omkostninger for de danske  

 virksomheder.
 Svar:
 Jeg har forelagt spørgsmålet for  

 Miljøstyrelsen, som oplyser:
» Som ligeledes nævnt i lovforslaget forudsættes  

 styringssystemerne alene bragt i anvendelse med henblik på  

 gennemførelse af den del af virksomhedernes miljø- og  

 kvalitetspolitik, der kan relateres til overholdelse af myndighedskrav i form  

 af regler for sortering, behandling og oparbejdning af affald.
 Der er imidlertid ikke konkrete erfaringer med  

 indførelse af miljø- og kvalitetsstyringssystemer, der er  

 begrænset til særlige driftsenheder og aktiviteter i  

 virksomhederne.
 Da erfaringsgrundlaget er spinkelt, og da der, jf.  

 ovenfor, vil være betydelige forskelle i omkostningerne fra virksomhed  

 til virksomhed, finder Miljøstyrelsen det ikke muligt at specificere  

 omkostningerne for hver af de tre styringssystemer i henholdsvis Tyskland og  

 Danmark for enkeltvirksomheder.
 Der vil dog være mulighed for at foretage en  

 sammenligning af faktorer, der har indflydelse på omkostningsniveauet i  

 henholdsvis Danmark og Tyskland.
 Det er styrelsens vurdering, at en sammenligning af  

 omkostningsniveauet kan foretages i relation til indførelse af  

 ensartede miljø- og kvalitetsstyringssystemer i en dansk og en tysk  

 virksomhed, der størrelsesmæssigt og organisatorisk kan  

 ligestilles.
Dette skyldes, at jeg ved den konkrete udmøntning  

 af lovforslaget om certificering vil sikre, at reglerne udformes på en  

 måde, der kan forhindre, at de omgås ved at lade udtjente biler  

 affaldsbehandle i Tyskland.
Det vil således fremover påhvile  

 danske virksomheder, der modtager de udtjente biler, at sikre, at disse  

 håndteres i overensstemmelse med den planlagte bekendtgørelse om  

 håndtering af affald i form af motordrevne køretøjer,  

 herunder kravet om, at den affaldsbehandlende virksomhed skal være  

 certificeret af en akkrediteret virksomhed   hvad enten affaldsbehandlingen  

 finder sted i Danmark eller i udlandet.
 De faktorer, der herefter kan medføre forskelle i  

 omkostninger, kan afgrænses til løn- og øvrige  

 arbejdsgiveromkostninger, som afspejles i honorarsatserne for konsulenter i  

 henholdsvis Danmark og Tyskland.
 Miljøstyrelsen har derfor rettet henvendelse til to  

 internationale selskaber (Lloyd s og Det Norske Veritas), som er  

 akkrediteret, for at få oplysninger om honorarsatserne i henholdsvis  

 Danmark og Tyskland.
De to akkrediterede virksomheder har oplyst, at  

 omkostningsniveauet i Tyskland er 5-10 pct. lavere end i Danmark.« Spørgsmål 9:
 Ministeren bedes oplyse, om gennemførelse af den  

 foreslåede certificeringsordning i Danmark vil få indflydelse  

 på handelen med bilskrot hen over den tyske grænse.
 Svar:
 Jeg vil indledningsvis bemærke, at den  

 nødvendige behandlingskapacitet for udtjente biler er til stede i  

 både Danmark og Tyskland.
 Eksport må antages som hovedregel at være  

 begrundet i et eller flere af følgende tre forhold: Manglende  

 behandlingskapacitet i afsenderlandet, lempeligere behandlingsregler i  

 modtagerlandet og/eller forskelle i omkostningsniveauet.
 Af besvarelsen af spørgsmål 8 fremgår  

 det, at forskellen i omkostningsniveauet   i form af honorarsatser ved  

 indførelse af miljø- og kvalitetsstyringssystemer   i  

 henholdsvis tyske og danske autoophugningsvirksomheder ligger på 5-10  

 pct., dyrest i Danmark.
 Denne forskel vil have marginal indflydelse på  

 omkostningsniveauet pr. bil og vurderes ikke at få indflydelse på  

 handelen med bilskrot hen over den tyske grænse.
Tilbage er kravene til affaldshåndteringen.
Den  

 foreslåede regulering vil betyde, at kravene til affaldsbehandlingen af  

 udtjente biler i Danmark og Tyskland vil komme til at ligge på samme  

 niveau.
Certificeringsordningen vil sammen med  

 bekendtgørelsen om håndtering af affald i form af motordrevne  

 køretøjer og affaldsfraktioner herfra og den i L 216  

 foreslåede godtgørelsesordning indebære, at udtjente  

 køretøjer skal indleveres til affaldsbehandling til en  

 virksomhed, der opfylder behandlingskravene.
Med den samlede »bilpakke« må det  

 derfor anses for overvejende sandsynligt, at udtjente køretøjer  

 vil blive affaldsbehandlet i Danmark.
 Jeg skal i den forbindelse bemærke, at én af  

 flere begrundelser for forslaget om fælles EU-regler om udrangerede  

 køretøjer er at sikre mere ensartede krav til  

 affaldshåndteringen for derved at undgå overførsel af  

 affald foranlediget af store forskelle i kravene til håndteringen af  

 udtjente biler.
 I forlængelse heraf og besvarelsen af  

 spørgsmål 8 har jeg bedt Miljøstyrelsen om at kontakte de  

 relevante akkrediterede selskaber med henblik på en nærmere  

 begrundelse for det uens omkostningsniveau i Danmark og Tyskland og om muligt  

 med henblik på at få et ensartet omkostningsniveau.
 Spørgsmål 10:
Ministeren bedes kommentere henvendelsen af 12. maj 1999  

 fra Dansk Autogenbrug og Genvindings Industrien, jf.
L 217 - bilag 18.
 Svar:
 Dansk Autogenbrug (DAG) og Genvindings Industrien (GI)  

 anfører i deres henvendelse til Miljø- og  

 Planlægningsudvalget, at det kun er delvis korrekt, når det i  

 besvarelsen af spørgsmål 7 er oplyst, at  

 autoophugningsvirksomhederne i Tyskland er stillet over for krav, der svarer  

 til de foreslåede danske krav om etablering af akkrediteret  

 certificeret kvalitets- eller miljøstyring.
 Jeg har derfor anmodet Miljøstyrelsen om at uddybe  

 besvarelsen af spørgsmål 7, idet jeg i den forbindelse tillige  

 henviser til mine besvarelser af dags dato af spørgsmål 8 og  

 9.
 Miljøstyrelsen har oplyst følgende:
» Ved akkreditering forstås godkendelse af  

 virksomheder, personer m.v., der certificerer kvalitets- og  

 miljøstyringssystemer m.v.
Ved akkreditering sikres det således,  

 at den virksomhed, der skal certificere   og dermed kontrollere, at  

 virksomhedernes miljø- og kvalitetsstyringssystemer er i  

 overensstemmelse med gældende standarder og specifikationer   har de  

 fornødne kvalifikationer og er uvildig.
DANAK, som er den myndighed, der akkrediterer i Danmark,  

 oplyser, at der i henhold til erhvervslovgivningen i Danmark er mulighed for  

 at akkreditere virksomheder eller personer, der foretager certificering  

 på et specifikt område som for eksempel affaldshåndtering  

 af motordrevne køretøjer.
Dette betyder, at virksomheder og  

 personer, som har de fornødne kvalifikationer inden for dette  

 specifikke fagområde, vil kunne søge om at blive  

 akkrediteret.
 Dette er måden, hvorpå vi i Danmark udpeger  

 sagkyndige, der kan attestere, at virksomhederne inden for specifikke  

 fagområder efterlever gældende behandlingskrav.
 DAG og GI peger på, at medlemmerne af de to  

 brancheorganisationer benytter ATI (Automobil Teknisk Institut) som »verificeringsorgan«, og at  

 ATI er certificeret efter ISO 9002.
 En ISO 9002-certificering tjener imidlertid ikke som  

 dokumentation for, at en virksomhed har de fornødne kvalifikationer  

 til at certificere.
 Det gør derimod akkrediteringen.
 ATI vil derfor på lige fod med andre virksomheder,  

 som allerede er akkrediteret, og som opererer på det danske marked,  

 kunne søge om at blive akkrediteret og dermed kunne varetage de  

 kommende opgaver med certificering af autoophugningsvirksomheder.
DAG og GI har over for Miljøstyrelsen oplyst, at  

 det miljøstyringssystem, som branchen har benyttet sig af, nu svarer  

 til de krav, som ISO 14001-systemet indebærer.
I så fald kan  

 branchen på deres medlemmers vegne indhente tilbud fra forskellige  

 certificeringsselskaber med henblik på at opnå den billigste  

 akkrediterede certificering af deres miljøstyringssystem.
Heri  

 indgår den mulighed, som er nævnt ovenfor, hvorefter ATI  

 altså det af branchen ønskede verificeringsorgan   får  

 opgaven.
Det forudsætter blot, at de lader sig akkreditere af  

 DANAK.
