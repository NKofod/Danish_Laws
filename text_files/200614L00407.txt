Betænkning afgivet af Uddannelsesudvalget den 8. maj 2006 Betænkning over Forslag til lov om ændring af lov om friskoler  

 og private grundskoler m.v.  

  

 (Dagtilbud i frie  

 grundskoler) [af  

 undervisningsministeren (Bertel Haarder)] 1.  

 Udvalgsarbejdet Lovforslaget blev fremsat den 14. marts 2007 og var til 1.  

 behandling den 30. marts 2007. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 9. marts 2007 dette udkast til  

 udvalget, jf. alm. del  bilag 248. Den 23. marts 2007 sendte  

 undervisningsministeren de indkomne høringssvar og et notat herom til  

 udvalget.
Spørgsmål Udvalget har stillet 18 spørgsmål til undervisningsministeren  

 til skriftlig besvarelse, som denne har besvaret.
 4 af udvalgets spørgsmål til undervisningsministeren og dennes  

 svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse.
Enhedslistens medlem af udvalget tager afstand fra, at flere daginstitutioner  

 lægges ind under skolebestyrelserne.
Skolerne skal ikke have større  

 bestemmelsesret over tilknyttede daginstitutioner.
Enhedslisten mener, det er  

 vigtigt, at daginstitutioner har deres helt egen ledelse, så institutionerne  

 drives efter pædagogiske hensyn til de børn, der går i institutionen.
Børn  

 skal  

 have lov til at være børn, og de skal ikke paces til at lære en masse  

 formelle  

 skoleting allerede i børnehavealderen.
I lovforslagets bemærkninger kan man læse, at »en  

 privatinstitution, som opfylder lovgivningens og kommunalbestyrelsens  

 betingelser for godkendelse, har krav på godkendelse«.
Det betyder i praksis,  

 at der ikke er demokratiske muligheder for at kontrollere og styre udbuddet  

 af  

 privatinstitutioner.
Enhedslisten tager afstand fra den forudsigelige massive vækst i  

 privatinstitutioner, der fører børnene direkte videre i privatskoler.
Det er  

 et  

 stort problem, at de offentlige tilbud og institutioner undergraves af  

 regeringen, der sætter kommunerne i økonomisk spændetrøje, mens de private  

 ordninger  

 fremmes og understøttes.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

  

 fmd.  

  

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Jens Jørgen Nygaard (KF)  

  

    

  

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 23 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 1 Bilag 1 Oversigt over bilag vedrørende L 189 Bilagsnr.
Titel 1 Høringssvar og høringsnotat, fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 189 Spm.nr.
Titel 1 Spm. om sammenligning af nuværende muligheder for  

 oprettelse af dagtilbud i tilknytning til frie skoler med muligheder i  

 henhold til lovforslaget, til undervisningsministeren, og ministerens svar  

 herpå 2 Spm. om øgede muligheder for etablering af private  

 dagtilbud, til undervisningsministeren, og ministerens svar herpå 3 Spm. om profitbørnehaver, til undervisningsministeren, og  

 ministerens svar herpå 4 Spm. om aftale indgået mellem regeringen og KL om fælles  

 ledelse af folkeskoler og dagtilbud, til undervisningsministeren, og  

 ministerens svar herpå 5 Spm. om forældrerepræsentation i ledelsen/bestyrelsen,  

 til undervisningsministeren, og ministerens svar herpå 6 Spm. om statslige krav til indhold, planer m.v. for  

 pasningsordninger på en fri skole, til undervisningsministeren, og  

 ministerens svar herpå 7 Spm. om anvendelse af pasningsordningens overskud, til  

 undervisningsministeren, og ministerens svar herpå 8 Spm. om pasningsordningens værdiggrundlag,  

 stiftelsesgrundlag m.v., til undervisningsministeren, og ministerens svar  

 herpå 9 Spm. om kommunens henvisningsret til pasningsordningen,  

 til undervisningsministeren, og ministerens svar herpå 10 Spm. om vilkår for støtte til børn med særlige behov, til  

 undervisningsministeren, og ministerens svar herpå 11 Spm. om forventningen til oprettelsen af  

 pasningsordninger i forbindelse med frie skoler, til undervisningsministeren,  

 og ministerens svar herpå 12 Spm. om skolers muligheder i fællesskab, til  

 undervisningsministeren, og ministerens svar herpå 13 Spm. om overførsel af overskud fra driften af en privatinstitution  

 til en fri grundskoles skoleformål, til undervisningsministeren, og  

 ministerens  

 svar herpå 14 Spm. om anvendelse af overskud fra driften af en privatinstitution  

 til nedsættelse af forældrebetalingen, til undervisningsministeren, og  

 ministerens  

 svar herpå 15 Spm. om godkendelseskriterier, til  

 undervisningsministeren, og ministerens svar herpå 16 Spm. om kommunens mulighed for at stille krav til  

 personalenormering m.v., til undervisningsministeren, og ministerens svar  

 herpå 17 Spm. om myndighedskrav, f.eks. vedrørende brandforhold,  

 arbejdsmiljøforhold m.v., gælder for privatinstitutioner under frie  

 grundskoler,  

 til undervisningsministeren, og ministerens svar herpå 18 Spm. om fortolkning af den indgående aftale mellem KL og  

 regeringen om kommunernes økonomi for 2007 vedrørende muligheden for at drive  

 daginstitutioner, til undervisningsministeren, og ministerens svar herpå Bilag 2 Nogle af udvalgets spørgsmål og  

 undervisningsministerens svar herpå Spørgsmål 1 og 3 og undervisningsministerens svar herpå er  

 optrykt efter ønske fra RV.
 Spørgsmål 16 og 18 og undervisningsministerens svar herpå er  

 optrykt efter ønske fra S.
 Spørgsmål 1:
Vil ministeren fremsende en sammenligning til uddannelsesudvalget  

 af de nuværende muligheder for at etablere og drive dagtilbud i tilknytning  

 til  

 friskoler - sammenlignet med de nye muligheder, der foreslås i L 189,  

 herunder  

 en sammenligning fsva. forældreindflydelse, ledelsesforhold og andre forhold,  

 der kan være relevante for at sammenligne konsekvenserne? Svar:
 En fri grundskole kan i dag oprette dagtilbud som puljeordning  

 eller privat dagpasning efter bestemmelserne herom i serviceloven.
 Efter lovforslaget kan skolerne varetage opgaver som  

 privatinstitution eller privat dagpasning efter bestemmelserne herom i det  

 fremsatte forslag til dagtilbudslov.
 Ordningen med privat dagpasning fortsætter uændret.
 For de frie grundskolers puljeordninger i henhold til  

 serviceloven og privatinstitutioner i henhold til dagtilbudsloven gælder  

 følgende:
Puljeordning Privatinstitution Oprettelse Oprettelse kræver, at kommunalbestyrelsen  

 indgår en driftsoverenskomst.
 Oprettelse skal godkendes af kommunalbestyrelsen, hvis  

 ordningen opfylder lovgivningens og kommunalbestyrelsens betingelser for  

 godkendelse.
Ledelse Skolens bestyrelse har den overordnede ledelse af  

 ordningen Skolens bestyrelse  

 har den overordnede ledelse af ordningen Forældreindflydelse Ikke omfattet af bestemmelser om forældrebestyrelser.
 Skolens bestyrelse er ansvarlig for, at der nedsættes en  

 forældrebestyrelse, der giver forældrene samme indflydelse på ordningen, som  

 forældre i andre pasningsordninger skal have i henhold til forslaget til  

 dagtilbudslov.
Økonomi Forældrebetaling sammen med kommunale og eventuelle  

 private tilskud skal dække alle direkte driftsomkostninger.
 Forældrebetaling sammen med kommunale og eventuelle  

 private tilskud skal dække alle direkte driftsomkostninger.
Evt. overskud ved pasningsordningen Et eventuelt overskud kan alene anvendes til ordningen.
 Et eventuelt overskud kan både anvendes til ordningen og  

 til skolens skole- og undervisningsvirksomhed.
Administration Fælles med skolen.
 Fælles med skolen.
 Spørgsmål 3:
Kan friskolerne etablere såkaldte profitbørnehaver med udgangspunkt  

 i lovforslaget? Svar:
 Jeg går ud fra, at der med profitbørnehaver tænkes på  

 privatinstitutioner i henhold til serviceloven, og at der med  

 profitbørnehaver  

 yderligere tænkes på institutioner, der kan drives med et overskud for øje,  

 og  

 således at et eventuelt overskud kan anvendes til andre formål end egentlig  

 institutionsdrift.
 Hertil kan jeg oplyse, at efter friskolelovens § 5, stk. 2, kan  

 en fri grundskoles midler alene anvendes til skolens skole- og  

 undervisningsvirksomhed.
 Det følger heraf, at svaret på spørgsmålet er benægtende.
 Spørgsmål 16:
Vil ministeren redegøre for, om en kommune efter lovforslagets  

 vedtagelse vil kunne forlange, at den frie grundskole anvender en med  

 kommunale  

 dagtilbud sammenlignelig personalenormering, herunder krav til  

 ledelsesstillinger og andel af pædagoguddannet  


  

 arbejdskraft? Svar:
 Efter § 20 i L 170 forslag til lov om dag-, fritids- og  

 klubtilbud m.v. til børn og unge (dagtilbudsloven) er det den stedlige  

 kommune,  

 der godkender privatinstitutioner, hvis de lever op til lovgivningen og  

 kommunens betingelser for godkendelse af dagtilbud.
 Det er den enkelte kommune, der fastsætter og offentliggør  

 kriterier for godkendelse af privatinstitutioner med udgangspunkt i de  

 generelle krav, der er til kommunens egne institutioner, herunder f.eks.  

 personalenormering.
 Svaret er udarbejdet i samarbejde med Ministeriet for Familie-  

 og forbrugeranliggender, under hvis ressort forslaget til dagtilbudslov  

 hører.
 Spørgsmål 18:
Under lovforslagets førstebehandling i Folketinget fremhæver  

 undervisningsministeren i sin afsluttende replik, at man med lovforslaget  

 sikrer, at frie grundskoler får mulighed for at være ledelse også for en  

 daginstitution.
Ministeren bemærker, at lovforslaget handler om ledelse, og  

 at  

 man bør sikre, at offentlige institutioner også får en tilsvarende mulighed.  

 Ministeren fremhæver i den forbindelse, at det har regeringen for længst  

 aftalt  

 med Kommunernes Landsforening, at denne mulighed vil vi gerne skabe for de  

 offentlige skoler.
Vil ministeren bekræfte, at det regeringen har aftalt med  

 Kommunernes Landsforening om kommunernes økonomi for 2007, er, at regeringen  

 skal arbejde for at øge muligheder for et etablere fælles ledelse af  

 folkeskoler og daginstitutioner, og at man i økonomiaftalen ikke som i L 189,  

 har lagt sig fast på, at fælles ledelse mellem skole og daginstitution skal  

 udmøntes i en form, hvor folkeskolen får bemyndigelse til at drive  

 daginstitution? Svar:
 Efter den gældende folkeskolelovs §  

 24 a  

 kan kommunalbestyrelserne under  

 nogle nærmere angivne betingelser godkende, at en folkeskole med eventuel  

 skolefritidsordning og et dagtilbud har fælles leder og fælles bestyrelse.  

 Ved  

 etablering af en sådan samdrift nedlægges forældrebestyrelsen ved  

 dagtilbuddet,  

 men både personale og forældrene fra dagtilbudet får et antal faste pladser i  

 skolebestyrelsen (den ny fællesbestyrelse). Lederen og fællesbestyrelsen  

 varetager såvel folkeskolens anliggender (i henhold til folkeskoleloven) som  

 dagtilbudets anliggender (i henhold til serviceloven).
Som det fremgår af mit svar på spørgsmål 4, har regeringen  

 aftalt med KL, at der skal være øgede muligheder for at etablere fælles  

 ledelse  

 af folkeskoler og daginstitutioner.
Et kommende lovforslag om øgede  

 muligheder  

 for etablering af fælles ledelse vil indebære en lempelse af betingelserne  

 herfor  

 og ikke en ændring af retsvirkninger af fælles ledelse.
Forslaget skal  

 drøftes  

 med forligskredsen bag folkeskoleloven.
