Fremsat den 2. februar 2000 af  

 kulturministeren (Elsebeth Gerner Nielsen) Forslag til Lov om statstilskud til  

 zoologiske anlæg § 1. Formålet med loven er at fastlægge rammer for  

 ydelse af statstilskud til zoologiske anlæg.
 Stk. 2. Sigtet med at yde tilskud er at tilskynde en stadig  

 højere grad af professionalisme i de zoologiske anlægs arbejde  

 med formidling af viden om dyrene og deres levevis, samt anlæggenes  

 deltagelse i relevante avlssamarbejder og naturbevarelsesprojekter.
 Stk. 3. Ved et zoologisk anlæg forstås i denne lov  

 zoologiske haver, akvarier og lignende anlæg, der udstiller levende dyr  

 af vilde dyrarter for offentligheden, i den hensigt at anskueliggøre  

 naturens mangfoldighed samt de enkelte arters tilpasning til miljøet  

 og de udstillede dyrs adfærd.
 § 2. Kulturministeren kan godkende et  

 zoologisk anlæg som tilskudsberettiget i henhold til § 4 efter  

 indhentet udtalelse fra det i § 6 omhandlede Råd for Zoologiske  

 Anlæg.
 § 3. For at opnå og bevare statstilskud efter § 4  

 skal det zoologiske anlæg opfylde følgende betingelser:
 1)	Anlægget skal være godkendt i henhold til den  

 gældende lovgivning for indretning og drift af zoologiske  

 anlæg.
 2)	Anlægget skal være en selvejende institution eller ejes  

 af en forening eller fond, hvis formål er anlæggets drift.
 3)	Anlæggets vedtægter skal være godkendt af  

 kulturministeren.
 4)	Anlæggets budget og regnskab skal være godkendt af  

 kulturministeren.
 5)	Anlægget skal beskæftige mindst en fuldtidsansat zoolog  

 (cand.scient.).
 6)	Anlægget skal være åbent for offentligheden i  

 videst muligt omfang og på forud bekendtgjorte tidspunkter.
 7)	Anlægget skal have en høj standard og et  

 økonomisk grundlag, der gør det muligt at opretholde denne.
8)	Anlægget skal virke til fremme af formidling af kendskabet til  

 vilde dyr og deres bevarelse og til støtte for forskning og  

 undervisning.
Anlægget skal have særlige formidlingsprogrammer  

 rettet mod børn og unge, såvel når de besøger  

 anlægget i skolesammenhæng som uden for skolesammenhæng.  

 Ligeledes skal anlægget have en tilfredsstillende formidling til gavn  

 for de øvrige gæster.
 9)	Anlægget skal medvirke aktivt i arbejdet med at bevare truede  

 vilde dyrarter.
 10)	Anlægget skal indgå i relevante nationale og  

 internationale samarbejder med andre anlæg af tilsvarende art.
11)	Anlægget skal udarbejde en arbejdsplan, hvoraf det skal  

 fremgå, hvilke opgaver anlægget vil forpligte sig til at  

 udføre.
Planen indsendes hvert fjerde år til det i § 6  

 omtalte Råd for Zoologiske Anlæg.
 12)	Anlægget skal have en nedskrevet miljøpolitik.
 13)	Anlæggets dyrebestand skal have en bredde, der sikrer, at den  

 biologiske mangfoldighed belyses, samtidig med at bestanden  

 repræsenterer en vis bredde i geografisk forstand.
14)	Anlægget skal løbende foretage en fuldstændig  

 registrering af køb, salg fødsler og dødsfald inden for  

 dyrebestanden.
For arter, der holdes i anonyme grupper, registreres gruppen  

 og ikke enkeltindividerne.
 Stk. 2. Kulturministeren kan bestemme, at tilskud bortfalder,  

 og at allerede udbetalte tilskud skal tilbagebetales, hvis et zoologisk  

 anlæg tilsidesætter reglerne og/eller ikke længere opfylder  

 de i stk. 1 stillede krav.
§ 4. Til godkendte zoologiske anlæg kan ydes et  

 årligt statstilskud, der fastsættes på grundlag af  

 anlæggenes fireårsplaner, jævnfør § 3, stk. 1, nr.  

 11, anlæggenes årlige indberetninger og den på de  

 årlige finanslove afsatte bevilling til dette formål.  

 Statstilskuddet til det enkelte anlæg fastlægges af  

 kulturministeren efter indstilling fra det i § 6 omhandlede Råd  

 for Zoologiske Anlæg.
Rådets indstilling for det kommende  

 år skal baseres på en helhedsvurdering af perspektiverne i det  

 enkelte anlægs drift og udvikling det kommende og efterfølgende  

 år.
Til brug for denne helhedsvurdering skal rådet fra  

 anlæggene indhente budgetter, regnskaber, besøgstal, oplysninger  

 om anlæggets dyrebestand og andre oplysninger, som kan være  

 relevante for den indstilling, rådet foretager til kulturministeren.  

 Kulturministeren fastlægger den endelige fordeling af de afsatte midler  

 mellem de godkendte anlæg, og de i § 6 omtalte udgifter til drift  

 af Rådet for Zoologiske Anlæg og dettes sekretariat.
 § 5. Kulturministeren kan fastsætte nærmere regler  

 om regnskabsaflæggelsen, revisionskompetencen og revisionens  

 udførelse for tilskud, der udbetales i medfør af denne lov.
§ 6. Kulturministeren opretter et Råd for Zoologiske  

 Anlæg.
Rådet afløser det eksisterende Tilsynsråd for  

 Zoologiske Haver.
Rådet for Zoologiske Anlæg har til opgave at  

 afgive udtalelse om godkendelse i henhold til § 2, at føre tilsyn med  

 zoologiske anlæg, der modtager statstilskud, at afgive indstilling om  

 beregningen af statstilskud efter § 4 og indstilling om godkendelse af  

 zoologiske anlægs vedtægter, budget og regnskab og i  

 øvrigt at være rådgivende for kulturministeren i sager  

 vedrørende zoologiske anlæg.
Stk. 2. Rådet for Zoologiske Anlæg består af  

 syv medlemmer og syv suppleanter og sammensættes som følger: To  

 medlemmer, som skal have indsigt i drift af zoologiske anlæg og i  

 formidling af zoologisk viden, indstilles af DAZA (Danske Zoologiske Haver og  

 Akvarier). Et medlem med indsigt i dyrevelfærd indstilles af  

 Justitsministeriet, et medlem med indsigt i spørgsmål  

 vedrørende biologisk mangfoldighed indstilles af  

 Miljøministeriet, og et medlem, som besidder veterinær  

 sagkundskab, indstilles af Ministeriet for Fødevarer, Landbrug og  

 Fiskeri.
Endelig udpeges to medlemmer af kulturministeren.
Kulturministeren  

 skal i øvrigt sikre, at rådet besidder sagkundskab inden for  

 erhvervsøkonomi.
Stk. 3. Kulturministeren beskikker rådets medlemmer for  

 fire år ad gangen.
Ministeren udpeger blandt medlemmerne rådets  

 formand og næstformand.
Stk. 4. Kulturministeren fastsætter efter indstilling  

 fra rådet en forretningsorden for dette.
Rådet betjenes af et  

 sekretariat.
Udgifter til drift af rådet og af sekretariatet afholdes  

 inden for den samlede ramme for statstilskud til zoologiske anlæg.
 § 7. Kulturministeren kan fastsætte nærmere regler  

 om beregningen af statstilskud efter § 4 og om rådets  

 virksomhed.
 § 8. Loven træder i kraft den 1. januar 2001, dog  

 træder §§ 6 og 7 i kraft 1. juli 2000.
 § 9. Lov nr. 199 af 18. maj 1977 om statstilskud til  

 zoologiske haver, som senest ændret ved lov nr. 355 af 2. juni 1999  

 (oprettelse af Hovedstadens Udviklingsråd), ophæves ved denne  

 lovs ikrafttræden.
§ 10. For de fire zoologiske haver, som er godkendt i henhold  

 til lov nr. 199 af 18. maj 1977 om statstilskud til zoologiske haver,  

 etableres en fireårig overgangsordning for tilskud til renteudgifter.  

 Tilskuddet til renteudgifter ydes med 16 pct. første år, 12 pct.  

 andet år, 8 pct. tredje år og 4 pct. fjerde år.
Efter  

 overgangsperioden ydes ikke automatisk rentetilskud.
 Stk. 2. Behandlingen af ansøgninger, der ikke er  

 færdigbehandlet af Tilsynsrådet for Zoologiske Haver inden den 1.  

 juli 2000, færdigbehandles af Rådet for Zoologiske Anlæg  

 efter reglerne i denne lov.
 § 11. Loven gælder ikke for Færøerne og  

 Grønland.
Almindelige bemærkninger Lovforslagets formål Lov nr. 199 af 18. maj 1977 om statstilskud til zoologiske  

 haver blev fremsat og vedtaget på baggrund af alvorlige  

 økonomiske problemer, som Zoologisk Have i København havde  

 oplevet i første halvdel af 1970 erne.
Som udgangspunkt for loven  

 lå en rapport fra et udvalg, der fik til opgave at tilvejebringe en  

 langtidsplanlægning for Zoologisk Have i København.
Loven var  

 stærkt inspireret af den daværende museumslov, der opererede med  

 et lovbundet statstilskud til statsanerkendte museer.
Tilskud i henhold til  

 loven blev beregnet som 20 pct. af lønudgifterne i den enkelte  

 zoologiske have.
Denne procentsats blev foreslået, fordi man derved  

 ville kunne tilvejebringe et statstilskud til Zoologisk Have i  

 København, der svarede til det forventede behov for statstilskud for  

 at sikre havens fortsatte eksistens og udvikling.
Tilskudsberegningen blev  

 senere ændret til 18 pct. af de samlede driftsudgifter   en  

 tilskudsberegning, som er gældende i dag.
 Ved lovens ikrafttræden var Aalborg Zoo ligeledes  

 berettiget til statstilskud.
I 1978 modtog Zoologisk Have i København godt 4,5  

 mio. kr. i tilskud, opgjort i 1999 prisniveau, mens Aalborg Zoo modtog godt  

 800.000 kr.
Siden er Odense Zoo blevet godkendt, og haven har modtaget  

 tilskud efter loven siden 1983. På tilsvarende vis er Givskud Zoo  

 blevet godkendt, og haven har modtaget tilskud siden 1989.
Det lovbundne tilskud beregnes som en fast andel af  

 havernes driftsudgifter op til et loft på ca. 7,5 mio. kr. i  

 1999-prisniveau.
Til dato er det alene Zoologisk Have i København, der  

 berøres af dette loft.
Udvidelser af aktiviteterne i alle de fire  

 haver har medført, at det samlede årlige tilskud opgjort i  

 1999-priser i løbet af 22 år er vokset fra knap 5,4 mio. kr. til  

 godt 18,5 mio. kr.
Udviklingen i statstilskuddet til hver af de fire haver  

 fremgår mere detaljeret af nedenstående tabel.
 Tabel 1.
Udvikling i statstilskuddet til de zoologiske haver 1978-1999, udvalgte  

 år.
Opgjort i faste 1999-priser og opgjort som fastprisindeks med  

 1990=100.
 Statstilskud til zoologiske haver i 1978-1999, opgjort i 1999-priser.
Udvalgte år, omregnet vha.
BNP-deflatoren.
København Aalborg Givskud Odense I alt - - - - Mio. kr. - - - - 1978 4,56 0,81 - - 5,37 1979 4,23 1,02 - - 5,24 1981 5,91 2,67 - - 8,58 1983 6,72 2,86 - 0,86 10,44 1985 7,17 3,13 - 1,09 11,39 1987 7,02 3,19 - 1,19 11,40 1989 6,92 3,03 1,93 1,15 13,03 1990 6,87 3,34 2,32 1,12 13,65 1991 6,97 3,26 2,68 1,16 14,06 1993 6,84 3,32 2,97 1,10 14,22 1995 7,45 3,44 3,36 1,92 16,16 1997 7,48 3,75 3,57 2,26 17,06 1999 7,52 4,62 3,80 2,64 18,57 Statstilskud til zoologiske haver i 1978-1999 (indeks  

 1990=100) Udvalgte år, omregnet vha.
BNP-deflatoren.
København Aalborg Givskud Odense I alt - - - - Mio. kr. - - - - 1978 66 24 0 0 39 1979 62 30 0 0 38 1981 86 80 0 0 63 1983 98 85 0 77 76 1985 104 93 0 98 83 1987 102 95 0 107 84 1989 101 91 83 103 95 1990 100 100 100 100 100 1991 101 97 115 104 103 1993 100 99 128 98 104 1995 109 103 144 172 118 1997 109 112 154 202 125 1999 109 138 164 236 136 Den kraftige vækst i det samlede  

 statstilskud til de fire zoologiske haver er en naturlig konsekvens af lovens  

 opbygning, og en sådan vækst må siges at have været  

 et af lovens formål.
Det har med statstilskuddene været muligt at  

 professionalisere de fire zoologiske haver, så de i dag alle er af  

 international standard, med professionelt uddannet personale, formidling af  

 høj kvalitet og deltagelse i internationalt avls- og  

 forskningssamarbejde.
I de seneste år er der imidlertid kommet nye  

 zoologiske anlæg til, og der kan argumenteres for, at også  

 zoologiske anlæg med hovedvægt på andre dyregrupper,  

 såsom akvarier, burde være berettigede til statstilskud, hvis de  

 i øvrigt har en tilstrækkelig høj standard.
Ved  

 lovvedtagelsen i 1977 var det en klar hensigt alene at sikre adgang til  

 statstilskud for zoologiske haver, mens anlæg såsom akvarier og  

 terrarier, der ikke lagde hovedvægten på landlevende dyr og  

 pattedyr,  ikke skulle være tilskudsberettigede.
De samlede årlige udgifter til statstilskud til  

 zoologiske haver beløber sig til ca. 18,5 mio. kr. i direkte tilskud  

 til de fire haver samt knap 1 mio. kr. i rådighedssum til fordeling  

 mellem en bredere kreds af zoologiske haver efter ansøgning.
Det er  

 ikke med dette lovforslag hensigten at reducere det nuværende samlede  

 niveau for statstilskuddene ved at overgå til rammestyring.  

 Lovforslaget giver kulturministeren større muligheder for at lade det  

 enkelte anlægs statstilskud basere sig på en helhedsvurdering af  

 anlægget, og ministeren får mulighed for at lade området  

 indgå i den samlede prioritering af udgifterne på  

 Kulturministeriets område.
Med henblik på at få vedtaget en mere  

 tidssvarende lov for statstilskud til zoologiske anlæg foreslås  

 lov om statstilskud til zoologiske haver afløst af  

 nærværende forslag til lov om statstilskud for zoologiske  

 anlæg.
Nærværende lovforslag adskiller sig i hovedsagen fra  

 den gældende lov på følgende områder:
1.	Lovens gyldighedsområde udvides fra zoologiske haver til  

 zoologiske anlæg.
Akvarier og andre mere tematisk opbyggede zoologiske  

 anlæg vil således fremover kunne blive anerkendt som  

 tilskudsberettigede efter loven.
2.	Det nuværende lovbundne tilskud, beregnet som en fast andel af  

 havernes udgifter, ændres til rammestyring af det samlede tilskud.
Det  

 indebærer, at kulturministeren gives hjemmel til, på baggrund af  

 indstilling fra Rådet for Zoologiske Anlæg, at fastlægge de  

 konkrete tilskud til de enkelte zoologiske anlæg.
Tilskuddene  

 fastlægges ud fra en samlet vurdering af anlæggenes behov og  

 ønsker samt de på finansloven til rådighed værende  

 midler til formålet.
 3.	Ved overgangen fra lovbunden udgift til rammestyring bortfalder  

 behovet for at lægge et fast loft over det tilskud, som det enkelte  

 zoologiske anlæg kan modtage.
4.	Med loven overgives ansvaret for at indstille tilskuddene til de  

 enkelte zoologiske anlæg til et Råd for Zoologiske Anlæg,  

 der afløser Tilsynsrådet for Zoologiske Haver.
Det nye råd  

 skal basere sin indstilling om tilskud til det enkelte anlæg på  

 en samlet vurdering af de enkelte anlægs drift og  

 udviklingsperspektiver.
Der vil således ikke fremover være en  

 direkte kobling mellem anlæggenes driftsudgifter og det tilskud, som de  

 indstilles til.
Således kan rådet vælge at lægge  

 vægt på, at staten ikke nødvendigvis skal være med  

 til at finansiere driften af nye udvidelser af anlæggene med samme  

 andel af udgifterne, som det er tilfældet efter den gældende lov.  

 Tilsvarende kan rådet vælge at se bort fra udgifter til  

 forrentning af lånekapital, hvis udvidelser og moderniseringer af  

 anlæggene i stort omfang er finansieret via lånekapital.
5.	Muligheden for at yde rente- og afdragsfrie lån til bygge- og  

 anlægsarbejder ophæves.
Bestemmelsen har ikke været anvendt  

 i en årrække, og en eventuel statslig medfinansiering af kommende  

 bygge- og anlægsarbejder må forventes behandlet særskilt i  

 forbindelse med behandlingen af de årlige finanslove.
 6.	Ligeledes bortfalder muligheden for at yde tilskud til særlige  

 opgaver   den såkaldte rådighedssum, hvorfra der også har  

 kunnet ydes tilskud til andre end de fire statsanerkendte zoologiske haver.  

 Dette er en konsekvens af, at der åbnes mulighed for at udvide kredsen  

 at tilskudsmodtagere, og af, at tilskuddene i fremtiden vil blive ydet efter  

 en helhedsvurdering af anlæggenes arbejdsplaner og budgetter, så  

 særlige projekter vil kunne tilgodeses inden for de almindelige  

 tilskud.
7.	Det nye Råd for Zoologiske Anlæg afløser  

 Tilsynsrådet for Zoologiske Haver.
Det nye råd skal, i  

 højere grad end det er tilfældet i dag, foretage en egentlig  

 kvalitetsvurdering af de enkelte zoologiske anlæg og deres budgetter og  

 planer, med henblik på indstilling af tilskud til kulturministeren.  

 Rådet skal til det formål bistås af et selvstændigt  

 sekretariat.
Økonomiske konsekvenser Lovforslaget søger at ændre  

 tilskudstildelingen fra at foregå automatisk til i højere grad  

 at tage hensyn til arten af de enkelte modtageres aktiviteter frem- for det  

 samlede omkostningsniveau.
Som en konsekvens af lovforslaget sammenlægges to  

 finanslovsbevillinger, § 21.33.52. Zoologiske haver og § 21.33.53.  

 Rådighedssum til Zoologiske Haver, til en samlet, rammestyret  

 bevilling.
Forslaget vil desuden medføre, at der vil blive søgt  

 afsat en lidt større økonomisk ramme med virkning fra 2001,  

 hvor finanslovsbevillingen søges udvidet med 4 mio. kr.
Udvidelsen af  

 rammen har til formål at åbne mulighed for, at yderligere  

 zoologiske anlæg, som ikke i dag modtager statstilskud, fremover vil  

 kunne modtage tilskud, hvis de i øvrigt opfylder lovens bestemmelser,  

 og der er mulighed for det inden for den gældende bevilling.
Lovforslaget vil resultere i en revurdering af  

 størrelsen af de tilskud, de 4 nuværende tilskudsberettigede  

 zoologiske haver kan modtage.
Det vil sandsynligvis betyde en omfordeling af  

 ressourcer mellem haverne.
Der må således forventes positive  

 økonomiske konsekvenser for visse anlæg, og negative  

 økonomiske konsekvenser for andre.
Der vil desuden blive åbnet mulighed for, at en  

 større kreds af zoologiske anlæg kan modtage statsligt  

 driftstilskud.
De statslige driftstilskud vil blive betinget af, at  

 anlæggene opfylder en række krav, som sigter på at sikre  

 professionalisme i formidlingen for publikum, bidrag til national og  

 international forskning og deltagelse i relevant avlsarbejder og  

 naturbevarelsesprojekter.
Det statslige driftstilskud vil øge  

 anlæggenes økonomiske mulighed for at fremme et professionelt  

 arbejde inden for området.
Det forventes endvidere, at den anerkendelse  

 af anlæggets kvalitet, som ligger i at anlægget anerkendes til  

 statstilskud, vil have en afsmittende effekt på anlæggets  

 mulighed for at skaffe lokale tilskud fra såvel private som offentlige  

 tilskudsydere.
Dette betragtes som en positiv økonomisk  

 konsekvens.
Den statslige økonomi vil blive belastet med  

 udgifter på yderligere 4 mio. kr. årligt til formålet.  

 Denne udvidelse finansieres inden for Kulturministeriets rammebevilling.  

 Hidtil har bevillingen til området været lovbunden, hvilket  

 kombineret med lovens bestemmelse om en fast procentsats for beregning af  

 tilskud har ført til stadigt stigende udgifter på området.  

 Forslaget vil betyde, at bevillingen gøres til en  

 reservationsbevilling og derefter kun øges i forhold til den  

 almindelige prisudvikling.
Dette betragtes som en positiv økonomisk  

 konsekvens for det statslige udgiftsniveau.
Administrative konsekvenser for stat, amtskommuner, kommuner og  

 borgere Lovforslaget har efter Kulturministeriets vurdering ingen  

 væsentlige administrative konsekvenser for amtskommuner, kommuner og  

 borgere.
Derimod vil konsekvensen af forslaget være, at  

 sekretariatsopgaven flyttes fra Kulturministeriets departement til et  

 eksternt sekretariat.
Udflytning af sekretariatet sker for at sikre den  

 nødvendige uafhængighed mellem rådet, som indstiller til  

 ministeren og ministeriets sagsbehandling.
Sagsbehandlingen i det eksterne  

 sekretariat forventes at blive mere omfattende, end tilfældet er i dag,  

 da det nye råd skal indstille tilskudsniveauer på baggrund af en  

 samlet, konkret vurdering, imod den hidtidige vurdering, som har taget  

 udgangspunkt i havernes budgetter.
Økonomiske konsekvenser for erhvervslivet Lovforslaget indeholder ingen økonomiske  

 konsekvenser for erhvervslivet.
Administrative konsekvenser for erhvervslivet Lovforslaget indeholder ingen administrative konsekvenser  

 for erhvervslivet.
Miljømæssige konsekvenser Lovforslaget indeholder ingen miljømæssige  

 konsekvenser.
Forholdet til EU-retten I henhold til EU-rådets direktiv 1999/22/EF om hold  

 af vilde dyr i zoologiske haver er EU-landene blevet pålagt at sikre,  

 at alle zoologiske haver træffer en række nærmere beskrevne  

 bevaringsforanstaltninger som f.eks. deltagelse i forskning og fremme af  

 folkeoplysning om bevaring af den biologiske mangfoldighed.
EU-landene har  

 pligt til at gennemføre direktivet i national ret inden den 9. april  

 2002. Når denne implementering har fundet sted i den danske lovgivning  

 på området, vil lovgivningen om tilskud til zoologiske  

 anlæg blive gennemgået, med henblik på en eventuel  

 lovrevision i konsekvens heraf.
Konsekvens for anden lovgivning Lovforslaget vil fordre en ændring af finansloven  

 gennem en nedlæggelse af § 21.33.52 Zoologiske Haver (Lovbunden)  

 og § 21.33.53. Rådighedssum til zoologiske haver.
Samtidig vil  

 forslaget fordre oprettelse af en ny finanslovskonto (paragraf) »Tilskud til  

 zoologiske anlæg«.
Høring over lovforslaget Udkastet til dette lovforslag har været udsendt til  

 høring hos Finansministeriet, Forskningsministeriet,  

 Indenrigsministeriet, Justitsministeriet, Miljø- og Energiministeriet,  

 Ministeriet for Fødevarer, Landbrug og Fiskeri,  

 Undervisningsministeriet, Rigsrevisionen, Tilsynsrådet for Zoologiske  

 Haver, Amtsrådsforeningen, Kommunernes Landsforening, Københavns  

 Kommune, Frederiksberg Kommune, Børne- og Kulturchefforeningen, DAZA,  

 Zoologisk Have København, Givskud Zoo, Odense Zoo og Aalborg Zoo,  

 Danmarks Akvarium og de berørte kommuner og amtskommuner.
Vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for stat, amtskommuner og  

 kommuner Mulighed for bedre fordeling af de til rådighed  

 værende ressourcer samt mulighed for at tilgodese en bredere kreds af  

 tilskudsmodtagere Mulighed for, at nogle af de nuværende  

 tilskudsmodtagere oplever fald i størrelsen af tilskuddet Administrative konsekvenser for stat, amtskommuner og kommuner Bedre sagsbehandling Den administrative byrde forventes at stige, dog i  

 begrænset omfang Økonomiske konsekvenser for erhvervslivet Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Denne lov har ikke noget direkte forhold til  

 EU-retten.
Bemærkninger til lovforslagets  

 enkelte bestemmelser Til § 1 I paragraffen defineres formålet med lovforslaget og  

 formålet med at yde statstilskud til anlæggene.
Ligeledes  

 defineres begrebet zoologiske anlæg.
Til stk. 1 Stykket definerer formålet med loven, som er at  

 udstikke rammen for tildeling af statslige tilskud til zoologiske  

 anlæg.
Til stk. 2 Stykket definerer formålet med at yde statstilskud,  

 idet der lægges vægt på de aspekter af driften af  

 zoologiske anlæg, som der stilles krav til i lovens § 3.
Lovforslaget berører ikke reglerne for den del af  

 driften af zoologiske anlæg, der vedrører dyrevelfærd og  

 sikkerhed.
Disse regelsæt udformes af Justitsministeriet i henhold til  

 dyreværnslovens § 17, stk. 3. Der henvises til  

 Justitsministeriets bekendtgørelse nr. 187 af 7. august 1936  

 angående kontrol med rovdyr og visse større dyr samt til  

 Justitsministeriets bekendtgørelse nr. 361 af 23. august 1967 om  

 indretning mv. af zoologiske haver, dyreparker og lignende.
 Anden lovgivning med relation til bevaring og avl findes  

 under Ministeriet for Fødevarer, Landbrug og Fiskeri,  

 jævnfør Veterinærdirektoratets bekendtgørelse nr.  

 836 af 6. oktober 1992 om dyrlægetilsyn mv. af zoologiske haver,  

 dyreparker og lignende.
De krav, der stilles til anlæggenes standard,  

 før statstilskud kan tildeles, må forventes at få  

 afsmittende effekt på alle landets anlæg, fordi anlæg, som  

 ønsker at opnå statstilskud, vil bestræbe sig på at  

 opfylde de stillede krav.
Derfor er der i lovforslaget tilstræbt  

 overensstemmelse mellem de krav, der stilles til tilskudsmodtagere, og de  

 krav, som EU-direktiv 1999/22 om hold af vilde dyr i zoologiske haver  

 stiller, og som forventes implementeret i dansk lov inden 9. april 2002.
 Da lovens sigte er til stadighed at tilskynde  

 anlæggene til at stræbe efter større professionalisme,  

 stilles der tillige en række krav til bl.a. organisation, formidling,  

 forskningsaktivitet og bevaringssamarbejde, som ligger ud over dem, der i  

 anden lovgivning stilles til dyrevelfærd og sikkerhed.
Til stk. 3 I den tidligere lov om zoologiske haver faldt ensidige  

 dyreudstillinger som akvarier, terrarier mv. uden for definitionen af  

 zoologiske haver.
Derfor kunne disse anlæg uanset deres omfang og  

 standard ikke opnå statsstøtte efter loven.
De seneste 22 års udvikling viser imidlertid, at  

 behovet for at støtte zoologisk indsamling, bevaring, forskning og  

 formidling strækker sig ud over den hidtidige snævre definition.  

 Samtidig er der sket en udvikling af de samlinger, som de allerede  

 tilskudsberettigede anlæg råder over og fremviser, i retning af,  

 at også de omfatter terrarier og akvarier.
Derfor synes det ikke  

 rimeligt at bevare de hidtidige skel.
I fremtiden vil kun anlæg med  

 levende dyr af vilde dyrearter være tilskudsberettigede.
 For at bevare en klar skelnen mellem museer og zoologiske  

 anlæg kræves det, at de udstillede dyr skal være levende,  

 og at anlægget er en selvstændig institution,  

 jævnfør § 3, stk. 1, nr. 2.
Kravet om, at de udstillede dyr skal tilhøre vilde  

 dyrearter, stilles for at skelne mellem oprindelige dyr og dyr, som er  

 fremavlet ved menneskers medvirken i den hensigt at gøre dyrene  

 anvendelige for mennesker.
Anlæg, hvis primære  

 arbejdsområde er husdyr, er således ikke omfattet af loven.
Til § 2 Paragraffen fastslår, at den endelige anerkendelse  

 af et zoologisk anlæg som tilskudsberettiget, ligger hos  

 kulturministeren.
Til at vurdere, om det enkelte anlæg kan opnå  

 status som tilskudsberettiget, nedsættes Rådet for Zoologiske  

 Anlæg, jævnfør bemærkningerne til § 6.
Kulturministeren er ikke forpligtet til at godkende alle  

 zoologiske anlæg, der måtte søge om tilskud.
Beslutningen  

 om at tildele tilskud eller ej træffes af kulturministeren efter  

 konkret vurdering, blandt andet af den indstilling, Rådet for  

 Zoologiske Anlæg afgiver.
I forhold til den hidtidige anerkendelse af zoologiske  

 anlæg som tilskudsberettigede sker en ændring.
Alle zoologiske  

 anlæg skal nu vurderes hvert år, og størrelsen af  

 tilskuddet til det enkelte anlæg beregnes ligeledes hvert år  

 under hensyn til anlæggets arbejdsplaner og budgetter for det  

 pågældende år samt antallet af andre tilskudsberettigede  

 zoologiske anlæg i det pågældende finansår.
Desuden  

 fjernes den faste tilskudsprocent og dermed automatikken i tilskuddenes  

 størrelse.
 Folketinget vil med lovforslaget kunne tage stilling til  

 bevillingen til zoologiske anlæg i forbindelse med de årlige  

 finanslovsbevillinger, hvorefter kulturministeren udmønter tilskuddene  

 efter indstilling fra Rådet for Zoologiske Anlæg.
Til § 3 Det foreslås, at de zoologiske  

 anlæg, for at opnå den i § 2 omhandlede godkendelse som  

 tilskudsberettiget efter § 4 og for fortsat at bevare sådanne  

 statstilskud, skal opfylde en række krav.
Kravene er skærpet i  

 forhold til den hidtidige lov.
Således er der lagt større  

 vægt på faglig professionalisme og på formidlingsaspektet,  

 hvilket svarer til de krav, der stilles til tilskudsberettigede institutioner  

 på Kulturministeriets øvrige lovområder.
Til stk. 1 I stykket opstilles der 14 krav, som betingelse for at et  

 zoologiske anlæg kan godkendes som tilskudsberettiget.
Til nr. 1 Det markeres, at det zoologiske anlæg skal leve op  

 til den gældende lovgivning for etablering og drift af zoologiske  

 anlæg.
 Det må være en forudsætning for at kunne  

 oppebære statstilskud, at det zoologiske anlæg opfylder ikke  

 alene de betingelser, der stilles i forbindelse med ydelse af dette tilskud,  

 men også de krav af teknisk og sundheds- og sikkerhedsmæssig  

 karakter, der stilles fra anden side.
Til nr. 2 Det fastslås, at anlægget skal være en  

 selvejende institution eller ejes af en forening eller fond, hvis  

 formål er anlæggets drift.
Betingelsen medfører, at der  

 ikke kan gives statstilskud til haver, der drives som privat  

 erhvervsvirksomhed, eller hvor der på anden måde søges  

 tilvejebragt et overskud til mulig opfyldelse af andre formål end  

 havens drift.
Til nr. 3 Dette krav stilles for at sikre, at institutionens  

 formål og organisationsform er i overensstemmelse med det mål,  

 der tilstræbes opfyldt ved at yde tilskud til zoologiske anlæg  

 nemlig over for offentligheden at formidle viden om vilde dyrs adfærd  

 og levevis på et højt fagligt og dyreetisk niveau.
 Særlige krav til vedtægternes indhold er ikke  

 angivet, da det må anses for mest hensigtsmæssigt, at  

 sådanne typisk administrative enkeltheder fastlægges af  

 ministeren efter indhentet udtalelse fra rådet.
Til nr. 4 Bestemmelsen har nøje sammenhæng med  

 § 4, hvorefter beregning af statstilskud sker på grundlag af en  

 helhedsvurdering af anlæggets situation, herunder anlæggets  

 budgetter og regnskaber.
I forbindelse med godkendelsen af et anlægs  

 budget vil helheden i anlæggets udgiftsstruktur og sammenhængen  

 med anlæggets arbejdsplaner skulle vurderes.
Godkendelse af et anlægs regnskaber finder dels sted  

 af ordens- og revisionsmæssige grunde, dels for at påse, at de i  

 budgettet tilkendegivne intentioner, der har haft betydning for den mere  

 generelle vurdering af anlæggets standard og i forbindelse med  

 fastsættelse af størrelsen at tilskuddet, i årets  

 løb er blevet realiseret.
Regnskaberne indgår i en vurdering af,  

 om det ydede tilskud har været anvendt i overensstemmelse med lovens  

 intentioner, jævnfør bemærkningerne til § 3,  

 stk. 2.
Til nr. 5 Dette krav er nyt i relation til ydelse af statstilskud  

 til zoologiske anlæg og understreger Kulturministeriets mål, der  

 er at sikre zoologiske anlæg i Danmark, som er præget af et  

 højt fagligt niveau i arbejdet med dyrene.
Kravet skal ses som en parallelitet til museumslovens krav  

 om, at et museums leder skal være faguddannet inden for museets  

 samlingsområde.
Det vil ikke på nuværende tidspunkt  

 være realistisk at stille et tilsvarende krav til ledere af zoologiske  

 anlæg, blandt andet fordi driften af et zoologisk anlæg på  

 væsentlige punkter adskiller sig fra museumsdrift.
I den  

 sammenhæng er den væsentligste forskel, at de zoologiske  

 anlæg ikke har nogen forskningsforpligtelse, hvorfor  

 institutionslederens kvalifikationer som forskningsleder ikke har samme  

 betydning.
Derimod er det af afgørende betydning for fagligheden i  

 arbejdet i det zoologiske anlæg, at der beskæftiges faguddannede  

 zoologer.
Til nr. 6 Den primære begrundelse for at yde tilskud til de  

 zoologiske anlæg er at sikre en formidling af viden på det  

 zoologiske felt.
Derfor er det et krav, at anlæggets samlinger og viden  

 i størst muligt omfang gøres tilgængeligt for  

 offentligheden.
Bestemmelsen skal sikre, at anlægget har åbent  

 på forud annoncerede tidspunkter, som er bekendtgjort for  

 offentligheden.
Anlæggene skal, hvor det er muligt, bestræbe sig  

 på at holde åbent for publikum hele året.
 I den samlede vurdering af, i hvor høj grad et  

 zoologisk anlæg er tilgængeligt for offentligheden, vil  

 tilgængeligheden for handicappede i anlægget blive taget med i  

 den vurdering, som Rådet for Zoologiske Anlæg foretager.
Til nr. 7 Det fastslås i denne bestemmelse, at et zoologisk  

 anlæg skal have et højt kvalitetsniveau, før statstilskud  

 kan komme på tale.
Anlægget skal således være  

 etableret og have fungeret i en vis tid, inden en vurdering af denne  

 betingelses opfyldelse kan finde sted.
Kravet bør stilles både  

 til kvaliteten af anlæggets samling af dyr, til det fysiske anlæg  

 og til den formidling og forskning, anlægget står for.
I forhold til den tidligere lov er kravet skærpet.  

 Anlæggets standard skal være høj og ikke blot  

 tilfredsstillende.
Mange anlæg vil være af en tilfredsstillende  

 standard; men Kulturministeriet ønsker at koncentrere tilskuddene,  

 så de stadig vil gøre en mærkbar forskel for modtagerne.  

 Samtidig er det et krav, at anlægget er økonomisk  

 bæredygtigt i et længere perspektiv.
Sigtet med  

 nærværende lov er først og fremmest at højne  

 kvaliteten yderligere, ikke at øge udbuddet af zoologiske anlæg  

 for publikum.
Ved bedømmelsen af anlæggets  

 økonomiske grundlag må de offentlige tilskud, der måtte  

 være bevilget anlægget, tages med ind i den samlede vurdering af  

 havens økonomiske muligheder.
Specielt i tilfælde, hvor det  

 netop er de offentlige tilskud, der muliggør opretholdelsen af det  

 nødvendige kvalitetsniveau.
Siden den hidtil gældende lov blev indført,  

 har vilkårene for drift af anlæggene og muligheden for at  

 opnå sponsorstøtte ændret sig.
I dag er sigtet med tilskud  

 til zoologiske anlæg at sikre, at stadig højere grad af  

 professionalisme på det faglige niveau forenes med stor  

 publikumsvenlighed og høj grad af formidling.
Samtidig skal tilskuddet  

 understrege ønsket om rimelige entrépriser.
Til nr. 8 I denne bestemmelse fastsættes ret summarisk de krav  

 til anlæggenes formidlingsmæssige og videnskabelige virksomhed,  

 som bør stilles til et zoologisk anlæg, som kan modtage  

 statstilskud.
Anlæggene indgår desuden som en almenkulturel  

 faktor og må som sådan have en karakter og standard på  

 linie med andre kulturelle institutioner som for eksempel museer.  

 Anlægget skal være attraktivt for et bredt publikum og  

 fremstå som et kulturelt og rekreativt tilbud.
Også  

 anlæggets prispolitik vil have betydning i så henseende.
For at kunne virke for formidling af kendskabet til dyr  

må anlæggets virksomhed være tilrettelagt på en  

 formidlingsmæssigt tilfredsstillende måde, således at  

 publikum gennem anlæggenes opbygning, skiltning, guidede ture,  

 skriftligt materiale og andre videnspædagogiske initiativer vil kunne  

 erhverve sig en viden om dyrelivet, som vil kunne sættes i relation til  

 dyrelivet i naturen.
Det zoologiske anlæg bliver herved ikke et  

 isoleret, underholdende fænomen, men drages ind i et videre perspektiv  

 hos det enkelte menneske i dettes forhold til og forståelse af  

 omverdenen.
En bibringelse af forståelse for dyr i almindelighed  

 må anses for en væsentlig side af formidlingsvirksomheden.
Det må anses for en selvfølge, at zoologiske  

 anlæg, som modtager statstilskud, må virke til støtte  

 for den zoologiske forskning i Danmark.
Anlæggene vil normalt  

 være de eneste steder, hvor bestemte arter kan ses i levende live her i  

 landet.
Også syge og døde dyr vil være værdifulde  

 objekter for forskningen.
Det nærmere samarbejde mellem de zoologiske  

 anlæg indbyrdes og med universiteterne og de højere  

 læreanstalter bør fastlægges i aftaler.
Sådanne  

 aftaler eksisterer allerede for flere zoologiske anlæg.
Det zoologiske anlæg skal endelig virke til  

 støtte for undervisning, hvorved der tænkes på  

 undervisning på alle niveauer fra folkeskole til universitet.  

 Undervisningen kan ske ved at gøre adgangen til de zoologiske  

 anlæg mere attraktiv for såvel skoleelever som studerende.
Det  

 kan ske gennem særlige rabatordninger, undervisningsguider, skriftligt  

 materiale eller etablering af særlige faciliteter til brug for grupper,  

 som besøger anlæggene i undervisningsøjemed.
Til nr. 9 Det er nyt at stille et eksplicit krav om de zoologiske  

 anlægs medvirken i arbejdet med at bevare den biologiske mangfoldighed.  

 Kravet stilles i lyset af det stadigt stigende behov for en indsats for at  

 sikre sig vilde dyrearters bevarelse.
I dette arbejde har de zoologiske  

 anlæg en meget væsentlig rolle, og det er derfor et naturligt  

 krav at stille til zoologiske anlæg, som ønsker at modtage  

 statsligt tilskud til sine aktiviteter.
Endelig understreges med dette krav  

 en overensstemmelse med kravene i EU-direktiv nr. 1999/22 om hold af vilde  

 dyr i zoologiske haver og videre arbejde i retning af at opfylde artikel 9 om  

 ex-situ-beskyttende foranstaltninger i FN-konventionen om biologisk  

 mangfoldighed af 29. december 1993.
Til nr. 10 Kravet om, at det zoologiske anlæg skal indgå  

 i relevant nationalt og internationalt samarbejde, er nyt.
Kravet stilles,  

 fordi bevaringsaspektet gennem de seneste år har fået stadig  

 stigende betydning ved driften af zoologiske anlæg.
Kulturministeriet  

 ønsker alene at fremme anlæg, som også tilgodeser denne  

 type samarbejde.
Til nr. 11 For at vurdere, om de zoologiske anlæg har en  

 bevidst strategi for formidling, forsknings- og bevaringssamarbejde og den  

 fremtidige udvikling af anlægget, og for at give et yderligere  

 incitament til, at en sådan strategi lægges, stilles krav om  

 fremlæggelse af arbejdsplaner.
Arbejdsplanernes indholdsmæssige  

 kvalitet og graden af efterlevelse af planerne skal indgå i vurderingen  

 af anlæggets tilkud, jævnfør § 4.
Til nr. 12 Det er nyt at stille krav om, at anlæggene skal  

 formulere deres miljøpolitik.
Kravet stilles for at sikre, at de  

 zoologiske anlæg, der kan modtage statstilskud, har en bevidst holdning  

 til sikring af et renere miljø.
Miljøpolitikken kunne blandt andet tænkes at  

 omfatte de krav, der stilles i lokalsamfundet til renovation og  

 spildevandsudledning; en formulering af, hvordan anlægget arbejder for  

 at begrænse lugt- og støjgener.
Andre relevante emner for en  

 sådan miljøpolitik kunne være anlæggets forbrug af  

 varme, vand og energi og de valg, der træffes, når der  

 indkøbes materialer.
Til nr. 13 Kravet er nyt og stilles for at understrege,  

 at kun anlæg, som dækker et bredere spekter inden for deres felt,  

 kan komme i betragtning ved tildeling af tilskud.
Anlæg, som alene  

 repræsenterer biologisk mangfoldighed i et snævert eventuelt  

 lokalt geografisk område, vil ikke kunne komme i betragtning.
Til nr. 14 Kravet om løbende registrering af  

 tilgang og afgang til dyrebestanden stilles for at sikre, at løbende  

 kontrol med kvalitet og omfang af dyrebestande bliver gennemført og  

 som led i det offentliges bestræbelser på at få bedre  

 kontrol med den handel med vilde dyr, som finder sted, specielt import af  

 vilde dyr fra udlandet.
Registreringen vil også befordre  

 avlssamarbejdet, samhandlen og dyreudvekslingen mellem de zoologiske  

 anlæg.
 Kravet om registrering af bevægelser i dyrebestanden  

 tjener endvidere til sikring af, at bestemmelserne vedrørende  

 Washingtonkonvention/CITES overholdes, jævnfør Miljø- og  

 Energiministeriets bekendtgørelse nr. 499 af 27. maj 1997 om  

 beskyttelse af vilde dyr og planter ved kontrol af handelen hermed samt  

 EU-forordningerne »Rådets forordning nr. 338/97 af 9. december 1996 om  

 beskyttelse af vilde dyr og planter ved kontrol af handelen hermed« og  

 »Kommissionens forordning (EF) Nr. 939/97 af 26. maj 1997 om  

 gennemførelsesbestemmelser til Rådets forordning (EF) nr. 338/97  

 om beskyttelse af vilde dyr og planter ved kontrol af handelen hermed.
Til stk. 2 Bestemmelsen sikrer, at kulturministeren kan lade tilskud  

 bortfalde og/eller tilbagekalde allerede udbetalte tilskud, såfremt  

 tilskudsmodtagerne ikke længere opfylder de i stk. 1, nævnte  

 krav.
Bestemmelsen tjener til at sikre, at tilskudsbevillinger anvendes i  

 overensstemmelse med lovens intentioner.
Til § 4 Paragraffen giver kulturministeren hjemmel til at  

 fastsætte tilskud til de zoologiske anlæg inden for en given  

 finanslovsramme.
Tilskuddet fastsættes efter indstilling fra  

 Rådet for Zoologiske Anlæg.
Når tilskuddet skal bygge på en  

 helhedsvurdering af anlæggene, vil det stille større krav dels  

 til fagligheden i Rådet for Zoologiske Anlæg, dels til omfanget  

 og kvaliteten af det materiale, de tilskudsberettigede anlæg  

 fremsender.
Det forventes, at denne højere grad af faglighed fra begge  

 sider vil være gavnlig for anlæggenes fremtidige udvikling.
I modsætning til den hidtil gældende lov  

 findes ingen fast tilskudsprocent og intet loft over tilskuddet til de  

 enkelte anlæg.
Det betyder, at der ikke er nogen automatik i  

 tilskuddets størrelse fra år til år, hvilket vil  

 påvirke anlæggenes mulighed for økonomisk  

 planlægning med længere horisont.
Imidlertid forventes det, at det til en hver tid siddende  

 Råd for Zoologiske Anlæg tager passende hensyn til kontinuiteten  

 i anlæggenes arbejde.
I den forbindelse kan kulturministeren  

 indgå aftaler af indtil fire års varighed med de  

 tilskudsberettigede anlæg.
Sådanne flerårsaftaler er  

 gensidige hensigtstilkendegivelser mellem aftalerparterne og forpligter ikke  

 staten økonomisk set for mere end et år ad gangen, da den  

 endelige beslutning om størrelsen af statens bevilling til tilskud til  

 zoologiske anlæg de enkelte år træffes i forbindelse med  

 vedtagelsen af de årlige finanslove.
Til § 5 Af stk. 1 fremgår det, at kulturministeren kan  

 fastsætte de nærmere regler for regnskabsaflæggelse og  

 revision af tilskud, der udbetales i medfør af lovforslaget.
 Bestemmelsen skaber hjemmelgrundlag for, at ministeren kan  

 føre tilsyn med de zoologiske anlæg, som forudsat i  

 Budgetvejledningen og i andre interne administrative ordensforskrifter og  

 vejledninger.
 De regler, kulturministeren kan fastlægge, kan for  

 eksempel være, at de zoologiske anlæg hvert år skal  

 aflægge regnskab for anlæggenes drift, og at tidspunktet for  

 regnskabsaflæggelsen fastlægges af Kulturministeriet.
 Hensigten med at kræve regnskabsaflæggelse er  

 at sikre kontrol med, at det statslige tilskud anvendes efter hensigten i  

 overensstemmelse med nærværende lovforslag.
Til § 6 Til stk. 1 Som rådgivende, indstillende organ i forhold til  

 kulturministeren og andre tilskudsgivende instanser og til vejledning for  

 anlæggenes ledelse forslås nedsat et råd kaldet Rådet  

 for Zoologiske Anlæg.
 Forslagets § 2 omtaler udtrykkeligt indstillinger fra  

 Rådet for Zoologiske Anlæg til kulturministeren om henholdsvis  

 godkendelse af zoologiske anlæg som tilskudsberettigede og fordeling af  

 tilskudsmidler.
En væsentlig opgave for rådet vil blive at  

 udarbejde indstilling efter § 2, hvorved rådet skal tage stilling  

 først og fremmest til opfyldelsen af de i § 3 nævnte  

 betingelser.
Rådet vil desuden kunne inddrage også andre momenter  

 i sin vurdering, ligesom administrative vilkår kan foreslås  

 knyttet til ydelsen af statstilskud.
Rådet bør tillige  

 kontrollere, at én gang godkendte zoologiske anlæg fortsat  

 opfylder de givne betingelser.
Til stk. 2 I modsætning til Tilsynsrådet for Zoologiske  

 Haver vil der i det nye Rådet for Zoologiske Anlæg ikke  

 være repræsentation fra kommunale organisationer.
Det  

 tilstræbes, at rådets arbejde koncentreres om de rent faglige,  

 driftsmæssige og juridiske forhold ved zoologiske anlæg.
Dette  

 princip for sammensætning af sagsbehandlende råd følges  

 ved sammensætning af alle kulturministeriets øvrige råd og  

 nævn.
 Sigtet med udelukkende at sammensætte rådet ud  

 fra faglige hensyn er at sikre opretholdelse af det såkaldte  

 armslængdeprincip ved vurderingen af tilskudsansøgninger.  

 Begrebet armslængdeprincip dækker det princip, at en række  

 konkrete beslutninger om statsligt tilskud træffes efter en  

 særlig sagkyndig vurdering og ikke efter en politisk vurdering.
Til stk. 3 Da der ikke længere forventes repræsentation  

 af kommunalpolitikere i rådet, er der ikke behov for at tage hensyn til  

 de kommunale valgperioder.
En fireårig beskikkelsesperiode  

 ønskes opretholdt for at sikre en passende balance mellem kontinuitet  

 og fornyelse i rådets arbejde.
Til stk. 4 I rådets forretningsorden bør det blandt  

 andet bestemmes, at rådet udarbejder en plan for anvendelsen af  

 tilskuddene, i den periode rådet er beskikket for.
Af planen bør  

 fremgå, hvilke aktivitetstyper, anlægstyper og geografiske hensyn  

 rådet i særlig grad vil lægge vægt på.
Udgifterne til drift af rådet og af sekretariatet  

 vil blive søgt holdt på et minimum.
Det forventes at etablere  

 sekretariatsfunktionen i tilknytning til et allerede eksisterende  

 tilskudsadministrerende sekretariat.
Til § 7 Bestemmelsen giver den fornødne hjemmel for  

 ministeren til at uddybe lovens regler om beregning af tilskud og  

 tilrettelægge administrationen af dem.
En uddybning af reglerne om beregning af statstilskud  

 kunne for eksempel bestå i retningslinier for den vægt, projekter  

 har i forhold til almindelig drift, når tilskuddet beregnes.
Eller der  

 kunne tænkes en differentiering mellem de typer driftsudgifter, som  

 indgår i tilskudsberegningen.
 Bestemmelsen giver endvidere den fornødne hjemmet  

 for kulturministeren til at uddybe lovens regler om den virksomhed,  

 Rådet for Zoologiske Anlæg har.
Til § 8 Det foreslås, at loven træder i kraft med  

 virkning fra 1. januar 2001. Det vil betyde en omlægning af  

 tilskudsstrukturen til zoologiske anlæg med virkning fra  

 førstkommende finansår.
Det foreslås samtidig, at forslagets §§ 6 og 7  

 træder i kraft allerede 1. juli 2000. Disse paragraffer omhandler  

 Rådet for Zoologiske Anlæg, som vil blive udnævnt et halvt  

 år før første tilskudstildeling skal finde sted.
På  

 den måde sikres rådet tilstrækkelig tid til at konstituere  

 sig og behandle samtlige ansøgninger om tilskud ud fra det nye  

 sæt krav inden første udbetaling af tilskud.
Til § 9 Med forslagets ikrafttrædelse  

 bortfalder lov nr. 199 af 18. maj 1977 om statstilskud til zoologiske haver,  

 som senest ændret ved lov nr. 355 af 2. juni 1999.
Til § 10 Bestemmelserne fastlægger de betingelser, der er for  

 overgangen mellem den hidtil gældende lov nr. 199 af 18. maj 1977 om  

 statstilskud til zoologiske haver, som senest ændret ved lov nr. 355 af  

 2. juni 1999, og nærværende lovforslag, efter forslagets  

 ikrafttrædelse.
Til stk. 1 Med nærværende lovforslag åbnes mulighed  

 for, at Rådet for Zoologiske Anlæg kan vælge at se bort fra  

 udgifter til forrentning af lånekapital.
I en fireårig periode  

 efter lovens ikrafttrædelse etableres imidlertid en overgangsordning  

 for de fire zoologiske haver, som har været anerkendt til at modtage  

 statstilskud i henhold til lov nr. 199 af 18. maj 1977 om statstilskud til  

 zoologiske haver, som senest ændret ved lovændring lov nr. 355 af  

 2. juni 1999 (oprettelse af Hovedstadens Udviklingsråd). Det drejer sig  

 om Aalborg Zoo, Givskud Zoo, Zoologisk Have København og Odense Zoo.  

 Disse haver har som en del af det samlede tilskud til driftsudgifter kunnet  

 opnå statstilskud til renteudgifter, der følger af  

 lånefinansierede aktivitetsudvidelser og har optaget lån i tiltro  

 til den gældende lov.
I overgangsperioden ydes tilskud til renteudgifter med 16  

 pct. første år, 12 pct. andet år, 8 pct. tredje år  

 og 4 pct. fjerde og sidste år.
Herefter kan ingen tilskudsmodtager  

 forvente en tilskudsberegning, som automatisk sættes i forhold til  

 anlæggets renteudgifter jf. de almindelige bemærkninger til  

 nærværende lovforslag.
Til stk. 2 Bestemmelsen sikrer, at ansøgere, der har  

 søgt om tilskud i henhold til den eksisterende lov om statstilskud til  

 zoologiske haver, kan få deres ansøgninger  

 færdigbehandlet, efter at Tilsynsrådet for Zoologiske Haver er  

 trådt tilbage.
Til § 11 Bestemmelsen i § 10 oplyser, at loven  

 ikke gælder for Grønland og Færøerne.
Bilag 1 Lovforslaget sammenholdt med gældende lov Gældende formulering Lovforslaget § 1. Ved en zoologisk have forstås i denne lov en  

 virksomhed, der med henblik på forevisning i et anlæg holder en  

 alsidig samling af vilde dyr under forhold, der afviger fra  

 naturtilstanden § 1. Formålet med loven er at fastlægge rammer for  

 ydelse af statstilskud til zoologiske anlæg.
 Stk. 2. Sigtet med at yde tilskud er at tilskynde en stadig  

 højere grad af professionalisme i de zoologiske anlægs arbejde  

 med formidling af viden om dyrene og deres levevis, samt anlæggenes  

 deltagelse i relevante avlssamarbejder og naturbevarelsesprojekter.
 Stk. 3. Ved et zoologisk anlæg forstås i denne lov  

 zoologiske haver, akvarier og lignende anlæg, der udstiller levende dyr  

 af vilde dyrarter for offentligheden, i den hensigt at anskueliggøre  

 naturens mangfoldighed samt de enkelte arters tilpasning til miljøet  

 og de udstillede dyrs adfærd.
 § 2. Godkendelse af en zoologisk have som berettiget til  

 statstilskud efter § 4 kan efter indstilling fra det i § 7  

 omhandlede tilsynsråd meddeles ministeren for kulturelle anliggender  

 ved særlig bevilling på finansloven.
 § 2. Kulturministeren kan godkende et zoologisk anlæg  

 som tilskudsberettiget i henhold til § 4 efter indhentet udtalelse fra  

 det i § 6 omhandlede Råd for Zoologiske Anlæg.
 § 3. For at opnå og bevare godkendelse som  

 tilskudsberettiget efter § 4 skal den zoologiske have opfylde  

 følgende betingelser:
 § 3. For at opnå og bevare statstilskud efter § 4  

 skal det zoologiske anlæg opfylde følgende betingelser:
 1)	Haven skal være en selvejende institution eller ejes af en  

 forening eller fond, hvis formål er havens drift.
 1)	Anlægget skal være godkendt i henhold til den  

 gældende lovgivning for indretning og drift af zoologiske  

 anlæg.
 2)	Havens vedtægter skal være godkendt af ministeren for  

 kulturelle anliggender.
 2)	Anlægget skal være en selvejende institution eller ejes  

 af en forening eller fond, hvis formål er anlæggets drift.
 3)	Havens budget og regnskab skal være godkendt af ministeren for  

 kulturelle anliggender.
 3)	Anlæggets vedtægter skal være godkendt af  

 kulturministeren.
 4)	Haven skal være åben for offentligheden i videst muligt  

 omfang og på forud bekendtgjorte tidspunkter.
 4)	Anlæggets budget og regnskab skal være godkendt af  

 kulturministeren.
 5)	Haven skal have en tilfredsstillende standard og et økonomisk  

 grundlag, der gør det muligt at opretholde denne.
 5)	Anlægget skal beskæftige mindst en fuldtidsansat zoolog  

 (cand.scient.).
 6)	Haven skal virke til fremme af interessen for og kendskabet til dyr  

 hos almenheden og til støtte for zoologisk forskning og  

 undervisning.
 6)	Anlægget skal være åbent for offentligheden i  

 videst muligt omfang og på forud bekendtgjorte tidspunkter.
 7)	Haven skal løbende foretage en fuldstændig registrering  

 af køb, salg fødsler og dødsfald inden for  

 dyrebestanden.
 7)	Anlægget skal have en høj standard og et  

 økonomisk grundlag, der gør det muligt at opretholde  

 denne.
 8)	Haven skal opfylde de krav, der i henhold til anden lovgivning  

 stilles af offentlige myndigheder.
8)	Anlægget skal virke til fremme af formidling af kendskabet til  

 vilde dyr og deres bevarelse og til støtte for forskning og  

 undervisning.
Anlægget skal have særlige formidlingsprogrammer  

 rettet mod børn og unge, såvel når de besøger  

 anlægget i skolesammenhæng som uden for skolesammenhæng.  

 Ligeledes skal anlægget have en tilfredsstillende formidling til gavn  

 for de øvrige gæster.
 9)	Anlægget skal medvirke aktivt i arbejdet med at bevare truede  

 vilde dyrearter.
 10)	Anlægget skal indgå i relevante nationale og  

 internationale samarbejder med andre anlæg af tilsvarende art.
11)	Anlægget skal udarbejde en arbejdsplan, hvoraf det skal  

 fremgå, hvilke opgaver anlægget vil forpligte sig til at  

 udføre.
Planen indsendes hvert fjerde år til det i § 6  

 omtalte Råd for Zoologiske Anlæg.
 12)	Anlægget skal have en nedskrevet miljøpolitik.
 13)	Anlæggets dyrebestand skal have en bredde, der sikrer, at den  

 biologiske mangfoldighed belyses, samtidig med at bestanden  

 repræsenterer en vis bredde i geografisk forstand.
14)	Anlægget skal løbende foretage en fuldstændig  

 registrering af køb, salg fødsler og dødsfald inden for  

 dyrebestanden.
For arter, der holdes i anonyme grupper, registreres gruppen  

 og ikke enkeltindividerne.
 Stk. 2. Kulturministeren kan bestemme, at tilskud bortfalder,  

 og at allerede udbetalte tilskud skal tilbagebetales, hvis et zoologisk  

 anlæg tilsidesætter reglerne og/eller ikke længere opfylder  

 de i stk. 1 stillede krav.
§ 4. Statstilskud til zoologiske haver, ydes som et  

 driftstilskud og udgør årligt 18 pct. af havens driftsudgifter.  

 Tilskuddet udbetales på grundlag af det af ministeren for kulturelle  

 anliggender godkendte budget og reguleres endeligt på grundlag af det  

 af ministeren godkendte regnskab.
Tilskuddet til den enkelte zoologisk have  

 kan dog ikke overstige 3.834.500 kr., medmindre særlig hjemmel  

 opnås på Finansloven.
Beløbet udgør i 1986  

 5.583.689 kr. og reguleres fra 1987 een gang årligt med en procentsats,  

 der fastsættes på Finansloven for det pågældende  

 år.
Statstilskud kan betinges af, at der fra anden side ydes et  

 nærmere fastsat tilskud til haven.
§ 4. Til godkendte zoologiske anlæg kan ydes et  

 årligt statstilskud, der fastsættes på grundlag af  

 anlæggenes fireårsplaner, jævnfør § 3, stk. 1, nr.  

 11, anlæggenes årlige indberetninger og den på de  

 årlige finanslove afsatte bevilling til dette formål.  

 Statstilskuddet til det enkelte anlæg fastlægges af  

 kulturministeren efter indstilling fra det i § 6 omhandlede Råd  

 for Zoologiske Anlæg.
Rådets indstilling for det kommende  

 år skal baseres på en helhedsvurdering af perspektiverne i det  

 enkelte anlægs drift og udvikling det kommende og efterfølgende  

 år.
Til brug for denne helhedsvurdering skal rådet fra  

 anlæggene indhente budgetter, regnskaber, besøgstal, oplysninger  

 om anlæggets dyrebestand og andre oplysninger, som kan være  

 relevante for den indstilling, rådet foretager til kulturministeren.  

 Kulturministeren fastlægger den endelige fordeling af de afsatte midler  

 mellem de godkendte anlæg, og de i § 6 omtalte udgifter til drift  

 af Rådet for Zoologiske Anlæg og dettes sekretariat.
Stk. 2. Ministeren for kulturelle anliggender kan yde  

 zoologiske haver, der får tilskud efter stk. 1, rente- og  

 afdragsfri lån til bygge- og anlægsarbejder ved bevilling  

 på de årlige finanslove.
Lånene betinges af, at der til  

 arbejdet ydes en nærmere fastsat økonomisk støtte fra  

 anden side.
 § 5. Til løsning af særdige opgaver for  

 zoologiske haver, herunder fællesopgaver og pædagogiske opgaver,  

 opføres på de årlige finanslove et beløb svarende  

 til 5 pct. af de i henhold til § 4, stk. 1, beregnede statstilskud.  

 Det råd, der er nævnt i § 7, træffer den endelige  

 administrative afgørelse om fordelingen af bevillingen.
 Bortfalder.
 Stk. 2. Ministeren for kulturelle anliggender kan  

 fastsætte regler for bevillingens fordeling.
 § 6. De zoologiske haver, der oppebærer tilskud i  

 henhold til § 4, skal årligt indsende budget, regnskab og  

 beretning til det i § 7 omhandlede tilsynsråd og de  

 tilskudsgivende myndigheder.
 § 5. Kulturministeren kan fastsætte nærmere regler  

 om regnskabsaflæggelsen, revisionskompetencen og revisionens  

 udførelse for tilskud, de udbetales i medfør af denne lov.
§ 7. Ministeren for kulturelle anliggender opretter et  

 tilsynsråd for zoologiske haver.
Ud over de i §§ 2 og 5  

 nævnte opgaver har rådet til opgave at føre tilsyn med  

 godkendte zoologiske haver, at afgive indstilling om beregningen af  

 statstilskud efter § 4 og om godkendelse af zoologiske havers  

 vedtægter, budget og regnskab og i øvrigt at være  

 rådgivende for ministeren for kulturelle anliggender i sager  

 vedrørende zoologiske haver.
§ 6. Kulturministeren opretter et Råd for Zoologiske  

 Anlæg.
Rådet afløser det eksisterende Tilsynsråd for  

 Zoologiske Haver.
Rådet for Zoologiske Anlæg har tilopgave at  

 afgive udtalelse om godkendelse i henhold til § 2, at føre tilsyn med  

 zoologiske anlæg, der modtager statstilskud, at afgive indstilling om  

 beregningen af statstilskud efter § 4 og om godkendelse af zoologiske  

 anlægs vedtægter, budget og regnskab og i øvrigt at  

 være rådgivende for kulturministeren i sager vedrørende  

 zoologiske anlæg.
Stk. 2. Tilsynsrådet består af 7 medlemmer, hvoraf  

 ministeren for kulturelle anliggender udpeger 5, heraf 1 medlem med  

 økonomisk sagkundskab, og Hovedstadsrådet og  

 Amtsrådsforeningen hver 1 medlem.
På samme måde udpeges en  

 suppleant for hvert medlem.
Stk. 2. Rådet for Zoologiske Anlæg består af  

 syv medlemmer og syv suppleanter og sammensættes som følger: To  

 medlemmer, som skal have indsigt i drift af zoologiske anlæg og i  

 formidling af zoologisk viden, indstilles af DAZA (Danske Zoologiske Haver og  

 Akvarier). Et medlem med indsigt i dyrevelfærd indstilles af  

 Justitsministeriet, et medlem med indsigt i spørgsmål  

 vedrørende biologisk mangfoldighed indstilles af  

 Miljøministeriet, og et medlem, som besidder veterinær  

 sagkundskab, indstilles af Ministeriet for Fødevarer, Landbrug og  

 Fiskeri.
Endelig udpeges to medlemmer af kulturministeren.
Kulturministeren  

 skal i øvrigt sikre, at rådet besidder sagkundskab inden for  

 erhvervsøkonomi.
 Stk. 3. Ministeren for kulturelle anliggender beskikker  

 tilsynsrådets medlemmer og suppleanter for 4 år ad gangen,  

 begyndende 6 måneder efter hver kommunal valgperiodes begyndelse.  

 Ministeren udpeger blandt medlemmerne rådets formand og  

 næstformand.
Stk. 3. Kulturministeren beskikker rådets medlemmer for  

 fire år ad gangen.
Ministeren udpeger blandt medlemmerne rådets  

 formand og næstformand.
 Stk. 4. Ministeren for kulturelle anliggender fastsætter  

 efter indstilling fra tilsynsrådet en forretningsorden for dette.
Stk. 4. Kulturministeren fastsætter efter indstilling  

 fra rådet en forretningsorden for dette.
Rådet betjenes af et  

 sekretariat.
Udgifter til drift af rådet og af sekretariatet afholdes  

 inden for den samlede ramme for statstilskud til zoologiske anlæg.
 § 8. Ministeren for kulturelle anliggender kan fastsætte  

 nærmere regler om lovens gennemførelse, herunder om beregningen  

 af statstilskud efter § 4 og om tilsynsrådets virksomhed.
 § 7. Kulturministeren kan fastsætte nærmere regler  

 om beregningen af statstilskud efter § 4 og om rådets  

 virksomhed.
 § 9. Loven har virkning fra den 1. april 1977.
 § 8. Loven træder i kraft den 1. januar 2001, dog  

 træder §§ 6 og 7 i kraft 1. juli 2000.
 § 9. Lov nr. 199 af 18. maj 1977 om statstilskud til  

 zoologiske haver, som senest ændret ved lov nr. 355 af 2. juni 1999  

 (oprettelse af Hovedstadens Udviklingsråd), ophæves ved denne  

 lovs ikrafttræden.
§ 10. For de fire zoologiske haver, som er godkendt i henhold til  

 lov nr. 199 af 18. maj 1977 om statstilskud til zoologiske haver, etableres  

 en fireårig overgangsordning for tilskud til renteudgifter.
Tilskuddet  

 til renteudgifter ydes med 16 pct. første år, 12 pct. andet  

 år, 8 pct. tredje år og 4 pct. fjerde år.
Efter  

 overgangsperioden ydes ikke automatisk rentetilskud.
 Stk. 2. Behandlingen af ansøgninger, der ikke er  

 færdigbehandlet af Tilsynsrådet for Zoologiske Haver inden den 1.  

 juli 2000, færdigbehandles af Rådet for Zoologiske Anlæg  

 efter reglerne i denne lov.
 § 10. Loven gælder ikke for Færøerne og  

 Grønland.
 § 11. Loven gælder ikke for Færøerne og  

 Grønland.
