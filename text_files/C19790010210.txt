(Til samtlige amtsråd og  

 kommunalbestyrelser samt hovedstadsrådet) Ligestillingsrådet har i en henvendelse til statsministeriet henledt  

 opmærksomheden på, at mange offentlige myndigheder stiler og adresserer breve  

 til begge ægtefæller ved at angive ægtemandens navn, mens hustruen i  

 henvendelsen angives som »og frue«, »og hustru«, »og  

 ægtefælle«, »m. fl.«, eller overhovedet ikke nævnes.
Rådet  

 finder derfor, at der bør udsendes en generel forskrift om anvendelse af en  

 adresseringsform, der er baseret på kvinders og mænds ligestilling.
 I overensstemmelse hermed har statsministeriet i skrivelse af 30. april  

 1979 anmodet samtlige ministerier og styrelser om at anvende følgende  

 retningslinjer ved titulering og adressering til ægtefæller:
 I sager, der i fællesskab er rejst af to ægtefæller - det vil sige i  

 tilfælde, hvor begge ægtefæller har underskrevet henvendelsen til ministeriet  

 - skal såvel skrivelsen være stilet til som kuverten adresseret til begge  

 ægtefæller med anførelse af begges fornavne og familienavnet samt i tilfælde  

 hvor hustruen ikke fører mandens familienavn tillige med anførelse af hendes  

 familienavn.
 Med henblik på kommunale myndigheders fastlæggelse af retningslinjer for  

 besvarelse af henvendelser fra ægtefæller har indenrigsministeriet fundet det  

 naturligt herved at gøre landets kommunalbestyrelser bekendt med  

 statsministeriets opfølgning af ligestillingsrådets henvendelse.
