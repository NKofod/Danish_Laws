Vedtaget af Folketinget ved 3. behandling den 3. juni 2010 Forslag til Lov om ændring af lov om forbud mod salg af tobak til personer under 18 år og salg af alkohol til personer under 16 år (Ændring af aldersgrænsen for salg af alkohol m.v.) § 1 I lov om forbud mod salg af tobak til personer under 18 år og salg af alkohol til personer under 16 år, jf. lovbekendtgørelse nr. 1020 af 21. oktober 2008, foretages følgende ændringer:
 1. Lovens titel affattes således:
»Lov om forbud mod salg af tobak og alkohol til personer under 18 år« 2. I § 2 indsættes som stk. 2:
»Stk. 2. Alkoholholdige drikkevarer med en alkoholvolumenprocent på 16,5 og derover må ikke sælges til personer under 18 år fra butikker, hvor der foregår detailsalg.« 3. § 3, stk. 2, affattes således:
»Stk. 2. Alkoholholdige drikkevarer med en alkoholvolumenprocent på mellem 1,2 og 16,4 må ikke indføres fra andre EU-lande af personer under 16 år.« 4. I § 3 indsættes som stk. 3:
»Stk. 3. Alkoholholdige drikkevarer med en alkoholvolumenprocent på 16,5 og derover må ikke indføres fra andre EU-lande af personer under 18 år.« § 2 Indenrigs- og sundhedsministeren fastsætter tidspunktet for lovens ikrafttræden.
§ 3 Loven gælder ikke for Færøerne og Grønland.
