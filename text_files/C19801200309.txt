(Til stiftsøvrighederne) Med tilslutning fra finansministeriet fastsættes herved i medfør af § 32,  

 stk.2, i lov om folkekirkens lønningsvæsen m.m. følgende regler:
Cirkulærets anvendelsesområde § 1. følgende regler finder anvendelse på de ved kirker og kirkegårde  

 ansatte tjenestemænd.
Endvidere finder reglerne anvendelse på de ved kirker  

 og kirkegårde ansatte med tjenestemandslignende ansættelsesvilkår på  

 betingelse af, at den ansattes lønkvota (beskæftigelsesgrad) udgør over 35%,  

 og at den pågældende har været ansat i folkekirken med tjenestemandslignende  

 ansættelsesvilkår i mindst 2 år i sammenhæng.
Sygedagsliste § 2. for hver ansat, der omfattes af bestemmelserne i nærværende  

 cirkulære føres en sygedagsliste.
Sygedagslisten skal indeholde oplysning om  

 tidspunktet for hver sygeperiodes begyndelse og ophør.
 Stk.2 Ved en ansats forflyttelse til et nyt tjenestested i folkekirken  

 afgives sygedagslisten til den myndighed, der fører sygedagslisten på det nye  

 tjenestested.
Sygemelding og raskmelding § 3. Sygdomsforfald skal uden ugrundet ophold-såvidt muligt den l.sygedag  

 anmeldes af den ansatte til notering i sygedagslisten.
Stk.2. Snarest derefter skal sygdomsforfaldet bekræftes af den ansatte  

 ved fremsendelse af en af ham underskrevet erklæring af følgende ordlyd:  

 »Det erklæres herved, at jeg er uarbejdsdygtig på grund af sygdom fra  

 den ................Uarbejdsdygtigheden forventes at blive af kortere/længere  

 varighed.
Såfremt sygdommen medfører hospitalsindlæggelse, gives tillige  

 meddelelse herom.
 Stk.3. Meddelelse om genoptagelse af tjenesten efter sygdomsforfald skal  

 af den ansatte afgives, så snart tidspunktet for tjenestens genoptagelse kan  

 forudsiges.
 § 4. Under sygdom af mere end 2 ugers varighed kan det forlanges at den  

 ansatte fra en læge fremskaffer nærmere oplysning om sygdommens varighed.
Stk.2. Uanset at sygdommen er af mindre varighed end 2 uger, kan  

 menighedsrådet i særlige tilfælde, hvor den ansattes forudgående  

 sygemeldingers antal og/eller karakter taler derfor, forlange sygdommen  

 dokumenteret ved lægeattest.
Udgiften ved fremskaffelse af denne lægeattest  

 betales af den ansatte.
 Tjenestefrihed til pasning af barn.
§ 5. Den ansattes anmodning om hel eller delvis tjenestefrihed til  

 pasning af et sygt mindreårigt hjemmeværende barn på barnets l. sygedag skal  

 imødekommes, når hensynet til barnets forhold gør det nødvendigt, og  

 forholdene på tjenestestedet tillader det.
Ved misbrug af denne adgang til  

 tjenestefrihed kan ordningen inddrages ved menighedsrådets beslutning efter  

 forhandling med den ansatte.
 Stk.2. På sygedagslisten foretages særskilt notering om tjenestefrihed på  

 grund af børns sygdom.
 Sygdom af længere varighed m.v.
§ 6. Når en ansat indenfor et tidsrum af 12 på hinanden følgende måneder  

 har oppebåret løn under fravær som følge af sygdom i ialt 120 dage, skal  

 menighedsrådet foretage indberetning til kirkeministeriet herom.  

 Indberetningen skal vedlægges kopi af sygedagslisten for den pågældende samt  

 oplysning om den ansattes CPR nr., adresse og ansættelsestidspunkt.
Tidligere  

 ansættelsesforhold i staten, folkeskolen og folkekirken oplyses.
 Stk.2. Skyldes utjenstdygtigheden en den ansatte overgået arbejdsskade,  

 der begrunder krav om arbejdsskadeerstatning vedlægges tillige kopi af  

 anmeldelsen til forsikringsselskabet.
§ 7. Efter modtagelsen af den i foregående bestemmelse nævnte  

 indberetning vil der af kirkeministeriet blive indhentet en erklæring fra den  

 ansattes læge indeholdende en udførlig beskrivelse af samtlige subjektive og  

 objektive sygdomsfænomener, diagnose samt en udtalelse om udsigterne til  

 arbejdsførhed med henblik på genoptagelse af tjenesten.
Den attestudstedende  

 læge vil samtidig blive anmodet om at fremkomme med eventuelt foreliggende  

 journaludskrifter, speciallægeerklæringer, udskrivningskort samt andre  

 relevante oplysninger vedrørende den pågældendes helbredstilstand.
 Stk.2. Den ansatte gøres af kirkeministeriet bekendt med, at erklæringen  

 afgives i en lukket kuvert, der kun må åbnes af finansministeriets  

 lægekyndige konsulent.
 § 8. Efter modtagelsen af lægeerklæringen forelægges sagen af  

 kirkeministeriet for finansministeriets lægekyndige konsulent.
 Stk.2. Såfremt den ansatte genoptager sin tjeneste, medens sagen er under  

 behandling, skal menighedsrådet straks give kirkeministeriet underretning  

 herom.
 § 9. Fremgår det af lægeerklæringen, at tjenesten kan forventes  

 genoptaget med varighed, fastsættes det af kirkeministeriet, at spørgsmålet  

 om afskedigelse skal udsættes i et nærmere angivet tidsrum.
 § 10. Såfremt det af lægeerklæringen fremgår, at tjenesten ikke kan  

 forventes genoptaget med varighed, vil der, såfremt den pågældende er  

 tjenestemandsansat, af kirkeministeriet under iagttagelse af bestemmelsen i  

 tjenestemandslovens § 31 blive truffet foranstaltninger til afskedigelse af  

 den pågældende.
Stk.2. Såfremt den pågældende er ansat med tjenestemandslignende vilkår,  

 vil der af kirkeministeriet blive givet menighedsrådet meddelelse om, at der  

 er grundlag for at afskedige den pågældende på grund af helbredsbetinget  

 utjenstdygtighed.
Menighedsrådet skal snarest derefter give såvel vedkommende  

 centralorganisation som den ansatte selv adgang til at udtale sig indenfor en  

 frist, der fastsættes til 3 uger.
På det derefter foreliggende grundlag  

 træffer menighedsrådet afgørelse med hensyn til afskedigelse af den ansatte.  

 Afskedigelsen meddeles skriftligt med det for ansættelsesforholdet gældende  

 opsigelsesvarsel.
 Stk.3. Tilsvarende forholdes, såfremt den ansatte ikke har genoptaget sin  

 tjeneste inden udløbet af et i henhold til § 9 fastsat tidsrum.
Ansøgt afsked af helbredsårsager § 11. Ansøgning fra en tjenestemand om afsked af helbredsårsager skal  

 indsendes til kirkeministeriet bilagt eventuel lægeerklæring samt kopi af  

 sygedagslisten.
 Stk.2. Ansøgt afsked af en ansat med tjenestemandslignende  

 ansættelsesvilkår meddeles af menighedsrådet.
 Andre bestemmelser.
§ 12. Er en ansat hyppigt sygemeldt eller giver hans tilstand iøvrigt  

 anledning til tvivl om, hvorvidt han kan anses for helbredsmæssigt egnet til  

 at varetage sin stilling, skal menighedsrådet foretage indberetning herom til  

 kirkeministeriet.
Indberetningen vedlægges eventuelt indhentede  

 lægeerklæringer efter § 4 samt kopi af sygedagslisten.
 Stk.2. Kirkeministeriet træffer efter indhentet udtalelse fra Nævnet for  

 helbredsbedømmelser i tjenestemandssager afgørelse om, hvilke  

 helbredsoplysninger der skal forlanges af den ansatte til brug ved  

 bedømmelsen af tjenstdygtigheden.
 Stk.3. Udgifter til lægeerklæring, som forlanges i henhold til § 4,  

 stk.1, § 7 og § 12, samt udgifter til speciallægeundersøgelse eller anden  

 særlig undersøgelse, som forlanges foretaget, afholdes af vedkommende  

 kirkekasse.
Ikrafttrædelse § 13. Nærværende cirkulære træder i kraft den 1. juli 1980.
 Kirkeministeriet, den 30.maj 1980.
 P.M.V.
 E.B.
