I.
Orientering Efter bekendtgørelse nr. 626 af 10. august 1990 om trykbeholdere der  

 transporteres med indhold, skal fremstillingskontrol og periodisk kontrol  

 udføres af en af direktøren for Arbejdstilsynet anerkendt  

 prøvningsinstitution (§§ 17 og 37).
 Efter forhandlinger med Force Institutterne, Force-Dantest CERT, er disse  

 nu anerkendt til at udføre nævnte opgaver.
 Anerkendelsen er nærmere formuleret i en aftale mellem direktøren og Force  

 Institutterne, Force-Dantest CERT.
 Direktoratet er klageinstans for afgørelser truffet af Force  

 Institutterne, Force-Dantest CERT, inden for aftalen, jf. § 56 i  

 bekendtgørelsen.
 En af betingelserne for Force Institutterne, Force-Dantest CERT's  

 varetagelse af opgaverne er, at de medarbejdere i institutionen, der skal  

 forestå opgaverne, forinden har deltaget i et kursus udarbejdet og afholdt af  

 Arbejdstilsynet.
 Et sådant kursus har været afholdt, og opgaverne varetages nu af nævnte  

 institution.
 Det vil indtil videre være nødvendigt, at kredsene hjælper institutionen,  

 når man bliver anmodet herom, fx indtil institutionen har fået etableret en  

 organisation, der er i stand til at håndtere området effektivt, samt i akutte  

 situationer.
II.
Instruktion 1. Tilsynskredsen skal, i den udstrækning den  

 rekvireres til opgaver i forbindelse med fremstillingskontrol og periodisk  

 kontrol, henvise til Force Institutterne, Force-Dantest CERT, Amager  

 Boulevard 115, 2300 København S, telefon 31 54 08 30, reference Keld  

 Grønfeldt.
 2. Anmoder Force-Dantest CERT tilsynskredsen om  

 assistance, skal tilsynskredsen bistå hermed, fx i akutte situationer.
3. Med henblik på en rationel ressourceudnyttelse skal  

 tvivlsspørgsmål om udstyr, fremstillingskontrol og periodisk kontrol af  

 omhandlede beholdertyper behandles centralt af en person i Jylland (Gert  

 Nielsen, kreds Århus amt) og en person på Sjælland og øerne (Sv. Å.
Hoier,  

 kreds Københavns amt).
 Generelle spørgsmål, herunder klager over afgørelser truffet af Force  

 Institutterne, Force-Dantest CERT, behandles af Godkendelsessekretariatet.
 4. Kredsen anmodes om at bistå de personer, der er  

 nævnt under pkt. 3, med oplysninger om hidtidig administrativ praksis inden  

 for området, herunder specielle ordninger, dispensationer m.m. meddelt af  

 tilsynskredsen.
III.
Ikrafttræden Straks.
