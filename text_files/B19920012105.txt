 I medfør af § 1, stk. 1 og 2, og § 4 i lov om administration af Det  

 Europæiske Økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 414 af 13. juni 1990,  

 fastsættes:
 § 1.  Såfremt statslig kvalitetskontrol af smør  

 ønskes, rettes henvendelse herom til Veterinærdirektoratets stedlige  

 distriktskontor, som kontrollerer, om det pågældende smør opfylder de i  

 forordning (EØF) nr. 985/68 fastsatte specifikationer.
 § 2.  Efter godkendelse af smørret kan emballagen  

 mærkes »smør af første kvalitet«.
 § 3.  Bekendtgørelsen træder i kraft den 1. marts  

 1992.
