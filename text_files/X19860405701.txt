Afvist af yde beboerindskud til ung mand under henvisning til de  

 økonomiske forhold, herunder at pågældende ifølge egne oplysninger levede af  

 bistandshjælp.
Der lagdes vægt på ansøgerens samlede forhold - herunder  

 boligudgiftens størrelse, der stort set svarede til den, klienten allerede  

 betalte.
Amtsankenævnet har den 23. september 1986 behandlet Deres klage over, at  

 det sociale udvalg i kommune har meddelt afslag på lån til betaling af  

 beboerindskud og truffet følgende AFGØRELSE:
 Amtsankenævnet stadfæster kommunes sociale udvalgs afslag på lån til  

 betaling af beboerindskud i lejligheden, idet nævnet finder, at De efter en  

 samlet vurdering af Deres fremtidige økonomiske forhold sammenholdt med  

 boligudgiftens størrelse, ikke opfylder betingelserne for at opnå lån til  

 betaling af beboerindskud.
 ANKEVEJLEDNING:
 Af lov om individuel boligstøtte § 63, stk. 2 fremgår, at amtsankenævnets  

 afgørelse er endelig og derfor ikke kan påklages til anden administrativ  

 myndighed.
 Boligministeren kan dog behandle nævnets afgørelse, hvis boligministeren  

 mener, at sagen har principiel betydning.
 Beslutter De Dem for, under henvisning til ovenstående, at klage over  

 nævnets afgørelse, skal klagen inden 4 uger fra modtagelse af denne afgørelse  

 sendes til: Amtsankenævnet, Amtsgården, Sorsigvej, 6760 Ribe.
 Deres klage vil da, sammen med sagens akter, blive sendt til  

 Boligstyrelsen.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen henvises til vedlagte notat.
 LOVREGLER:
 Amtsankenævnet har lagt følgende lovregler til grund ved behandlingen af  

 Deres anke: Lov om boligstøtte §§ 47, 48 og 49.
Oplæg til møde i amtsankenævnet den 23. september 1986 kl. 13.00 J. nr. :
 Navn :
 CPR :
 Adresse :
 Stilling :
 Civilstand :
 Børn :
 Notat udsendt :
 Klagen :
 Der klages den 26. august 1986 over, at det sociale udvalg i kommune har  

 meddelt afslag på lån til betaling af beboerindskud til lejligheden.
 Kommunens begrundelse :
 Det sociale udvalg i kommunen har i skrivelse af 2. september 1986 som  

 begrundelse for afgørelsen henvist til, at huslejen ikke står i rimeligt  

 forhold til klagerens fremtidige indkomst, jfr. klagerens egne oplysninger  

 om, at den fremtidige indkomst er bistandshjælp.
 Faktiske oplysninger :
Det drejer sig om en enlig 35-årig mand fra X, som på grund af dårlige boligforhold og bedre beskæftigelsesmuligheder har ønsket at flytte til en boligforeningslejlighed i Y.
 Klageren kan få lejligheden fra 1. december 1986.
 Klageren har oplyst, at han i perioden 4. august til 26. september 1986 er  

 på specialarbejderkursus - nettolønnen er 1.460 kr. pr. uge.
 Klagers oplysninger vedrørende boligen i X:
Husleje 1.500 kr., varme 1.260 kr., el uoplyst.
Størrelse: 120 (m2)  

 fordelt på 3 værelser, stort køkken, 2 entreer og badeværelse.
 Boligsikring i kommune: 248 kr.
 Boligen er beliggende langt ude på landet - i øvrigt er boligen meget  

 utæt, hvilket medfører, at der alene er åben for varme i stue og badeværelse.
 Vedrørende lejligheden i Y:
Husleje 2.370 kr., varme 700 kr. pr. md., el uoplyst.
Størrelse: 3  

 værelser, i alt 85 (m2).
