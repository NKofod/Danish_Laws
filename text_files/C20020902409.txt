Oplysninger til bevillingskontrollen for  

 finansåret 2001 1. Ifølge rigsrevisorlovens § 17, stk. 1, (lovbekendtgørelse  

 nr. 3 af 7. januar 1997), skal rigsrevisor afstemme statsregnskabet med  

 særregnskaberne og sammenholde bevillings- og regnskabstal  

 (bevillingskontrol). Rigsrevisionen afgiver en beretning til statsrevisorerne  

 om revisionen af statsregnskabet, hvori der redegøres for den  

 udførte bevillingskontrol.
Statsrevisorernes årlige beretning om revisionen af statsregnskabet  

 indeholder herudover en redegørelse for den udførte revision  

 for hvert enkelt ministerområde.
Endvidere vil en række  

 tværgående emner blive behandlet i beretningen.
 2. Til brug for bevillingskontrollen for finansåret 2001 bedes  

 ministeriet sende de i pkt. 5-8 nævnte oplysninger vedrørende  

 samtlige hovedkonti under ministerens område og den i pkt. 9  

 nævnte erklæring til Rigsrevisionen senest den 15. april  

 2002.
 Det skal bemærkes, at der ud over enkelte sproglige  

 præciseringer er foretaget følgende ændringer i  

 forhold til sidste års indkaldelse af oplysninger til brug for  

 bevillingskontrollen:
 i  

 	 I pkt. 6.a om driftsbevillinger er sidste sætning ny og  

 vedrører bevillingsoverskridelse.
 i  

  	Det tidligere pkt. 7 om videreførselsbeløb er erstattet af  

 et nyt punkt om bevillingsafregning.
 i  

 	Det tidligere pkt. 9 om ændringer i regnskabsmæssige  

 principper mv. er erstattet af et nyt punkt om afgivelse af en  

 erklæring til regnskabet.
 Rigsrevisionen forudsætter, at afgivelsen af de  

 regnskabsmæssige forklaringer for hovedkonti berørt af  

 ressortændringerne som hovedregel varetages af det  

 ministerområde, hvortil det pågældende område er  

 overgået, jf. Økonomistyrelsens skrivelse af 18. januar 2002 til  

 alle departementer vedrørende ministeriernes bidrag til  

 statsregnskabet for 2001. Såfremt dette ikke er tilfældet, skal  

 Rigsrevisionen anmode om, at det senest den 1. marts 2002 bliver oplyst,  

 hvilken aftale de berørte ministerier indbyrdes har truffet.
Tværgående emner til beretningen for 2001 3. Rigsrevisionen vil undersøge følgende  

 tværgående emner med henblik på en eventuel omtale i  

 beretningen for 2001:
i  

  	Virksomhedsregnskaber i  

  	Digital forvaltning i  

  	Navision Stat i  

  	Tilsagn i  

  	Løn i  

  	Statens lønsystem (SLS) i  

  	Formålsbestemte afgifter.
 Rigsrevisionen vil rette henvendelse til de relevante ministerier, hvis  

 der til undersøgelsen af de tværgående emner er behov for  

 særlige oplysninger.
Regnskabsmæssige forklaringer 4. Der afgives regnskabsmæssige forklaringer ved væsentlige  

 afvigelser mellem de opstillede mål og de opnåede resultater samt  

 ved væsentlige afvigelser mellem bevillingstal og regnskabstal.
De  

 nærmere krav til de regnskabsmæssige forklaringer er beskrevet i  

 pkt. 5-8 nedenfor.
 For hovedkonti, der indgår i et virksomhedsregnskab for 2001, skal  

 alle de i pkt. 5-8 omtalte regnskabsmæssige forklaringer indgå i  

 virksomhedsregnskabet.
 5. For hovedkonti, hvor der er opstillet mål i  

bevillingslovene, skal der redegøres for  

 væsentlige afvigelser mellem de opstillede mål, fx aktivitets-,  

 service- og produktivitetsmål, og de opnåede resultater.  

 Oplysningerne om de opnåede resultater afgives i en form, der  

 muliggør sammenligning med oplysningerne i bevillingslovene.
 For hovedkonti, der indgår i et virksomhedsregnskab,  

 skal der endvidere redegøres for væsentlige afvigelser mellem de  

 i virksomhedsregnskabet gengivne mål og de opnåede resultater.
 Hvis der er tvivl, bør der afgives regnskabsmæssig  

 forklaring.
6. Der skal endvidere på hovedkontoniveau afgives  

 regnskabsmæssig forklaring for alle bevillingstyper for  

 væsentlige afvigelser mellem bevillingstallene, som de fremgår af  

 bevillingslovene, og statsregnskabstallene.
For hovedkonti med  

 bevillingsafregning bedes de regnskabsmæssige forklaringer tage  

 udgangspunkt i årets resultat.
Ved vurdering af om en afvigelse er væsentlig,  

 må såvel den procentvise som den beløbsmæssige  

 afvigelse tages i betragtning.
Hvis der er tvivl, bør der afgives  

 regnskabsmæssig forklaring.
 De regnskabsmæssige forklaringer skal bl.a.  

 indeholde oplysninger om, hvilke ændringer i  

 budgetteringsforudsætningerne, herunder aktivitetsændringer,  

 afvigelserne dækker over, baggrunden for disse ændringer samt  

 hvordan ændringerne relaterer sig til de realiserede udgifter og  

 indtægter.
 For driftsbevillinger, anlægsbevillinger og  

 statsvirksomheder gives der forklaring i følgende  

 tilfælde:
a. 	For driftsbevillinger hvis der er væsentlige  

 afvigelser mellem bevillings- og regnskabstal for den samlede  

 nettoudgiftsbevilling eller for lønsumsbevillingen.
Der skal  

 således ikke afgives forklaring for afvigelser på underkonti  

 eller standardkonti inden for hovedkontoen.
Forklaring på afvigelser  

 for hele hovedkontoen kan dog tage udgangspunkt i mer- eller mindreforbrug  

 på underkonti eller standardkonti.
 Der skal under alle omstændigheder afgives regnskabsmæssig  

 forklaring, hvis bevillingsoverskridelsen udgør mere end 2 % af  

 bruttodriftsudgifterne eller 10 mio. kr., eller hvis en  

 bevillingsoverskridelse fra tidligere år ikke er udlignet, jf.  

 Budgetvejledning 2001, pkt. 2.6.5.
b. 	For anlægsbevillinger i form af  

 projektbevilling afgives regnskabsmæssig forklaring ved  

 væsentlige afvigelser mellem bevillings- og regnskabstal for det  

 enkelte projekt, eller hvis der i øvrigt er væsentlige  

 projektændringer eller væsentlige ændringer med hensyn til  

 totaludgift og færdiggørelsestidspunkt, jf.
Budgetvejledning  

 2001, pkt. 2.8.3.
 For anlægsbevillinger, hvor dele af bevillingen er afsat som  

 rådighedspulje, afgives der regnskabsmæssig forklaring ved  

 merforbrug eller væsentligt mindreforbrug af rådighedspuljen i  

 forhold til det bevilgede.
c. 	For statsvirksomheder redegøres for afvigelser  

 ud over de tilladte akkumulerede udsving i nettotallet.
Der afgives en  

 oversigt over det akkumulerede udsving i forhold til nettotallet for de  

 sidste 4 år, og der afgives forklaring, hvis det akkumulerede udsving  

 er negativt 4 år i træk, jf.
Budgetvejledning 2001, pkt. 2.7.4.
 7. For hovedkonti med bevillingsafregning afgives  

 regnskabsmæssig forklaring for væsentlige beløb  

 indrapporteret til bevillingsafregningsskemaets (arbejdsudgaven) pkt. 5, 12,  

 16, 17 og 18.
 8. Hvis Finansministeriet i finansårets løb har givet  

 ministeriet tilladelse til at foretage dispositioner, hvortil der ikke  

 normalt er hjemmel, herunder fx overførsler mellem hovedkonti, bedes  

 ministeriet vedlægge kopi af korrespondance mv.
9. Ministeriets ledelse anmodes om i tilknytning til de  

 regnskabsmæssige forklaringer efter bedste overbevisning og viden at  

 afgive en erklæring til regnskabet for ministerområdet  

 om, i  

  	at der ikke er sket ændringer i de regnskabsmæssige  

 principper, der har betydning for vurdering af regnskabet for 2001, i  

  	at regnskabet indeholder alle de bogføringskredse og  

 delregnskaber, ministerområdet er ansvarlig for, i  

  at forbruget af givne bevillinger er opgjort korrekt, i  

  at aktiver og passiver er opgjort korrekt, i  

  at de dispositioner, der er omfattet af regnskabsaflæggelsen, er i  

 overensstemmelse med meddelte bevillinger, love og andre forskrifter samt med  

 indgåede aftaler og sædvanlig praksis, samt i  

  at der ved forvaltningen af ministeriets midler er taget skyldige  

 økonomiske hensyn.
 10. Yderligere eksemplarer af denne cirkulæreskrivelse kan  

 rekvireres ved henvendelse til Rigsrevisionen, revisor Michael Nielsen, tlf.  

 33 92 84 16. Cirkulæreskrivelsen findes også på  

 Rigsrevisionens hjemmeside:  www.rigsrevisionen.dk.
