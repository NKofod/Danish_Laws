Klage over diagnostik vedrørende seneknude ved håndled Nævnet fandt grundlag for kritik af speciallægen, der udførte MR skanningen, idet nævnet fandt, at lægen ikke på det foreliggende diagnostiske grundlag burde have konkluderet, at der var tale om en ganglion.
Nævnet lagde vægt på, at MR skanningen blev gennemført uden anvendelse af kontrast samt, at der var uoverensstemmelse mellem det ved ultralydsundersøgelsen og MR skanningen påviste resultat, hvilket samlet burde have fået lægen til ikke at anføre en sikker diagnose.
