Skriftlig fremsættelse (23. februar 2005) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
Forslag til lov om  

 ændring af lov om universiteter (universitetsloven) (Lovforslag nr.
L 114).
 Med henblik på, at øge internationaliseringen på danske  

 universiteter fremsætter jeg forslag til ændring af universitetsloven.  

 Lovforslaget ligger i forlængelse af regeringens redegørelse til Folketinget  

 om  

 styrket internationalisering af uddannelse fra april 2004.
 Der er tale om en genfremsættelse, idet lovforslaget  

 bortfaldt som følge af folketingsvalget.
Lovforslaget skal ses i lyset af, at vi lever i en stadig  

 mere globaliseret verden.
Med lovforslaget skabes bedre muligheder for øget  

 studentermobilitet over landegrænser ved forpligtende og styrket  

 uddannelsessamarbejde mellem danske og udenlandske universiteter, samt ved at  

 etablere en friplads- og stipendieordning for visse udenlandske studerende på  

 danske kandidatuddannelser.
Lovforslaget vil sikre faste og gennemskuelige rammer for de  

 udenlandske uddannelsesforløb, som et stort antal universitetsstuderende  

 deltager i.
Usikkerhed om merit for udenlandsophold, risiko for  

 studietidsforlængelse m.v. kan hæmme den internationale mobilitet.  

 Lovforslaget  

 vil også give universiteterne mulighed for at deltage i udbud af uddannelser  

 inden for EUs Erasmus Mundus programmer.
 Med lovforslaget foretages en teknisk inkorporering af  

 eksisterende regler, for så vidt angår afholdelse prøver og eksaminer i  

 udlandet.
Lovforslaget giver danske universiteter bedre rammer i den  

 internationale konkurrence om forskningsbaseret uddannelse, sådan at  

 universiteterne  udover at kunne tilbyde danske studerende uddannelser  

 på  

 internationalt niveau  også kan tiltrække højt kvalificerede  

 udenlandske  

 studerende til uddannelser i Danmark.
Etablering af en friplads- og  

 stipendieordning for visse udenlandske studerende til de danske  

 kandidatuddannelser skal bidrage til dette.
Ordningen giver mulighed for en  

 målrettet og strategisk rekruttering af dygtige udenlandske studerende.
Lovforslaget udmønter redegørelsens forslag om indførelse af  

 deltagerbetaling for studerende uden for EU/EØS.
Der afskæres  

 taxametertilskud  

 for studerende uden for EU/EØS ved efterfølgende udstedelse af bekendtgørelse  

 herom.
Universiteterne får efter forslaget også mulighed for at tildele  

 fripladser og stipendier for overskud optjent ved salg af uddannelser til  

 visse  

 udenlandske studerende.
 Idet jeg i øvrigt henviser til de bemærkninger, der ledsager  

 forslaget, tillader jeg mig at anbefale det til det Høje Tings velvillige  

 behandling.
