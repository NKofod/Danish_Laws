 1. Bestemmelserne i denne kundgørelse er gældende for  

 militære tjenestemænd, militært personel ansat på tjenestemandslignende  

 vilkår, kontrakt- og overenskomstansat militært personel samt værnepligtigt  

 personel udover og i direkte fortsættelse af den fastsatte første samlede  

 uddannelse.  Bestemmelsernes omfang.
2. Tjenstlige fravær fra det faste tjenestested,  

 hvorunder der ydes merudgiftsgodtgørelse m.v., jfr.
Kundgørelse for Forsvaret  

 B.16-1981, berettiger ovennævnte personel til udvidet adgang til lægehjælp,  

 fri medicin og akut påkrævet tandbehandling for forsvarets regning, jfr. lov  

 nr. 154 af 7.juni 1958 om lønninger og pensioner m.v. til statens  

 tjenestemænd, § 103, stk. 2. Udvidet adgang til lægehjælp m.v. forekommer  

 herefter kun i forbindelse med fravær fra det faste tjenestested under  

 deltagelse i øvelser, sejlads med flådens skibe m.v., ophold i  

 øvelses-/skydelejre m.v., hvor personellet anvises logi og bespises af  

 forsvaret, jfr.
Kundgørelse for Forsvaret B.16-1981 om godtgørelse af  

 merudgifter.
3. Under andre former for tjenstlige fravær fra det  

 faste tjenestested har det heromhandlede personel alene adgang til  

 lægebehandling m.v. efter de sædvanlige regler for tjeneste på det faste  

 tjenestested.
Disse regler omfatter følgende:
a.
Undersøgelse og behandling ved forsvarets lægestuer og infirmerier  

 samt hos de civile læger, med hvem forsvaret har oprettet kontrakt om  

 behandling af forsvarets personel, herunder røntgenundersøgelser i  

 diagnostisk øjemed.
b.
Stk.1. Til personel, der er ansat på månedsløn før 1.april 1975, kan der alene ydes godtgørelse for den del af udgiften til  

 tilskudsberettiget medicin, som ikke dækkes af den offentlige sygesikring, og  

 kun såfremt medicinen er ordineret i forbindelse med behandling hos  

 militærlæge, jfr. aftale af 18.december 1974 om godtgørelse af  

 medicinudgifter til militære tjenestemænd og ansatte på tjenestemandslignende  

 vilkår under forsvarsministeriets område.
For medicin, der ikke er  

 tilskudsberettiget ved den offentlige sygesikring, yder forsvaret ingen  

 godtgørelse.
Adgang til godtgørelse bortfalder ved fratræden og indtræder  

 ikke påny ved genansættelse.
Stk.2. Personel, der er ansat på månedsløn den  

 1.april 1975 eller senere har ikke adgang til godtgørelse for medicinudgifter  

 under andre former for tjenstlige fravær fra det faste tjenestested end de  

 under pkt. 2 nævnte.
c.
Undersøgelse og tandbehandling ved forsvarets tandklinikker inden for  

 rammerne af de ydelser, som er omfattet af den offentlige sygesikrings  

 refusionsordning, samt lokalbedøvelser.
4. For personel, der er eller måtte blive garnisoneret  

 i hovedstadsområdet, er den med hjemmel i lov nr. 154 af 7.juni 1958, stk.1,  

 for militært personel ansat før 1.april 1962 tillagte adgang til vederlagsfri  

 indlæggelse og behandling på det tidligere Københavns militærhospital fortsat  

 gældende, dog kun for så vidt angår indlæggelse og ambulant behandling på  

 medicinsk afdeling TA.
Denne afdeling samt militærpsykiatrisk klinik er de  

 eneste nuværende selvstændige afdelinger, som er opretholdt efter  

 militærhospitalets sammenlægning med Rigshospitalet, jfr. normeringslov for  

 finansåret 1962/1963,lb.nr.963. Den nævnte ret består kun så længe medicinsk  

 afdeling TA opretholdes som selvstændig afdeling på Rigshospitalet.
 5. Kundgørelse for Forsvaret A.151-1962, pkt. 7,  

 udgår.
 FMN 6.kt. 542.02-24.
 Hans Engell.
