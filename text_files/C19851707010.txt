Ved ændring af færdselsloven, lov nr. 158 af 24. april 1985, er den  

 generelle hastighedsgrænse nedsat fra 60 km/t til 50 km/t på veje inden for  

 tættere bebygget område.
Denne hastighedsgrænse vil være gældende fra 1.  

 oktober 1985.
 Ved samme lov er fastsat, at den generelle maximalhastighed på  

 motortrafikveje er 80 km/t som hidtil, men at maximalhastigheden på nogle  

 motortrafikveje eller på visse strækninger af dem kan forøges til 90 km/t.
 Fra Justitsministeriet udsendes til politiet samt til amtskommuner og  

 kommuner »cirkulære om lokale hastighedsbegrænsninger« (cirkulære  

 af 5. juli 1985) og »cirkulæreskrivelse om ændringer i retningslinierne  

 for fastsættelse af lokale hastighedsgrænser« (cirkulæreskrivelse af 5.  

 juli 1985).
 For afmærkningen på hovedlandevejene får lovændringen følgende betydning:
 Samarbejdspartnere, der har landegrænsetavler, anmodes om snarest at  

 bestille de nødvendige symboler hos deres sædvanlige leverandør af  

 tavlemateriel og montere symbolerne på landegrænsetavlerne i løbet af uge 39.
Vejdirektoratet har som diskussionsgrundlag udarbejdet vedlagte notat.
I  

 notatet er der for alle de mindre byer, som har hovedlandeveje, lavet forslag  

 om den fremtidige hastighedsbegrænsning.
 Vejdirektoratet anmoder amtskommunerne/kommunerne om på grundlag af  

 listens forslag at drøfte hastighedsbegrænsningerne i byerne med politiet og  

 meddele Vejdirektoratet resultatet - så snart som muligt.
Vi skal herved meddele, at samarbejdspartnerne på Vejdirektoratets vegne  

 kan bestille plakater hos Rådet til opsætning på de hovedlandeveje, der fører  

 ind i byområder med 50 km/t hastighedsbegrænsning.
Udgifterne til indkøb og  

 opsætning bedes afholdt over konto 2.46.1.B og kan om nødvendigt anføres i  

 forbindelse med 2. budgettransport.
