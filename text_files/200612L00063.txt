Fremsat den 3. november 2006 af  

 videnskabsministeren (Helge Sander) Forslag til Lov  

 om ændring af lov om konkurrence- og forbrugerforhold  

  

 på telemarkedet (Visse  

 tekniske krav til udbydere af elektroniske kommunikationsnet eller -tjenester  

 -  

 opfølgning på regeringens handlingsplan for terrorbekæmpelse) § 1 I lov om konkurrence- og forbrugerforhold på  

 telemarkedet, jf. lovbekendtgørelse nr. 784 af 28. juli 2005, som ændret ved  

 § 1 i lov nr. 1427 af 21. december 2005 og § 1 i lov nr. 545 af 8.  

 juni 2006, foretages følgende ændringer:
 1.  

  

 I  

  

 § 15, stk. 1,  

  

 indsættes som nyt  

 nummer:
 »1)  

 	  

 at det tekniske  

 udstyr og de tekniske systemer, udbyderen anvender, er indrettet således, at  

 politiet kan få adgang til oplysninger om teletrafik samt til at foretage  

 indgreb i meddelelseshemmeligheden i form af historisk teleoplysning og  

 udvidet  

 teleoplysning, jf. lov om rettens pleje kapitel 71 og 74,«.
 Nr. 1-5 bliver herefter nr. 2-6.
 2.  

  

 I  

  

 § 15, stk. 3,  

  

 ændres »stk. 1,  

 nr. 3» til: »stk. 1, nr. 4«.
 3.  

  

 I  

  

 § 15, stk. 4,  

  

 indsættes efter »fremskaffelse  

 af«: » oplysninger om teletrafik samt«.
 4.  

  

 I  

  

 § 15, stk. 5,  

  

 ændres »stk. 1,  

 nr. 1-3« til: »stk. 1, nr. 1-4«.
§ 2 Loven træder i kraft den 15. september 2007.
Bemærkninger til lovforslaget Almindelige bemærkninger A.
Baggrunden for lovforslaget Regeringen fremlagde den 16. november 2005 en handlingsplan  

 for terrorbekæmpelse på baggrund af rapporten »Det danske samfunds beredskab  

 og  

 indsats mod terror« fra en tværministeriel arbejdsgruppe nedsat af  

 Statsministeriet.
Ved lov nr. 545 af 8. juni 2006 om ændring af lov om  

 konkurrence- og forbrugerforhold på telemarkedet, lov om radiofrekvenser og  

 lov  

 om radio- og teleterminaludstyr og elektromagnetiske forhold (Opfølgning på  

 regeringens handlingsplan for terrorbekæmpelse) blev der vedtaget nogle  

 ændringer,  

 som gennemfører forskellige anbefalinger i regeringens handlingsplan.
Af  

 forarbejderne til den nævnte ændring af lov om konkurrence- og  

 forbrugerforhold  

 på telemarkedet (jf.
Folketingstidende 2005-06, tillæg A, s. 7311 ff.)  

 fremgår  

 det, at der vil blive fremsat et lovforslag om indretning af udstyr og  

 systemer  

 til registrering og opbevaring af historiske oplysninger i oktober 2006.  

 Dette  

 lovforslag gennemfører den del af anbefaling 15 i »Regeringens handlingsplan  

 for terrorbekæmpelse«, som vedrører indretning af udstyr og systemer til  

 registrering og opbevaring af oplysninger om teletrafik, historiske  

 teleoplysninger og udvidede teleoplysninger.
På teleområdet bliver der i handlingsplanen lagt vægt på  

 behovet for at iværksætte et udredningsarbejde i samarbejde med branchen med  

 henblik på afklaring af de tekniske konsekvenser af de forskellige  

 anbefalinger  

 - og i muligt omfang omkostningsskøn.
Anbefaling 15 har været behandlet i en  

 teknisk arbejdsgruppe under Videnskabsministeriet med de relevante parter i  

 branchen, Justitsministeriet, Politiets Efterretningstjeneste og IT- og  

 Telestyrelsen.
Lovforslaget bygger på dette udredningsarbejde.
 Lovforslaget skal ses i sammenhæng med Justitsministeriets  

 bekendtgørelse nr. 988 af 28. september 2006 om udbydere af elektroniske  

 kommunikationsnets og elektroniske kommunikationstjenesters registrering og  

 opbevaring af oplysninger om teletrafik (logningsbekendtgørelsen), der er  

 udstedt i medfør af retsplejeloven § 786, stk. 4. I denne  

 bekendtgørelse fastlægges omfanget af de oplysninger, der er pligt til at  

 registrere og opbevare.
B.
Gældende regler 1. Lov om konkurrence- og forbrugerforhold på  

 telemarkedet I medfør af den nuværende § 15 er udbydere af  

 elektroniske kommunikationsnet eller -tjenester forpligtet til at indrette  

 det  

 udstyr og de systemer, udbyderen anvender, så det er muligt for politiet at  

 foretage fremadrettede indgreb i meddelelseshemmeligheden.
Med fremadrettede  

 indgreb forstås tilvejebringelse af oplysninger fra det tidspunkt, der  

 fastslås  

 i en retskendelse og fremad.
 Pligten er afgrænset til at gælde for udbydere af  

 elektroniske kommunikationsnet eller -tjenester til slutbrugere som nævnt i  

 § 6, stk. 1, i lov om konkurrence- og forbrugerforhold på  

 telemarkedet,  

 hvorved forstås parter,  

 som på kommercielt grundlag stiller net eller tjenester til rådighed for  

 flere  

 slutbrugere.
 Bestemmelsen omfatter ikke anvendelse af it- og  

 efterbehandlingsudstyr til registrering af historisk teleoplysning og udvidet  

 teleoplysning.
2. Persondatabeskyttelse Persondataloven gælder ifølge lovens § 1 for al  

 behandling af personoplysninger som helt eller delvis foretages ved hjælp af  

 elektronisk databehandling og for ikke elektronisk behandling af  

 personoplysninger, der er eller vil blive indeholdt i et register.
Behandling  

 omfatter enhver form for håndtering af personoplysninger, herunder bl.a.  

 videregivelse.
Lovforslaget ændrer ikke de rettigheder og forpligtelser,  

 der gælder for behandling af personoplysninger, jf. persondataloven eller  

 anden  

 lovgivning, der indeholder regler om beskyttelse af personoplysninger.
Dette  

 gælder således også de bestemmelser om beskyttelse af personoplysninger, der  

 er  

 fastsat i telelovgivningen.
 Hermed tænkes navnlig på reglerne om behandlingssikkerhed i  

 persondatalovens kapitel 11, samt § 13, stk. 3, i lov om  

 konkurrence-  

 og forbrugerforhold på telemarkedet, hvorefter udbyderne skal træffe de  

 nødvendige  

 foranstaltninger med henblik på at sikre, at oplysninger om andres brug af  

 nettet eller tjenester eller indholdet heraf ikke er tilgængelige for  

 uvedkommende.
 De i lovforslaget indeholdte ændringer af regler om  

 udbydernes udstyr og systemer skal alene muliggøre adgang for politiet i  

 henhold til retsplejeloven. Ændringerne vil således ikke medføre, at det  

 bliver  

 lettere for andre - herunder for personer, der er ansat hos eller udfører  

 arbejde for udbyderne - at få adgang til oplysninger, som er dem  

 uvedkommende.
3. Forholdet til retsplejeloven og regler  

 vedtaget i medfør heraf Kravene til hvilke oplysninger, der skal registreres og  

 opbevares, fremgår af logningsbekendtgørelsen.
Disse krav afgrænser  

 forpligtelsen i forhold til indretning af udstyr og systemer efter dette  

 lovforslag.
 Dette lovforslags ikrafttræden må på grund af den nære  

 sammenhæng med logningsbekendtgørelsen fastsættes, så den falder sammen med  

 logningsbekendtgørelsens ikrafttræden, da udbyderne først skal have pligt til  

 at indrette deres udstyr, når forpligtelsen til registrering og opbevaring af  

 oplysninger i medfør af logningsbekendtgørelsen træder i kraft.
 Lovforslaget skal sikre, at udbydere af elektroniske  

 kommunikationsnet eller -tjenester forpligtes til at indrette deres systemer  

 således, at politiet kan få adgang til at foretage indgreb i  

 meddelelseshemmeligheden.  

 Indgreb i meddelelseshemmeligheden er reguleret i retsplejelovens kapitel 71.
 Politiet vil derudover i medfør af reglerne om edition i  

 retsplejelovens kapitel 74 kunne få adgang til de oplysninger, som udbyderne  

 registrerer og opbevarer.
4. Den tværministerielle arbejdsgruppes  

 overvejelser I november 2005 afgav Statsministeriets tværministerielle  

 arbejdsgruppe vedrørende terrorbekæmpelse en rapport med titlen »Det danske  

 samfunds beredskab og indsats mod terror«.
 Rapporten indeholder arbejdsgruppens overvejelser og  

 anbefalinger om ændring af bl.a. telelovgivningen.
 Rapportens anbefalinger dannede grundlag for »Regeringens  

 handlingsplan for terrorbekæmpelse«.
4.1. Arbejdsgruppens overvejelser vedr.  

 pligter for udbydere af elektroniske kommunikationsnet eller -tjenester Oplysninger om telekommunikation vil ofte have væsentlig  

 betydning for politiets efterforskning.
Arbejdsgruppen anbefaler derfor, at  

 der  

 stilles en række krav til udbydere af elektroniske kommunikationsnet eller  

 -tjenester med henblik på at sikre politiet en hurtig og effektiv adgang til  

 oplysninger om telekommunikation som led i konkret efterforskning.
4.2. Arbejdsgruppens overvejelser vedr.  

 teknisk indretning hos udbydere af elektroniske kommunikationsnet eller  

 -tjenester Arbejdsgruppen anfører, at der ikke i medfør af den  

 dagældende § 15 i lov om konkurrence- og forbrugerforhold på  

 telemarkedet,  

 jf. lovbekendtgørelse nr. 784 af 28. juli 2005, kunne antages at gælde en  

 pligt  

 for de af loven omfattede udbydere til at sikre (uden udgift for staten,  

 herunder politiet), at det tekniske udstyr er indrettet, så det teknisk er  

 muligt at foretage indgreb i meddelelseshemmeligheden i relation til  

 pakkebaseret kommunikation (datatransmission, f.eks. over internettet).
 Arbejdsgruppen bemærker endvidere, at indgreb i  

 meddelelseshemmeligheden i fremtidige kommunikationsformer kunne være  

 forbundet  

 med store omkostninger for politiet, da omkostningerne i forbindelse med  

 etablering  

 af indgrebet vil påhvile staten.
 På den baggrund opstiller arbejdsgruppen følgende  

 anbefaling:
 15.  


  

 Arbejdsgruppen  

 anbefaler, at § 15 i lov om konkurrence- og forbrugerforhold på  

 telemarkedet ændres, så udbydere af elektroniske kommunikationsnet og  

 -tjenester får pligt til at indrette deres tekniske udstyr på en måde, der  

 gør  

 indgreb i meddelelseshemmeligheden muligt uanset teknologisk fremføringsform.
 Arbejdsgruppen bemærker, at det muligvis vil være  

 nødvendigt at udvikle nye tekniske løsninger for at kunne opfylde en sådan  

 forpligtelse.
Arbejdsgruppen bemærker endvidere, at det danske telemarked  

 i dag er kendetegnet ved, at der er mange teleudbydere af meget varierende  

 størrelse.
Det kan til illustration heraf nævnes, at 6 % af teleselskaberne i  

 2004 stod for 94 % af omsætningen.
Der findes således ved siden af de store  

 udbydere  

 en lang række mindre udbydere, der på kommerciel basis tilbyder teleydelser  

 til  

 danske forbrugere.
 Arbejdsgruppen har hæftet sig ved, at der ud over store og  

 mindre store »traditionelle« teleselskaber findes bl.a. en række foreninger  

 (der skal tælles i tusinder) - f.eks. boligforeninger eller antenneforeninger  

 -  

 der udbyder typisk internettjenester eller telefoni gennem etablering af  

 lokale  

 net.
Arbejdsgruppen finder, at det, med henblik på at sikre et  

 bredt konkurrence- og innovationspræget telemarked, må overvejes at undtage  

 de  

 helt små udbydere, herunder f.eks. andelsbolig- og antenneforeninger fra  

 lovens  

 anvendelsesområde.
Arbejdsgruppen begrunder dette med, at behovet for at  

 kunne  

 foretage indgreb primært retter sig mod de større udbydere, og at  

 omkostningerne ved at ændre de tekniske systemer vil kunne virke meget  

 byrdefulde  

 for især mindre udbydere.
 Samtidig anfører arbejdsgruppen, at det kan overvejes at  

 give udbyderne mulighed for at out-source forpligtelsen, således at indgrebet  

 rent faktisk finder sted hos f.eks. den netværksudbyder, hvis net den  

 pågældende  

 mindre udbyder benytter.
C.
Lovforslagets indhold 1. Ændring af lov om konkurrence- og  

 forbrugerforhold på telemarkedet Anbefaling 15 i »Regeringens handlingsplan for  

 terrorbekæmpelse« blev delvist gennemført i medfør af lov nr. 545 af 8. juni  

 2006 om ændring af lov om konkurrence- og forbrugerforhold på telemarkedet,  

 lov  

 om radiofrekvenser og lov om radio- og teleterminaludstyr og  

 elektromagnetiske  

 forhold (Opfølgning på regeringens handlingsplan for terrorbekæmpelse). Ved  

 denne lov blev det tidligere centralbegreb i den daværende § 15,  

 stk. 1, ændret til »udstyr og systemer« for at sikre, at der fremover  

 kan  

 foretages indgreb i meddelelseshemmeligheden i form af fremadrettet  

 teleoplysning  

 og udvidet teleoplysning uanset den teknologi, der anvendes til at fremføre  

 kommunikationen.
 Formålet med lovforslaget er at sikre, at udbydere af  

 elektroniske kommunikationsnet eller -tjenester indretter deres udstyr og  

 systemer således, at disse kan registrere og opbevare oplysninger om  

 teletrafik, jf. retsplejelovens § 786, stk. 4, og at der kan gøres  

 indgreb i meddelelseshemmeligheden i form af oplysninger om teletrafik,  

 historisk teleoplysning og udvidet teleoplysning, jf. retsplejelovens kapitel  

 71.
 Kravene til hvilke oplysninger, der skal registreres og  

 opbevares, fremgår af Justitsministeriets bekendtgørelse nr. 988 af 28.  

 september 2006 om udbydere af elektroniske kommunikationsnets og elektroniske  

 kommunikationstjenesters registrering og opbevaring af oplysninger om  

 teletrafik (logningsbekendtgørelsen). Disse krav afgrænser forpligtelsen i  

 forhold til indretning af udstyr og systemer efter dette lovforslag.
 Der har i forbindelse med udarbejdelse af  

 logningsbekendtgørelsen været nedsat en arbejdsgruppe under  

 Justitsministeriet  

 med repræsentanter fra it- og telebranchen og boligforeninger og -selskaber.
 Logningsbekendtgørelsen har hjemmel i retsplejelovens  

 § 786, stk. 4. Bestemmelsen blev indsat i retsplejeloven i medfør  

 af  

 lov nr. 378 af 6. juni 2002 om ændring af straffeloven, retsplejeloven, lov  

 om  

 konkurrence og forbrugerforhold på telemarkedet m.v., der bl.a. indsatte nye  

 bestemmelser i retsplejelovens § 786 om registrering og opbevaring af  

 oplysninger om teletrafik og om telenet- og teletjenesteudbyderes praktiske  

 bistand til politiet.
Efter retsplejelovens § 786, stk. 4, påhviler det  

 udbydere af elektroniske kommunikationsnet eller -tjenester at foretage  

 registrering og opbevaring i 1 år af oplysninger om teletrafik til brug for  

 efterforskning og retsforfølgning af strafbare forhold.
Justitsministeren  

 fastsætter i henhold til bestemmelsen efter forhandling med ministeren for  

 videnskab, teknologi og udvikling nærmere regler om denne registrering og  

 opbevaring.
Historiske teleoplysninger skal som udgangspunkt - i  

 overensstemmelse med reglerne i retsplejeloven - udleveres i Danmark.
Der kan  

 imidlertid forekomme tilfælde, hvor en teleudbyder i overensstemmelse med  

 reglerne i retsplejeloven skal udlevere historiske teleoplysninger, men hvor  

 oplysningerne rent fysisk opbevares i et andet EU-land eller et tredjeland.  

 Hvis oplysningerne i en sådan situation efter reglerne i det pågældende lands  

 lovgivning ikke umiddelbart kan udleveres i Danmark, vil de danske  

 myndigheder  

 skulle indhente oplysningerne i overensstemmelse med de relevante  

 retshjælpsinstrumenter på området.
 De i lovforslaget indeholdte ændringer af regler om  

 udbydernes udstyr og systemer skal alene muliggøre adgang for politiet i  

 henhold til retsplejeloven. Ændringerne vil således ikke medføre, at det  

 bliver  

 lettere for andre - herunder for personer, der er ansat hos eller udfører  

 arbejde for udbyderne - at få adgang til oplysninger, som er dem  

 uvedkommende.
2. Undtagelser til anvendelsesområdet Det fremgår af den tværministerielle arbejdsgruppes rapport  

 »Det danske samfunds indsats og beredskab mod terror«, at:
»Da behovet for at kunne foretage indgreb primært retter  

 sig mod de større udbydere, og da omkostningerne ved at ændre de tekniske  

 systemer vil kunne virke meget byrdefulde for især mindre udbydere, bør det  

 efter arbejdsgruppens opfattelse - med henblik på at sikre et bredt  

 konkurrence- og innovationspræget telemarked - overvejes at undtage de helt  

 små  

 udbydere, herunder f.eks. andelsbolig- og antenneforeninger.« På grund af den nære sammenhæng med logningsbekendtgørelsen  

 kan ministeren for videnskab, teknologi og udvikling, jf. den foreslåede  

 ændring af lovens § 15, stk. 5, efter forhandling med  

 justitsministeren fastsætte regler, hvorefter de i den foreslåede § 15,  

 stk. 1, nr. 1, nævnte krav til indretning af udstyr og systemer kan  

 fraviges for samme gruppe af foreninger eller sammenslutninger heraf, som er  

 undtaget forpligtelsen til registrering og opbevaring af oplysninger efter  

 logningsbekendtgørelsen.
3. Ikrafttræden og overgangsbestemmelser Det er nødvendigt at sikre sammenhæng til ikrafttrædelse af  

 logningsbekendtgørelsen således, at udbyderne ikke forpligtes til at indrette  

 deres systemer med henblik på logning, før forpligtelserne i  

 logningsbekendtgørelsen  

 er trådt i kraft.
 Det foreslås derfor, at loven skal træde i kraft den 15.  

 september 2007, dvs. samme dato som logningsbekendtgørelsen træder i kraft.
D.
Lovforslagets administrative, økonomiske,  

 erhvervsmæssige og miljømæssige konsekvenser 1. Administrative og økonomiske konsekvenser  

 for stat, kommuner og regioner Lovforslaget får visse administrative konsekvenser for IT-  

 og Telestyrelsen i forbindelse med styrelsens tilsyn med reglerne om pligten  

 til indretning af udstyr og systemer til brug for registrering og opbevaring  

 af  

 oplysninger.
Samlet set er det vurderingen, at IT- og Telestyrelsens  

 administrative omkostninger herved årligt vil udgøre ca. 0,8 mio. kr., som  

 afholdes indenfor de gældende bevillingsmæssige rammer.
2. Administrative og økonomiske konsekvenser  

 for erhvervslivet Der må forventes  

 nogle administrative byrder for  

 udbydere af elektroniske kommunikationsnet  

 eller -tjenester til slutbrugere, jf. § 6, stk. 1, i lov om  

 konkurrence- og forbrugerforhold på telemarkedet, f.eks. i forbindelse med  

 drift og vedligeholdelse af udstyr og systemer.
 Derudover vil forslaget have betydelige økonomiske konsekvenser  

 for udbydere af elektroniske kommunikationsnet eller -tjenester til  

 slutbrugere, jf. § 6, stk. 1, i lov om konkurrence- og  

 forbrugerforhold på telemarkedet.
Størrelsen af investeringerne for den danske it- og  

 telebranche vil imidlertid afhænge af, hvor meget de eksisterende net og  

 systemer skal ændres.
Omkostningerne kan således fordele sig meget  

 forskelligt  

 fra udbyder til udbyder.
 Omkostningerne må forventes at variere alt afhængig af  

 indretningen af de nuværende systemer, herunder om disse i tilstrækkeligt  

 omfang giver mulighed for specifikke indgreb til indhentning af udvalgte  

 data.  

 Der kan for at opfylde forpligtelsen være behov for at optimere de nuværende  

 generelle systemer eller opbygge parallel-systemer.
Omkostningerne til registrering og opbevaring af  

 oplysninger skønnes at udgøre en engangsomkostning i størrelsesordenen  

 100-200  

 mio. kr.
Dertil kommer visse omkostninger til drift og vedligeholdelse.
 De samlede økonomiske konsekvenser for it- og telebranchen,  

 af lovforslaget, er bestemt af de samlede økonomiske konsekvenser af kravene  

 til registrering og opbevaring af oplysninger i medfør af  

 logningsbekendtgørelsen.
 Skønnet over omkostninger til udstyr og systemer er baseret  

 på en række forudsætninger, herunder at data om kundernes anvendelse af  

 tjenesterne ikke uddrages.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt virksomhedspanelet.
Forslaget bør derfor ikke forelægges  

 Økonomi- og Erhvervsministeriets virksomhedspanel.
3. Administrative konsekvenser for borgerne Lovforslaget vurderes ikke at have administrative  

 konsekvenser for borgerne.
4. Miljømæssige konsekvenser Lovforslaget har ikke miljømæssige konsekvenser.
E.
Forholdet til EU-retten Lovforslaget gennemfører ikke EU-retlig regulering, men  

 logningsbekendtgørelsen implementerer dele af Europa-Parlamentets og Rådets  

 direktiv 2006/247/EF af 15. marts 2006 om lagring af data genereret eller  

 behandlet i forbindelse med tilvejebringelse af offentligt tilgængelige  

 elektroniske  

 kommunikationstjenester eller elektroniske kommunikationsnet og om ændring af  

 direktiv 2002/58/EF.
F.
Høring Lovforslaget har ved brev af 6. september 2006 været  

 udsendt i høring hos:
Advokatfirmaet DLA Nordic A/S, Advokat Hans Abildstrøm,  

 Advokatfirmaet Jonas Bruun, Advokatrådet, Amtsrådsforeningen i Danmark,  

 Arbejderbevægelsens  

 Erhvervsråd, Arbejdstilsynet, Arrownet A/S, Banedanmark, Beredskabsstyrelsen,  

 Beskæftigelsesministeriet, Bolignetforeningen, c/o Kristian Mikael  

 Olesen,Boligselskabernes  

 Landsforening, Brancheorganisationen for Forbruger Elektronik, Broadcom,  

 Center  

 for Teleinformation, Danmarks Tekniske Universitet, Direktør Knud Erik  

 Skouby,  

 Christian Rovsing A/S, Consorte Danmark A/S, Steen Malmberg, Crossroads  

 Copenhagen, Direktør Pouline Middleton, CyberCity A/S, DanCell A/S, Erik  

 Hornung, Danish Institute for Human Rights, Danmarks Meteorologisk Institut,  

 22, Danmarks Radio, Direktionssekretariatet KH 12. sal, Danmarks  

 Rederiforening, Dansk Arbejdsgiverforening, Dansk Bredbånd A/S, Advokat  

 Andreas  

 F.
Nørfelt, Dansk Elektronik, Co.
HTS Interesseorganisationer, Dansk  

 EL-Forbund, Dansk Energi, Dansk Handel og Service, Dansk Industri, Dansk  

 Internet Forum, DANSK IT, Dansk Management Råd (DMR), Dansk Metal,  

 Hovedkontor,  

 Dansk Metal, IT-Sekr., Michael Antonsen, Dansk Standard, Christian M Verholt,  

 Danske Dagblades Forening, Adm. direktør Ebbe Dal, Danske Mediers Forum,  

 Danske  

 Telecom A/S, Danske Telecom, Peter Jerry Sørensen, Danske Uddannelsesmedier,  

 Datatilsynet, De Samvirkende Invalideorganisationer, Debitel, Per Nielsen,  

 Demokratisk Lokalstation, Den Kristne Producentkomite, Mogens Videbæk, Det  

 Centrale Handicapråd, Devoteam Fischer & Lorentz A/S, Digital Marketing  

 Support ApS, Anani Voulé, DMR, Susanne Andersen, DSB, Ementor Danmark A/S,  

 Equant,  

 Erhvervs- og Byggestyrelsen, Erhvervs- og Selskabsstyrelsen, FAEM, FDA, FDIH  

 -  

 Foreningen for Dansk Internethandel, Finansministeriet, Finansrådet - Danske  

 Pengeinstitutters Forening, Forbrugerombudsmanden, Forbrugerrådet,  

 Forbrugerstyrelsen, Foreningen af Danske InternetMedier (FDIM), Forsikring  

 & Pension, Forsikringens Hus, Forsvarsministeriet, Frederiksberg Kommune,  

 Økonomidirektoratet, Færøernes Landsstyre, Føroya Tele, Global Connect,  

 Grønlands Hjemmestyre, Direktoratet for Boliger og Infrastruktur,  

 Handelskartellet  

 i Danmark, HK-/Privat, Morten Skov, Hovedstadens Udviklingsråd (HUR), HTS  

 Interesseorganisationen, IASTAR Danmark, c/o universitetsradioen, Indenrigs-  

 og  

 Sundhedsministeriet, ISPA DK (Foreningen af Internetleverandører) C/O  

 Daisynet  

 A/S, Basse Bergqvist, IT-Branchen, Underdirektør Jane Eis Larsen, ITEK, John  

 Kristensen, ITEK/Dansk Industri, Justitsministeriet, Kirkeministeriet, KL,  

 Økonomisk Sekretariat, Komm, Carsten Warming, Konkurrencestyrelsen,  

 Kulturministeriet,  

 Københavns Kommune, Udenbys afdeling, Københavns Universitet, Det  

 Retsvidenskabelige  

 Institut A, Professor dr. jur.
Mads Bryde Andersen Landbrugsraadet,  

 Landsforeninge  

 EDR, LO - Landsorganisationen i Danmark, Managing Director, SuperTEL Danmark,  

 John Topp, Miljø- og Energiministeriet, Ministeriet for Familie- og  

 Forbrugeranliggender, Ministeriet for Flygtninge, Indvandrere og Integration,  

 Ministeriet for Fødevarer, Landbrug og Fiskeri, Fødevareministeriets  

 Rådgivende  

 Forskningsudvalg, Mobiltelebranchen, Motorola A/S, Nordic Connect, Henrik  

 Borup, Plesner, PMR-industrien, Radio- og tv-nævnet, Mediesektariatet,  

 Realkreditrådet, Samarbejdsforum for Danske Lytter og seerorganisationer,  

 Sammenslutningen af Lokale Radio- og TV-stationer, SAT gruppen, Sekretariat  

 ved  

 IRE Management, Sekretariatet for Teleklagenævnet, Service Partner Sjælland,  

 Service 900 Nævnet, Skatteministeriet, Skov- og Naturstyrelsen,  

 Socialministeriet,  

 Sonofon, Kristian Dyhr Toft, Statsministeriet, Stofa, Sundhedsstyrelsen,  

 Søfartsstyrelsen, TDC, TEKNIQ, TELE Greenland A/S, Tele 2 A/S,  

 Teleankenævnet,  

 Telekommunikationsindustrien, Direktør Ib Tolstrup, Tele-Punkt Søborg A/S,  

 Telia A/S, Jens Ottosen-Støtt, TELMORE A/S, Telogic, Nicolai Palmquist,  

 TetraNet, c/o Motorola A/S, TetraStar A/S, Tiscali Danmark Co/Tele 2,  

 Transport- og Energiministeriet, TV Danmark kanal 60 A/S, TV 2,  

 Udenrigsministeriet, Undervisningsministeriet, UNI-C, Divisionsdirektør  

 Martin  

 Bech, WorldCOM, Økonomi- og Erhvervsministeriet, Århus Universitet, Institut  

 for Informations- og Medievidenskab, Professor Frands Mortensen og 3.
Vurdering af lovforslagets konsekvenser Positive konsekvenser/mindre udgifter Negative konsekvenser/merudgifter Administrative og økonomiske konsekvenser for stat,  

 kommuner og regioner Ingen.
 Lovforslaget får visse administrative konsekvenser for  

 IT- og Telestyrelsen i forbindelse med styrelsens tilsyn med reglerne om  

 pligten  

 til indretning af udstyr og systemer til brug for registrering og opbevaring  

 af  

 oplysninger om teletrafik.
 Samlet set er det vurderingen, at IT- og Telestyrelsens  

 administrative omkostninger herved vil udgøre en årlig omkostning på ca. 0,8  

 mio. kr.
Administrative og økonomiske konsekvenser for erhvervslivet Der må forventes nogle administrative byrder for  

 erhvervslivet i forbindelse med den praktiske bistand til politiet.
 Forslaget vil have betydelige økonomiske konsekvenser  

 for erhvervslivet.
 Størrelsen af investeringerne for den danske it- og  

 telebranche vil fordele sig meget forskelligt fra udbyder til udbyder.
Registrering og opbevaring af de historiske oplysninger,  

 der kræves i henhold til logningsbekendtgørelsen, skønnes at involvere  

 omkostninger  

 i størrelsesordenen 100-200 mio. kr.
Dertil kommer visse omkostninger til  

 drift og vedligeholdelse.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Forslaget til nr. 1 følger af anbefaling 15 i »Regeringens  

 handlingsplan for terrorbekæmpelse«.
Det følger af handlingsplanen, at det  

 hidtidige anvendelsesområde for § 15 udvides.
Lovforslaget indebærer, at det fremover også sikres, at  

 udbydere af elektroniske kommunikationsnet eller -tjenester forpligtes til at  

 indrette deres udstyr og systemer således, at et indgreb i  

 meddelelseshemmeligheden i form af historisk teleoplysning og udvidet  

 teleoplysning er muligt.
Forpligtelsen omfatter alle typer af elektroniske  

 kommunikationsnet og -tjenester uanset anvendt teknologi.
Pligtsubjektet i den gældende § 15 i lov om  

 konkurrence- og forbrugerforhold på telemarkedet er afgrænset til udbydere af  

 elektroniske kommunikationsnet eller -tjenester til slutbrugere, jf.  

 § 6,  

 stk. 1, i lov om konkurrence- og forbrugerforhold på telemarkedet.
Dette  

 gælder således også forslaget til § 15, stk. 1, nr. 1.
 Med »historisk« menes oplysninger, der er registreret forud  

 for tidspunktet for retskendelsen.
 Teleoplysning er  

 oplysning om, hvilke telefoner eller andre tilsvarende  

 kommunikationsapparater  

 der sættes i forbindelse med en bestemt telefon eller andet  

 kommunikationsapparat, selv om indehaveren af dette ikke har meddelt  

 tilladelse  

 hertil, jf. retsplejelovens § 780, stk. 1, nr. 3.
 Udvidet teleoplysning er  

 oplysning om, hvilke  

 telefoner eller andre tilsvarende kommunikationsapparater inden for et  

 nærmere  

 angivet område der sættes i forbindelse med andre telefoner eller  

 kommunikationsapparater, jf. retsplejelovens § 780, stk. 1, nr. 4.
 Udvidet  

 teleoplysning, som er registreret forud for retskendelsen (historisk), vil  

 f.eks. være de masteoplysninger, som udbydere af elektroniske  

 kommunikationsnet  

 eller -tjenester er forpligtede til at registrere og opbevare i medfør af  

 logningsbekendtgørelsen.
 Formålet med  

 bestemmelsen er tillige at sikre, at udbydere af elektroniske  

 kommunikationsnet  

 eller -tjenester indretter deres udstyr og systemer, så disse kan registrere  

 og  

 opbevare oplysninger om teletrafik, jf. retsplejeloven § 786,  

 stk. 4,  

 og at der kan gøres indgreb i meddelelseshemmeligheden i form af oplysninger  

 om  

 teletrafik, jf. retsplejelovens kapitel 71.
 Forpligtelsen i medfør af § 15, stk. 1, i lov om  

 konkurrence- og forbrugerforhold på telemarkedet udvides således fra kun at  

 omfatte indgreb i meddelelseshemmeligheden i form af fremadrettet  

 teleoplysning  

 og udvidet teleoplysning til at omfatte alle typer af indgreb i  

 meddelelseshemmeligheden på teleområdet.
 Formålet er at sikre, at udbydere skal kunne give politiet  

 adgang til oplysninger vedrørende en kommunikation til/fra en bestemt kunde  

 eller et bestemt fælles radiobaseret accesspunkt uafhængig af den teknologi,  

 der anvendes til fremføring af kommunikationen.
Med teknisk udstyr og tekniske systemer skal, jf.  

 forarbejderne til lov om ændring af lov om konkurrence- og forbrugerforhold  

 på  

 telemarkedet mv. (jf.
Folketingstidende 2005-06, tillæg A, s. 7311 ff.)  

 forstås  

 det udstyr og de systemer, der er nødvendige for at foretage indgreb i  

 meddelelseshemmeligheden.
Præcis hvilket udstyr, der vil være relevant at  

 indrette, så et indgreb er muligt, vil variere mellem net og teknologier.  

 Specielt registrering og opbevaring af oplysninger vil stille krav til de af  

 teleudbyderne anvendte administrative systemer og udstyr til opbevaring af  

 data.
 Omfanget af de oplysninger, der skal registreres og  

 opbevares i medfør af logningsbekendtgørelsen, afgrænser forpligtelsen i  

 forhold til indretning af udstyr og systemer efter dette lovforslag.
Faciliteterne i udstyret og systemerne til indgreb i  

 meddelelseshemmeligheden bør, så vidt det er muligt, være baseret på  

 fælleseuropæiske standarder.
Men som også anført i forarbejderne til lov nr.  

 545 af 8. juni 2006 om ændring af lov om konkurrence- og forbrugerforhold på  

 telemarkedet, lov om radiofrekvenser og lov om radio- og teleterminaludstyr  

 og  

 elektromagnetiske forhold (jf.
Folketingstidende 2005-06, tillæg A, s. 7311  

 ff.) foreligger sådanne standarder imidlertid indtil videre kun for aflytning  

 af telefoni og data i et vist omfang, mens standardisering af udstyr og  

 systemer til brug for overdragelse af historiske data endnu ikke er  

 påbegyndt.
 Det nærmere omfang af de oplysninger, som teleudbyderne  

 forpligtes til at udlevere efter en kendelse i medfør af retsplejeloven om  

 indgreb i meddelelseshemmeligheden og dermed hvilke oplysninger, der skal  

 registreres og opbevares, er specificeret i logningsbekendtgørelsen.
Til nr. 2 Ændringen er en konsekvensrettelse på grund af indsættelsen  

 af det nye nr. 1 i § 15, stk. 1.
Til nr. 3 Med  

 forslaget til ændring af § 15, stk. 4, præciseres det, at der også  

 er  

 pligt til straks at behandle politiets anmodning om oplysninger om  

 teletrafik,  

 jf. lovforslagets nr. 1.
Til nr. 4 På grund af den nære sammenhæng med logningsbekendtgørelsen  

 kan ministeren for videnskab, teknologi og udvikling, jf. den foreslåede  

 ændring af lovens § 15, stk. 5, efter forhandling med  

 justitsministeren fastsætte regler, hvorefter de i den foreslåede § 15,  

 stk. 1, nr. 1, nævnte krav til indretning af udstyr og systemer kan  

 fraviges for samme gruppe af foreninger eller sammenslutninger heraf, som  

 undtages forpligtelsen til registrering og opbevaring af oplysninger efter  

 logningsbekendtgørelsen.
 I logningsbekendtgørelsen er fastsat regler, der undtager  

 andelsforeninger, ejerforeninger, antenneforeninger og lignende foreninger  

 eller sammenslutninger heraf, der inden for foreningen eller sammenslutningen  

 udbyder elektroniske kommunikationsnet eller tjenester til færre end  

 100  

 enheder, fra forpligtelsen til at registrere og opbevare oplysninger om  

 teletrafik.
Til § 2 Det foreslås, at loven træder i kraft den 15. september  

 2007, dvs. samme dato som logningsbekendtgørelsen.
 Baggrunden er, at det er nødvendigt at sikre sammenhæng til  

 ikrafttrædelse af logningsbekendtgørelsen således, at udbyderne ikke  

 forpligtes  

 til at indrette deres systemer med henblik på logning, før  

 logningsbekendtgørelsen  

 er trådt i kraft.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om  

 konkurrence- og forbrugerforhold på telemarkedet, jf. lovbekendtgørelse nr.  

 784 af 28. juli 2005, som ændret ved § 1 i lov nr. 1427 af 21. december  

 2005, og lov nr. 545 af 8. juni 2006 foretages følgende ændringer:
§ 15.  

  

 Udbydere af elektroniske kommunikationsnet  

 eller -tjenester til slutbrugere som nævnt i § 6, stk. 1, skal uden  

 udgift for staten, herunder for politiet, sikre, 1.  

 I  


  

 § 15,  

 stk. 1,  

  

 indsættes som nyt nummer:
»1)  

 	  

 at det tekniske udstyr og de tekniske systemer,  

 udbyderen anvender, er indrettet således, at politiet kan få adgang til  

 oplysninger om teletrafik samt til at foretage indgreb i  

 meddelelseshemmeligheden  

 i form af historisk teleoplysning og udvidet teleoplysning, jf. lov om  

 rettens pleje kapitel 71 og 74,« Nr. 1-5 bliver herefter  

 nr. 2-6.
 Stk. 3.  

  

 Det påhviler udbyderen at bistå politiet ved  

 gennemførelse af indgreb i meddelelseshemmeligheden i de i stk. 1, nr.  

 3, nævnte tilfælde.
 2.  

  

 I  

  

 § 15,  

 stk. 3,  

  

 ændres »stk. 1, nr. 3« til: »stk. 1, nr. 4«.
 Stk. 4.  

  

 Det  

 påhviler udbyderen at sikre, at politiets anmodninger om fremskaffelse af  

 historisk teleoplysning og udvidet teleoplysning behandles straks og på en  

 måde, så hensigten med indgrebet ikke forspildes.
 3.  

  

 I  

  

 § 15, stk. 4  

  

 , indsættes  

 efter »fremskaffelse af«: »oplysninger om teletrafik samt«.
 Stk. 5.  

  

 Ministeren for videnskab, teknologi og  

 udvikling kan efter forhandling med justitsministeren fastsætte regler,  

 hvorefter de i stk. 1, nr. 1-3, nævnte krav til indretning af udstyr og  

 systemer kan fraviges i særlige tilfælde, hvor tekniske eller praktiske  

 hensyn nødvendiggør dette.
 4.  


  

 I § 15,  

 stk. 5,  

  

 ændres »stk. 1, nr. 1-3« til: »stk. 1, nr.  

 1-4«.
§ 2 Loven træder i kraft den 15. september 2007.
