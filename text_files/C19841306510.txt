 I henhold til kapitel X i landbrugsministeriets bekendtgørelse af 22. maj  

 1975 om udførsel af kød m.m. skal opskåret fersk kød indpakkes i  

 gennemsigtigt og farveløst indpakningsmateriale (f.eks. plastfolie) inden  

 emballering i kartoner, jf. kapitel X, pkt. 46, i Rådets direktiv af 26. juni  

 1964 om sundhedsmæssige problemer vedrørende handelen med fersk kød indenfor  

 Fællesskabet (64/433/EØF).
 Veterinærdirektoratet har fået flere henvendelser fra virksomheder og  

 emballagefabrikanter om muligheden for at undlade indpakning i plastfolie,  

 idet der er henvist til, at plastfolien ved fersk kød, der skal indfryses,  

 ofte fryser fast mellem kødstykkerne, hvorfor den er meget vanskelig at  

 fjerne, inden kødstykkerne anvendes i produktionen med deraf følgende risiko  

 for plastrester i færdigvarerne.
Direktivet har hidtil ikke givet mulighed for at imødekomme disse ønsker,  

 men vedtagelsen af Rådets direktiv af 7. februar 1983 om ændring af direktiv  

 64/433/EØF om sundhedsmæssige problemer i forbindelse med handel med fersk  

 kød indenfor Fællesskabet (83/90/EØF), der træder i kraft senest den 1.  

 januar 1985, har givet mulighed for at undlade anvendelsen af plastfolie som  

 indpakningsmateriale, idet det i kapitel XI, pkt. 61, er angivet, at såfremt  

 indpakningsmaterialet yder samme beskyttelse som emballagen, kræves det ikke,  

 at indpakningsmaterialet er gennemsigtigt og farveløst, og emballering i en  

 yderemballage kræves ikke, såfremt det anvendte indpakningsmateriale - ikke ændrer kødets organoleptiske egenskaber, - ikke overfører stoffer, der er skadelige for den menneskelige sundhed,  

 til kødet, - er tilstrækkelig solidt til at yde en effektiv beskyttelse af kødet  

 under transport og håndtering.
 Da direktivets bestemmelser endnu ikke er transformeret til dansk  

 lovgivning, skal efter bemyndigelse fra landbrugsministeriet meddeles, at  

 polyethylen-, voks- eller acrylbelagte kartoner i denne forbindelse kan  

 betragtes som indpakningsmateriale, såfremt de pågældende kartoner opfylder  

 de førnævnte betingelser, herunder at de for kartonbundenes vedkommende er  

 fuldstændig hjørne- og kanttætte, eller at det sikres ved anvendelse af en  

 passende indsats, at de »åbne« kanter ikke forurener kødet under  

 indpakningen, at bestemmelserne i veterinærdirektoratets cirkulæreskrivelse  

 af 16. december 1976 om plastemballage er opfyldt, samt at  

 forseglingsetiketten kan fastgøres til materialet.
 Herudover er det en forudsætning, at indpakningsmaterialet straks efter  

 fremstillingen på emballagevirksomheden anbringes i en lukket  

 beskyttelsesindpakning og sikres mod beskadigelser og forurening under  

 transport til virksomheden, hvor det skal opbevares hygiejnisk og beskyttet  

 mod forurening i emballagelageret.
 Indpakningsmaterialet skal være samlet, inden det bringes ind i  

 pakkelokalet, og det skal bringes ind i pakkelokalet på hygiejnisk måde.  

 Kødet skal umiddelbart efter indpakningen anbringes i de dertil beregnede  

 lagerrum.
 Som det fremgår, tager man med foranstående forskud på den senere  

 harmonisering, og der er derfor ikke taget stilling til eventuelle reaktioner  

 fra importlandes side som følge af anvendelsen af den pågældende  

 fremgangsmåde ved indpakning/emballering af fersk kød, hvorfor man må henvise  

 eksportørerne til selv at sikre sig,at der ikke opstår problemer.
 P.V.V.
