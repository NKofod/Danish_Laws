Skriftlig fremsættelse (26. marts 2003) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om  


  

 udbygning af Sydmotorvejen mellem Ønslev og  

 Sakskøbing.
(Lovforslag nr.
L 197).
 Med lovforslaget søges om bemyndigelse til at udbygge  

 motortrafikvejen mellem Ønslev og Sakskøbing til motorvej.
Lovforslaget er en opfølgning på den politiske aftale af 24.  

 januar 2001 mellem den tidligere regering (Socialdemokratiet og Det Radikale  

 Venstre), Venstre, Det Konservative Folkeparti og Centrum Demokraterne om  

 gennemførelse af en række vej- og jernbaneprojekter.
Denne aftale omfatter  

 bl.a. udbygningen af Sydmotorvejen mellem Ønslev og Sakskøbing.
Anlægsudgiften til udbygningen af strækningen er anslået til  

 252 mio. kr.
Den udbyggede strækning forventes ibrugtaget i 2007.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
