Fremsat den 30. oktober 2020 af Rasmus Jarlov (KF) og Søren Pape Poulsen (KF) Forslag til folketingsbeslutning om kommunernes fritagelse for skattesanktion i forbindelse med udligningsreformen Folketinget pålægger regeringen at sikre, at kommunale skatteforhøjelser til finansiering af samtlige tab i forhold til 2020 som følge af udligningsreformen, herunder tab ved ophør af de to kompensationsordninger og faktisk tab på ændret befolkningstilbagegangskriterium, ikke skal udløse skattesanktion til staten uanset gældende lov nr. 477 af 17. juni 2008 om nedsættelse af statstilskuddet til kommuner ved forhøjelser af den kommunale skatteudskrivning.
Bemærkninger til forslaget Kommunerne har i henhold til udligningsloven fået tildelt en skatteramme til skatteforhøjelser som følge af opgjorte tab på udligningsreformen.
En række kommuner har tab ud over de tab, som er opgjort i udligningslovens bemærkninger.
Det er tab som følge af ophør af kompensationsordningen for ny uddannelsesstatistik for udlændinge og ændret opgørelse af ældreudgifter.
Hertil kommer, at tabet på ændret befolkningstilbagegangskriterium er opgjort som et gennemsnit for forudgående tre år, modsat de øvrige konsekvenser af udligningsreformen, som kun er opgjort i forhold til 2020.
 Kommunerne skal således have mulighed for  uden skattesanktion til staten  at hæve skatten til finansiering af samtlige tab i henhold til ovennævnte opgørelse, inklusive yderligere på udligningsreformen.
 Gennemførelse af forslaget vil ikke øge statens udgifter.
Skriftlig fremsættelse Rasmus Jarlov (KF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om kommunernes fritagelse for skattesanktion i forbindelse med udligningsreformen.
(Beslutningsforslag nr.
B 59) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
