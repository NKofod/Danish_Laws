 I medfør af § 11 i lov om forsvarets personel, jf. lovbekendtgørelse nr.  

 104 af 7. februar 1994, fastsættes:
Omfang § 1.  Cirkulæret vedrører personel ansat under  

 Forsvarsministeriets område, der forretter tjeneste i udlandet eller ved  

 allierede stabe i Danmark, dvs.
Administration § 2.  Beordring af det i § 1 nævnte personel finder  

 sted i henhold til bestemmelserne fastsat i Kundgørelse for Forsvaret B.4-33.
 § 3.  Retningslinier for forvaltning og administration  

 af udsendt personel fastsættes af Forsvarskommandoen, jf. dog stk. 2 og 3.
Stk. 2.  Personale ved DANATO udsendt af  

 Forsvarsministeriets departement administreres af Forsvarsministeriet.
For  

 andre end kontorchefen administreres løn- og regnskabsforhold dog af  

 Forsvarskommandoen.
 Stk. 3.  Forsvarsattacheer, assisterende  

 forsvarsattacheer og visse nærmere udpegede militærrådgivere administreres af  

 Udenrigsministeriet i henhold til særlig instruks.
Ældste danske Officer § 4.  Forsvarschefen udpeger Ældste danske Officer ved  

 internationale myndigheder, institutioner mv.
 Stk. 2.  Ældste danske Officer er tillagt myndighed til  

 at anvende straffe uden dom og disciplinarmidler i medfør af § 2, stk. 2, nr.  

 4, i Forsvarsministeriets bekendtgørelse nr. 77 af 14. februar 1991 om  

 myndighed til at anvende straffe uden dom og disciplinarmidler over for  

 personel i forsvaret, bortset fra frivilligt personel af hjemmeværnet.
 Stk. 3.  Forsvarskommandoen fastsætter retningslinier  

 for Ældste danske Officers administrative virksomhed mv., jf. § 3, stk. 1.
Ikrafttræden § 5.  Cirkulæret træder i kraft den 1. september 1994.
 Stk. 2.  Samtidig ophæves Forsvarsministeriets  

 bestemmelser for administration af dansk personel ved allierede stabe udsendt  

 ved Forsvarsministeriets skrivelser:
nr. 2.kt.A.102-14/73/289 af 14/2 1974, nr. 2.kt.A.102-14/685 af 2/4 1974, nr. 2.kt.
A.102-14/73/1712 af 4/9 1974, nr. 2.kt.A.102-14/73/1743 af 9/11 1976, nr. 2.kt.A.102-14/73/1472 af 30/8 1978 og nr. 2.kt.A.102-14/73/1011 af 24/6 1980.
 P.M.V.
 E.B.
