Lov om Danmarks deltagelse i det europæiske samarbejde om sikkerhed og forsvar ved at afskaffe EU-forsvarsforbeholdet VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1. Danmark deltager i alle dele af Den Europæiske Unions fælles udenrigs- og sikkerhedspolitik, jf. afsnit V, kapitel 2, i traktaten om Den Europæiske Union.
 § 2. Loven træder i kraft dagen efter bekendtgørelsen i Lovtidende.
 § 3. Loven gælder ikke for Færøerne og Grønland.
Givet på Amalienborg, den 10. juni 2022 Under Vor Kongelige Hånd og Segl MARGRETHE R.
