 I medfør af §§ 1, 3, 4, 4 a, 4 b, 6, 6 a, 7 og 7 a i lov om  

 radiokommunikation, jf. lovbekendtgørelse nr. 297 af 22. april 1992,  

 fastsættes:
Anvendelsesområde § 1.  Bekendtgørelsen gælder for følgende kategorier  

 af radioanlæg:
 A: Mobile og bærbare radioanlæg, der er indrettet til forbindelse med  

 offentlige telenet via basisstationer af kategori D.
 B: Mobile og bærbare radioanlæg, der er indrettet til forbindelse med  

 radioanlæg af kategorierne B, C eller S.
 C: Basisstationer, der er indrettet til forbindelse med radioanlæg af  

 kategorierne B eller S.
 D: Basisstationer, der er indrettet til forbindelse med mobile og bærbare  

 anlæg af kategori A.
 E: Faste og mobile satellitjordstationer, der forbindes videre til det  

 offentlige telenet.
 F: Faste og mobile satellitjordstationer, der ikke forbindes videre til  

 det offentlige telenet.
 G: Privatradioanlæg til radiotelefonforbindelse til privat eller  

 forretningsmæssig brug.
 H: Sende- og modtageanlæg til radiokædeforbindelser og andre faste  

 radioforbindelser, radionavigationsanlæg, radioanlæg til stedbestemmelse,  

 radiofoni og fjernsyn samt reportageudstyr.
 S: Sende- og modtageanlæg af andre kategorier, herunder fjernstyring,  

 personsøgning, alarmering, telemetri m.v.
Tilladelse § 2.  Oprettelse og drift af radioanlæg må kun ske,  

 hvis der foreligger tilladelse hertil fra Telestyrelsen, jf. dog stk. 7.
 Stk. 2.  Et radioanlæg er oprettet, hvis det er  

 driftsklart for sending eller modtagning, og enten er tilsluttet eller  

 umiddelbart kan tilsluttes strømforsyning og antenne.
 Stk. 3.  Tilladelser kan udstedes som individuelle  

 tilladelser til de enkelte brugere eller som generelle tilladelser gældende  

 for visse anlægskategorier i forbindelse med mærkning af de enkelte anlæg med  

 tilladelsesnummer, jf. §§ 5-8 samt bilag 1. Telestyrelsen bemyndiges til at  

 ændre bilag 1, så bilaget er i overensstemmelse med relevante vedtagelser  

 truffet af CEPT (Conference europeenne des Administrations des postes et des  

 telecommunications) om mærkning af radioanlæg.
Stk. 4.  Ved afgørelse af om tilladelse kan gives,  

 lægges der især vægt på, Stk. 5.  Ansøgningsprocedure og tilladelsernes  

 udformning fastsættes af Telestyrelsen.
 Stk. 6.  Telestyrelsen kan fastsætte vilkår for  

 tilladelsen, herunder om benyttelsen, brug af kaldesignal og ændring af  

 vilkår.
 Stk. 7.  Radioanlæg af kategorierne A, B, E, F, G og S  

 må uden tilladelse efter § 2, stk. 1, medtages og anvendes i Danmark i  

 overensstemmelse med reglerne i fælles europæiske bestemmelser, der er  

 tiltrådt af Danmark, eller bilaterale aftaler indgået mellem Telestyrelsen og  

 udenlandske myndigheder, jf. bilag 2. Telestyrelsen bemyndiges til at ændre  

 bilag 2, så bilaget er i overensstemmelse med de til enhver tid tiltrådte  

 fælles europæiske bestemmelser og bilaterale aftaler.
 § 3.  For at tilladelse kan udstedes, skal  

 radioanlægget være godkendt efter reglerne i §§ 5-8.
 Stk. 2.  Uanset bestemmelsen i stk. 1 kan Telestyrelsen  

 i særlige tilfælde, hvor radioanlæg ikke er eller forventes at blive omfattet  

 af en teknisk bestemmelse, udstede tilladelse til oprettelse og drift af  

 radioanlæg efter § 2, stk. 1. Tilladelsen udstedes bl.a. ud fra en vurdering  

 af radioanlæggets kompatibilitet med andet radioudstyr samt en vurdering af  

 radioanlæggets tekniske karakteristikker set i forhold til relevante  

 internationalt vedtagne bestemmelser.
Godkendelse § 4.  Telestyrelsen fastsætter tekniske bestemmelser  

 for radioanlæg.
 Stk. 2.  I de tekniske bestemmelser kan der fastsættes  

 krav, der har til formål at sikre en effektiv udnyttelse af  

 radiofrekvensspektret, begrænse forstyrrelser af andre radio- og  

 teletjenester samt tilsigte, at radioanlæg skal kunne fungere sammen med  

 andre radioanlæg.
§ 5.  Telestyrelsen meddeler typegodkendelse, hvis  

 radioanlægget er i overensstemmelse med de krav, der er opstillet i de  

 tekniske bestemmelser, der er nævnt i § 4, eller hermed ligeværdige krav, der  

 er opstillet i ækvivalente bestemmelser eller standarder, der er fastsat af  

 en myndighed i et EF- eller EFTA-land.
For et EFTA-land gælder, at Aftalen om  

 Det Europæiske Økonomiske Samarbejdsområde (EØS-aftalen) skal være trådt i  

 kraft, og at EFTA-landet skal have tiltrådt aftalen.
Stk. 2.  Ansøgning om typegodkendelse skal indgives til  

 Telestyrelsen.
Ansøgeren skal være etableret i et EF- eller EFTA-land, på  

 Færøerne eller i Grønland.
Ansøgningen samt den krævede dokumentation skal  

 være affattet på nordisk sprog, færøsk, grønlandsk eller engelsk.
Stk. 3.  Ansøgning om typegodkendelse skal indeholde den  

 nødvendige dokumentation for at opnå godkendelse.
Dokumentationen skal som  

 minimum omfatte:
Stk. 4.  Telestyrelsen fastsætter de nærmere vilkår for  

 typegodkendelsen, herunder bl.a. at indehaveren af typegodkendelsen skal  

 sikre, Stk. 5.  Ændringer i et typegodkendt radioanlæg kræver  

 fornyet typegodkendelse.
Ansøgning herom indgives til Telestyrelsen i  

 overensstemmelse med reglerne i stk. 3. Telestyrelsen kan i disse tilfælde,  

 på grundlag af en konkret vurdering, frafalde kravet om fornyet  

 prøvningsrapport efter stk. 3, nr. 3.
§ 6.  Telestyrelsen kan efter en vurdering i det  

 enkelte tilfælde fravige kravet om godkendelse, hvis Stk. 2.  For de radioanlæg, som er nævnt i stk. 1, nr.  

 2, kan Telestyrelsen kræve erklæring fra fabrikant eller dennes repræsentant  

 i EF eller EFTA, på Færøerne eller i Grønland om, at samtlige anlæg af typen  

 overholder kravene i de tekniske bestemmelser fastsat i medfør af § 4, eller  

 hermed ligeværdige krav, der er opstillet i ækvivalente bestemmelser eller  

 standarder, der er fastsat af en myndighed i et EF- eller EFTA-land.
For et  

 EFTA-land gælder, at EØS-aftalen skal være trådt i kraft, og at EFTA-landet  

 skal have tiltrådt aftalen.
 Stk. 3.  Fabrikanten eller dennes repræsentant er  

 ansvarlig for, at alle radioanlæg af en type, der efter stk. 1, nr. 2,  

 undtages fra kravet om godkendelse, mærkes med fabrikat, type og serienummer,  

 samt eventuelt tilladelsesnummer, jf. § 2, stk. 3.
 § 7.  Radioanlæg, der er omfattet af lov om  

 teleterminaludstyr, godkendes efter regler udstedt i medfør af nævnte lov.
§ 8.  Telestyrelsen kan udstede tidsbegrænset  

 godkendelse af radioanlæg, som vil blive omfattet af tekniske bestemmelser,  

 der er under udarbejdelse.
Sådanne godkendelser gives i tilfælde, hvor  

 Telestyrelsen vurderer, at det er sandsynliggjort, at de krav, som  

 Telestyrelsen forudser vil indgå i de kommende tekniske bestemmelser, vil  

 kunne opfyldes.
For en tidsbegrænset godkendelse gælder i øvrigt  

 bestemmelserne i § 5, stk. 2-4, med undtagelse af bestemmelsen i § 5, stk. 3,  

 nr. 3, om, at prøvningslaboratoriet skal være akkrediteret.
 Stk. 2.  En tidsbegrænset godkendelse er kun gældende,  

 indtil en prøvningsrapport fra et akkrediteret laboratorium, jf. § 5, stk. 3,  

 nr. 3, kan tilvejebringes på grundlag af endelige tekniske bestemmelser.
Markedsføring § 9.  Radioanlæg må kun markedsføres, herunder sælges  

 eller udleveres, hvis de er godkendt efter reglerne i §§ 5-8. Salg eller  

 udlevering må kun ske, hvis der foreligger en tilladelse efter § 2.
 Stk. 2.  For radioanlæg, der er omfattet af lov om  

 teleterminaludstyr, gælder reglerne om markedsføring, ibrugtagning m.v.  

 udstedt i medfør af nævnte lov.
Anlæggenes benyttelse § 10.  Radioanlæg må kun benyttes ved anvendelse af de  

 frekvenser, der er meddelt ved tilladelsens udstedelse, eller er anvist af  

 Telestyrelsen.
Telestyrelsen kan stille krav om, at visse anlæg indrettes  

 således, at kun de anviste frekvenser kan benyttes.
§ 11.  Det er en betingelse for benyttelsen af et  

 radioanlæg, Stk. 2.  Kaldesignaler, der er forbeholdt andre  

 radiotjenester, må ikke benyttes.
 Stk. 3.  Blindsending, udsendelse af musik, oplysnings-,  

 reklame-, propagandastof og lign., må ikke foretages med radioanlæg af  

 kategori G.
 Stk. 4.  Radioanlæg af kategorierne B, C, F, G og S må  

 ikke tilsluttes offentlige telenet for at give mulighed for kommunikation  

 mellem sådanne radioanlæg og brugere af de offentlige telenet  

 (gennemstilling).
Gebyrer § 12.  Telestyrelsen opkræver gebyrer fastsat af  

 Ministeriet for Kommunikation og Turisme for bl.a. udstedelse og ændring af  

 tilladelser, typegodkendelse og andre former for godkendelse af radioanlæg  

 til dækning af udgifterne i forbindelse med administrationen af  

 bekendtgørelsen.
Tavshedspligt § 13.  Hvis der modtages andre radiosignaler end dem,  

 der er omfattet af tilladelsen, må deres indhold ikke gengives, meddeles til  

 trediemand eller benyttes til noget som helst formål; deres eksistens må end  

 ikke røbes til uvedkommende.
Tilsyn og kontrol § 14.  Telestyrelsen kan til enhver tid foretage  

 kontrol af radioanlæg og tilladelser.
De til kontrollen bemyndigede personer  

 skal, hvis de skønner det nødvendigt, til enhver tid mod behørig legitimation  

 uden retskendelse have adgang til at foretage kontrolbesøg for at undersøge  

 og afprøve radioanlæg på de steder, hvor de er installeret, eller hvorfra de  

 normalt benyttes, for at kontrollere, om bestemmelserne i bekendtgørelsen er  

 overholdt.
Legitimationen udstedes af Telestyrelsen.
 Stk. 2.  Telestyrelsen kan i forbindelse med  

 kontrolbesøg plombere radioanlæg, hvortil der ikke foreligger tilladelse,  

 eller hvis vilkårene for en tilladelse ikke er overholdt.
Stk. 3.  De oplysninger, der forlanges af Telestyrelsens  

 kontrollanter om radioanlæggenes indretning og benyttelse, skal omgående  

 gives.
Telestyrelsens kontrollanter kan give påbud om radioanlæggenes  

 indretning og benyttelse.
Stk. 4.  Politiet, Statens Bilinspektion og Told- og  

 Skattestyrelsen har samme ret som Telestyrelsen til kontrol.
Konstaterede  

 overtrædelser indberettes af disse myndigheder til Telestyrelsen til videre  

 foranstaltning.
Stk. 5.  Radioopkald fra Telestyrelsen skal besvares  

 omgående.
De af hensyn til kontrollen forlangte oplysninger skal gives  

 omgående.
 § 15.  Virksomheder, der fremstiller eller  

 markedsfører radioanlæg, skal til enhver tid give repræsentanter fra  

 Telestyrelsen adgang til, hvis Telestyrelsens repræsentanter skønner det  

 nødvendigt, uden retskendelse mod behørig legitimation at foretage  

 undersøgelse af de omhandlede radioanlæg eller udtage eksemplarer af  

 radioanlæg til kontrol af overholdelsen af bestemmelserne i denne  

 bekendtgørelse.
Dispensation § 16.  Telestyrelsen kan dispensere fra reglerne i  

 denne bekendtgørelse i særlige tilfælde, hvis Stk. 2.  Telestyrelsen kan for de i stk. 1 omhandlede  

 dispensationer fastsætte særlige vilkår for anvendelse af radioanlæggene  

 bl.a. for at undgå forstyrrelser af andre radio- eller teletjenester.
 Tilbagekaldelse m.v.
 § 17.  Telestyrelsen kan tilbagekalde en tilladelse,  

 hvis vilkårene for tilladelsen ikke overholdes.
 Stk. 2.  En tilladelse kan tilbagekaldes, hvis de  

 frekvensmæssige forudsætninger for tilladelsen falder bort, eller forholdene  

 efter Telestyrelsens skøn gør det nødvendigt.
 Stk. 3.  Hvis det konstateres, at radioanlæg, herunder  

 radioanlæg, der er omfattet af en generel tilladelsesordning, jf. § 2, stk.  

 3, benyttes i strid med denne bekendtgørelse eller vilkår for tilladelsen,  

 kan Telestyrelsen stille særlige krav vedrørende radioanlæggets benyttelse,  

 herunder om begrænsning i anvendelsen frekvensmæssigt, geografisk eller  

 tidsmæssigt.
§ 18.  Hvis det konstateres, at der markedsføres,  

 herunder sælges eller udleveres, radioanlæg, der ikke overholder  

 bestemmelserne i denne bekendtgørelse eller de i medfør heraf fastsatte  

 tekniske bestemmelser, kan Telestyrelsen § 19.  Telestyrelsen kan tilbagekalde en godkendelse  

 efter §§ 5-8, hvis det konstateres, at vilkårene for godkendelsen ikke  

 overholdes.
Straffebestemmelser § 20.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der efter § 7, stk. 3, i  

 lov om radiokommunikation pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der efter samme bestemmelse pålægges  

 staten, kommunen eller det kommunale fællesskab som sådant bødeansvar.
 § 21.  I sager om overtrædelse af bekendtgørelsens  

 bestemmelser, der ikke skønnes at ville medføre højere straf end bøde på  

 2.000 kr., kan Telestyrelsen tilkendegive den pågældende, at sagen kan  

 afgøres uden retslig forfølgning, hvis den pågældende erklærer sig rede til  

 at betale en bøde inden en nærmere angiven frist.
 Stk. 2.  I sager, der afgøres efter proceduren i stk. 1,  

 kan afgørelsen betinges af, at den pågældende erklærer sig indforstået med  

 konfiskation af det radioanlæg, der er genstand for overtrædelsen.
 Stk. 3.  Betales en bøde efter stk. 1 ikke i rette tid,  

 eller misligholdes et vilkår om konfiskation efter stk. 2, overgives sagen  

 til politiet.
 Stk. 4.  For en tilkendegivelse efter stk. 1 finder  

 bestemmelserne i retsplejeloven om indholdet af anklageskriftet i politisager  

 tilsvarende anvendelse.
 Ikrafttræden m.m.
 § 22.  Bekendtgørelsen træder i kraft den 1. april  

 1993.
 Stk. 2.  Bekendtgørelse nr. 539 af 22. juni 1992 om  

 radioanlæg i forbindelse med landmobile og andre landbaserede radiotjenester  

 ophæves.
 Stk. 3.  Tilladelser og godkendelser udstedt i medfør af  

 hidtil gældende bestemmelser forbliver gældende i overensstemmelse med denne  

 bekendtgørelse.
Ministeriet for Kommunikation og  

 Turisme, den 18. marts 1993 Arne Melchior / Susanne Andersen Bilag 1 Frekvensanvendelse og mærkning med tilladelsesnummer for radioanlæg  

 omfattet af generelle tilladelser (Til § 2, stk. 3) 1. Nordisk Mobil Telefon (NMT) (kategori A) Frekvenser:
 453,000-457,475 MHz (sender (NMT-450)).
 463,000-467,475 MHz (modtager (NMT-450)).
 890,0125-899,9875 MHz (sender (NMT-900)).
 935,0125-944,9875 MHz (modtager (NMT-900)).
 Mærkning:
Tilladelsesnummer DK xxyyzzzz *) Telestyrelsen 2. GSM-mobiltelefon (kategori A) Frekvenser:
 890-915 MHz (sender).
 935-960 MHz (modtager).
 (Kun 900,2-913,8 MHz (sender) og 945,2-958,8 MHz (modtager) anvendes i  

 Danmark).
 Mærkning:
Tilladelsesnummer CEPT GSM 45xxxxyyzzzzzzv *) Telestyrelsen 3. Offentlig PersonSøgetjeneste (OPS) (kategori A) Frekvenser:
469,500 MHz 469,650 MHz 469,950 MHz Mærkning:
Tilladelsesnummer DK xxyyzzzz *) Telestyrelsen 4. Fælleseuropæisk landbaseret offentlig personsøgning (ERMES)  

 (kategori A) Frekvenser:
169,4-169,8 MHz Mærkning:
 Mærkning er endnu ikke fastlagt.
5. Privatradioanlæg (kategori G) Frekvenser:
 anvendes til maritime formål og fortrinsvis som opkaldskanal. anvendes til  

 maritime formål.
 Mærkning:
Tilladelsesnummer CEPT/PR-27/DK/xxyy *) Telestyrelsen 6. Alarmanlæg (kategori S) Frekvenser:
26,957- 27,283 MHz 40,660- 40,700 MHz 433,050-434,790 MHz Mærkning:
Tilladelsesnummer ALR xxyy *) Telestyrelsen 7. Babyovervågningsanlæg (kategori S) Frekvenser:
26995 kHz 27045 kHz 27095 kHz 27145 kHz 27195 kHz Mærkning:
Tilladelsesnummer BAL xxyyy *) Telestyrelsen 8. Mikrobølgeanlæg (kategori S) Frekvenser:
9,500- 9,540 GHz 24,05 -24,25 GHz Mærkning:
Tilladelsesnummer RA xxyy *) Telestyrelsen 9. Patientovervågningsanlæg (kategori S) Frekvenser:
 Mærkning:
Tilladelsesnummer AL xxyy *) Telestyrelsen 10. Radioanlæg til fjernstyring af modeller m.m. (kategori S) Frekvenser:
 Gruppe L må kun anvendes i forbindelse med modelfly.
 Mærkning:
Tilladelsesnummer xxyyy *) Telestyrelsen 11. Trådløs telefon (CT1) (kategori S) Frekvenser:
 Mærkning:
Tilladelsesnummer DK xxyyzzzz *) Telestyrelsen 12. Digital europæisk trådløs telekommunikation (DECT) (kategori S) Frekvenser:
1880-1900 MHz Mærkning:
 Mærkning er endnu ikke fastlagt.
Bilag 2 Medtagelse og anvendelse i Danmark af radioanlæg i overensstemmelse med  

 regler i fælles europæiske bestemmelser, der er tiltrådt af Danmark, eller  

 bilaterale aftaler indgået mellem Telestyrelsen og udenlandske myndigheder (Til § 2, stk. 7) 1. Udenlandske mobiltelefoner/Nordisk Mobil Telefon (NMT) (kategori  

 A) 1.1. Aftale med de nordiske lande Nordisk aftale fra 1987 om anvendelse af mobiltelefonudstyr i de nordiske  

 teleforvaltningers offentlige mobiltelefonnet; NMT-450 og NMT-900.
 NMT-mobiltelefonudstyr (NMT-450 og NMT-900) fra følgende lande må medtages  

 og anvendes under korte ophold i Danmark:
Finland, Norge, Sverige og Island (kun NMT-450).
 NMT-mobiltelefonudstyr fra Færøerne og Grønland må medtages og anvendes i  

 Danmark.
1.2. Bilateral aftale.
Tyskland Bilateral aftale indgået i 1985.
 Mobiltelefonudstyr af kategorierne B2 og Net C må medtages under korte  

 ophold i Danmark og må anvendes i Sønderjylland syd for linien  

 Haderslev-Ribe.
1.3. Bilateral aftale.
Belgien, Holland og Luxembourg Bilateral aftale indgået i 1985.
 Mobiltelefonudstyr af kategorierne ATF-1 og ATF-2 må medtages under korte  

 ophold i Danmark, men må ikke anvendes.
1.4. Bilateral aftale.
Schweiz Bilateral aftale indgået i 1990.
 Mobiltelefonudstyr af kategorien NMT-900 må medtages og anvendes under  

 korte ophold i Danmark.
2. GSM-mobiltelefon (kategori A) Fælles europæiske bestemmelser.
CEPT rekommandation T/R 21-08.
 GSM-mobiltelefonudstyr, der overholder ovennævnte bestemmelser, må  

 medtages og anvendes i Danmark.
3. INMARSAT-C terminaler (kategori E) Fælles europæiske bestemmelser.
CEPT rekommandationerne T/R 31-02 og  

 21-07.
 INMARSAT-C terminaler, der overholder bestemmelserne i rekommandation  

 31-02, må medtages og anvendes under korte ophold i Danmark.
 En INMARSAT-C terminal må endvidere medtages og anvendes under korte  

 ophold i Danmark, hvis der foreligger tilladelse til terminalen i form af et  

 »Cirkulation Card«, udstedt efter reglerne i rekommandation 21-07.
4. EUTELTRACS-terminaler (kategori F) Fælles europæiske bestemmelser.
CEPT rekommandation T/R 21-09.
 EUTELTRACS-terminaler, der overholder ovennævnte bestemmelser, må medtages  

 og anvendes under korte ophold i Danmark.
5. Privatradioanlæg (kategori G) Fælles europæiske bestemmelser.
CEPT rekommandation T/R 20-09.
 Privatradioanlæg, der overholder ovennævnte bestemmelser, må medtages og  

 anvendes under korte ophold i Danmark.
