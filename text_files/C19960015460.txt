Indhold 1. Indledning 2. Markeringsflag - Markering af ledige med  

 aktiveringsbehov m.v.
3. Registrering ved udvælgelse af ledige til ordinære  

 jobs eller ansættelse i aktiveringstilbud - Formidlingsudfaldskoderne 4. Fritekst ved kode 0,2 og 6.
5. Anvendelse af fritekst ved kode 0 6. Anvendelse af fritekst ved kode 6 7. Arbejdsløshedskassernes tilbagemeldinger til  

 Arbejdsformidlingen 8. Indberetning til arbejdsløshedskasserne ved andre  

 aktiveringstilbud.
1- Indledning Vejledningen indeholder en samlet beskrivelse af retningslinierne for  

 Arbejdsformidlingens registrering ved formidling af ledige til,  ordinære  

 jobs  puljejobs  jobtræningsforløb og  individuelle jobtræningsforløb Vejledningen indeholder endvidere under pkt. 8 en kort henvisning til,  

 hvordan arbejdsløshedskasserne skal underrettes, hvis der i forbindelse med  

 andre aktiveringstilbud end ovennævnte opstår tvivl om, hvorvidt den ledige  

 står til rådighed for arbejdsmarkedet.
 Formålet med vejledningen er at give Arbejdsformidlingens medarbejdere  

 mere præcise retningslinier.
 Vejledningen har endvidere til formål at udvide pligten til at følge op i  

 forhold til ledige, som ikke umiddelbart kan henvises til en arbejdsgiver.  

 Dette drejer sig blandt andet om den såkaldte » gråzone »,  

 der blev påvist i en rapport fra konsulentfirmaet Lisberg Management om  

 Arbejdsformidlingens underretning af arbejdsløshedskasserne.
 Vejledningen udvider Arbejdsformidlingens opgaver med følgende:
 -Underretning ved afslag på ordinært eller støttet arbejde  

  Arbejdsformidlingen skal fremover følge en praksis, hvor  

 arbejdsløshedskasserne elektronisk underrettes om ledige, som udviser en  

 adfærd, der kan sidestilles med et afslag på at påtage sig ordinært eller  

 støttet arbejde.
 Underretning ved afslag på andre aktiveringstilbud  

  Arbejdsformidlingen skal fremover elektronisk indberette ledige til  

 arbejdsløshedskasserne, hvis de ledige i forbindelse med tilbud om aktivering  

 i øvrigt udviser en adfærd, der kan sidestilles med afslag.
 Underretning ved tvivl om rådighed af andre grunde end afslag  

  Arbejdsformidlingen skal fremover elektronisk indberette ledige til  

 arbejdsløshedskasserne, hvis der i tilknytning til formidling eller  

 aktivering af andre grunde opstår tvivl om, hvorvidt den ledige står til  

 rådighed for arbejdsmarkedet.
 Sammenhæng mellem ordinær indsats og aktivering  

 Arbejdsformidlingen skal fremover sikre større samnmenhæng mellem  

 formidlingsindsatsen og aktiveringsindsatsen, så erfaringerne med den enkelte  

 ledige i konkrete formidlingssituationer kommer til at indgå i vurderingen af  

 nødvendigheden af eventuel aktiveringsindsats.
 Vejledningen retter sig hovedsagelig til Arbejdsformidlingen, men har også  

 betydning for a-kasserne, idet det er en forudsætning for systemet, at  

 kassen følger korrekt op på underretninger fra Arbejdsformidlingen .
 2. Markeringsflag - Markering af ledige med aktiveringsbehov m.v.
 For at skabe bedre sammenhæng mellem Arbejdsformidlingens ordinære indsats  

 og aktiveringsindsatsen er der etableret en særlig markeringsmulighed - et  

 markeringsflag.
 Markeringsflaget giver de AF-medarbejdere, som udfører formidlingsopgaver,  

 mulighed for at gøre de øvrige AF-medarbejdere opmærksom på ledige med  

 aktiveringsbehov m.v.
 Markeringsflaget anvendes, når AF i forbindelse med en formidling eller  

 ved rutinemæssig gennemgang af de registrerede oplysninger i AF-Match ønsker  

 at markere et af følgende fire forhold: 1) Der er behov for ændring eller  

 opdatering af grund- registreringsoplysninger om den ledige. 2) Den ledige  

 har behov for at gennemføre tilbud om puljejob/-jobtræning 3) Den ledige har  

 behov for at gennemføre tilbud om uddannelse. 4) Den ledige har behov for  

 vejledning.
 Der kan foretages udsøgning af ledige med markeringsflag med henblik på  

 senere opfølgning.
 Ved anvendelse af markeringsflag fremkommer der et tekstfelt nederst på  

 skærmen, hvor en af de nævnte muligheder kan registreres.
 For at sikre en effektiv opfølgning på markeringsflaget skal  

 Arbejdsformidlingen i friteksten have angivet den nærmere begrundelse for  

 anvendelsen af markeringsflaget.
3. Registrering ved udvælgelse af ledige til ordinære jobs eller  

 ansættelse i aktiveringstilbud - Formidlingsudfaldskoderne 3.1. Indledning Arbejdsformidlingen skal følge op i forhold til de indkomne jobordrer fra  

 arbejdsgiverne ved at registrere, hvordan henvisningen af ledige til jobbene  

 er forløbet.
Dette sker ved brug af en såkaldt formidlingsudfaldskode.  

 Registreringen foretages af hensyn til Arbejdsformidlingens forpligtelse til  

 at servicere arbejdsgivere og arbejdssøgende og af hensyn til  

 arbejdsløshedskassernes vurdering af, om ledige dagpengemodtagere står til  

 rådighed for arbejdsmarkedet.
 Registreringen foretages ved hjælp af een af nedenstående 10  

 formidlingsudfaldskoder:
Bortset fra kode 1 og kode A er det muligt at rette udfaldet af en  

 afsluttet formidling.
Rettelsen kan kun foretages samme dag, som formidlingen  

 er afsluttet.
 Registreringen indgår i den såkaldte rådighedsstatistik og anvendes som  

 grundlag for Direktoratet for Arbejdsløshedsforsikringens intensiverede  

 rådighedstilsyn.
 Formidlingsudfaldskoderne anvendes også i de tilfælde, hvor  

 Arbejdsformidlingen anvender formidlingsfunktionen i AF-Match til at matche  

 ledige med ordrer fra arbejdsgivere om puljejob, individuelle  

 jobtræningsforløb eller jobtræningsforløb.
 Nedenfor følger en beskrivelse af indholdet og anvendelsen af de 10  

 formidlingsudfaldskoder.
 Anvendelse af kode 1, 3, 4, 6 og A medfører automatisk underretning af den  

 lediges arbejdsløshedskasse eller socialforvaltningen om formidlingsudfaldet.
 Af underretningen fremgår det, om underretningen vedrører ordinært  

 arbejde, jobtræning, individuel jobtræning eller puljejob.
 Underretninger til arbejdsløshedskasserne skal overføres elektronisk.  

 Socialforvaltningerne underrettes ved brev.
3.2. Kode 0 Formidling ikke fortsat Kode 0 anvendes, når Arbejdsformidlingen vurderer, at den ledige ikke skal  

 henvises til arbejdsgiveren, hvis dette skyldes, at den ledige ikke matcher  

 de krav, som jobordren stiller.
 Koden kan anvendes fra det tidspunkt, hvor Arbejdsformidlingen har taget  

 kontakt - herunder telefonkontakt - med en ledig med henblik på at foretage  

 en formidling.
Koden kan anvendes, indtil Arbejdsformidlingen har henvist den ledige til  

 arbejdsgiveren.
Der er indlagt en spærring i AF-Match, der gør det umuligt at  

 anvende koden efter, at den ledige er henvist til arbejdsgiveren.
Til koden er knyttet et fritekstfelt, hvor Arbejdsformidlingen skal  

 begrunde sin anvendelse af koden.
Det er ikke muligt at afslutte formidlingen  

 med kode 0, før fritekstfeltet er udfyldt.
Er begrundelsen alene, at den  

 ledige ikke matcher den konkrete jobordre - uden at der i øvrigt er problemer  

 - så skal det blot anføres i friteksten, at pågældende ikke henvises.
 Der er i tilknytning til koden etableret et markeringsflag, som  

 Arbejdsformidlingen skal anvende, når det konstateres, at det er pågældendes  

 behov for aktivering, der er årsagen til, at formidlingen ikke er fortsat.
3.3. Kode 1 Ansat Koden bruges, når det fremgår af arbejdsgiverens eller den lediges egen  

 tilbagemelding, at pågældende er blevet ansat i jobbet.
Når flere ledige er henvist på den samme jobordre, skal de formidlinger,  

 som ikke skal afsluttes med kode 1, afsluttes først.
Dette skal sikre, at der  

 tages konkret stilling til valget af formidlingsudfald i hvert tilfælde.
3.4. Kode 2 Ikke ansat Kode 2 anvendes, når den ledige har haft en samtale - herunder  

 telefonsamtale - med arbejdsgiveren, hvis det af arbejdsgiverens eller den  

 lediges tilbagemelding fremgår, at pågældende ikke er blevet ansat.
Kode 2 må ikke anvendes, hvis den ledige ikke har været til samtale  

 hos arbejdsgiveren.
I disse tilfælde anvendes kode 4 (ikke mødt hos  

 arbejdsgivere) eller kode 5 (besat til anden side), afhængig af  

 arbejdsgiverens tilbagemelding.
Hvis jobordren annulleres, inden den ledige  

 har været til samtale hos arbejdsgiveren, skal formidlingen afsluttes med  

 kode 7 (jobtilbuddet bortfaldet).
Der er også ved kode 2 mulighed for at anvende markeringsflag.
Det er  

 f.eks. relevant, hvis det fremgår af arbejdsgiverens tilbagemelding, at den  

 ledige ikke blev ansat, fordi pågældende mangler bestemte kvalifikationer.
Arbejdsformidlingen skal være opmærksom på, at arbejdsgiverens  

 tilbagemelding om forløbet af formidlingen kan betyde, at kode 6 (ønskede  

 ikke jobbet e.lign.) skal anvendes, selv om arbejdsgiveren på returslippen  

 har afkrydset rubrikken »ikke ansat«.
Det vil f.eks. være  

 tilfældet, hvor det af arbejdsgiverens skriftlige bemærkninger på  

 returslippen eller af en telefonisk tilbagemelding fremgår, at den ledige  

 afslog jobbet eller handlede på en måde, som må sidestilles med et afslag.
3.5. Kode 3 Ikke mødt til formidlingssamtale hos AF Kode 3 bruges, hvis den ledige udebliver fra en formidlingssamtale hos  

 Arbejdsformidlingen vedrørernde et konkret job eller aktiveringstilbud, som  

 medlemmet er indkaldt til.
Dette gælder også tilfælde, hvor den ledige  

 efterfølgende meddeler Arbejdsformidlingen baggrunden for udeblivelsen.
 Det fremgår af underretningen til arbejdsløshedskassen eller  

 socialforvaltningen, hvornår den ledige skulle være mødt til samtale på  

 Arbejdsformidlingen.
Kode 3 må ikke anvendes, når den ledige melder afbud til en  

 formidlingssamtale.
Der henvises til bemærkningerne nedenfor til kode 6 under  

 afsnittet: »afbud til formidlings- eller jobsamtaler«, der også  

 beskriver, i hvilket begrænset omfang Arbejdsformidlingen kan imødekomme  

 ønsker om et ændret mødetidspunkt til samtaler på Arbejdsformidlingen.
Såfremt den ledige efterfølgende retter henvendelse til  

 Arbejdsformidlingen vedrørende udeblivelsen, skal dette registreres med  

 kontaktkoden O47. Kontaktkoden udløser en meddelelse til den lediges  

 arbejdsløshedskasse, om at medlemmet har henvendt sig til AF efter  

 udeblivelsen.
Denne meddelelse har betydning for den lediges dagpengeret.
Det  

 fremgår af meddelelsen, hvornår AF har registreret henvendelsen.
Der er  

 endvidere mulighed for, at AF i fritekst kan knytte yderligere oplysninger  

 til koden.
3.6. Kode 4 Ikke mødt hos Arbejdsgiveren Formidlingsudfaldskode 4 bruges, hvor arbejdsgiveren eller den ledige  

 meddeler Arbejdsformidlingen, at den ledige ikke som aftalt mødte op hos  

 arbejdsgiveren.
Koden skal anvendes, selv om den ledige efterfølgende giver  

 Arbejdsformidlingen en forklaring på udeblivelsen, og uanset forklaringens  

 indhold.
I tilfælde, hvor den ledige forud for samtalen melder afbud til  

 Arbejdsformidlingen eller arbejdsgiveren, skal Arbejdsformidlingen benytte  

 kode 6 (ønskede ikke jobbet e.lign.). Baggrunden er, at et afbud som  

 udgangspunkt sidestilles med et afslag.
Det er arbejdsløshedskassen, der i  

 hvert enkelt tilfælde skal vurdere, om afbudet skal sidestilles med et  

 afslag.
3.7. KODE 5 Besat til anden side Koden anvendes til at afslutte formidlingen af ledige, hvor arbejdsgiveren  

 har oplyst, at jobbet er besat til anden side.
Kode 5 må kun anvendes,  

 inden den ledige har været til samtale hos arbejdsgiveren.
Koden må ikke anvendes ved ledige, som har været til samtale  

 hos arbejdsgiveren, eller som ikke møder hos arbejdsgiveren.
I disse tilfælde  

 skal Arbejdsformidlingen skaffe oplysninger fra arbejdsgiveren om årsagen  

 til, at pågældende ikke blev ansat, således at kode 2 (ikke ansat), kode 4  

 (ikke mødt hos arbejdsgiveren) eller kode 6 (ønskede ikke jobbet og lignende)  

 kan anvendes.
I tilfælde, hvor en arbejdsgiver meddeler Arbejdsformidlingen, at en af de  

 henviste personer er ansat, og arbejdsgiveren oplyser, at han ikke ønsker at  

 tale med andre, skal Arbejdsformidlingen så vidt muligt orientere de ledige,  

 som endnu ikke har været til samtale hos arbejdsgiveren.
For ledige, som det  

 lykkes for Arbejdsformidlingen at advisere, kan formidlingen afsluttes med  

 formidlingsudfaldskode 5.
Hvis det imidlertid ikke lykkes for Arbejdsformidlingen at orientere alle  

 ledige om, at jobbet er blevet besat, skal Arbejdsformidlingen anvende den  

 kode, som er relevant i henhold til arbejdsgiverens tilbagemelding.
Dette  

 gælder f.eks., hvor Arbejdsformidlingen via oplysninger fra arbejdsgiveren  

 bliver bekendt med, at den ledige ikke mødte op hos arbejdsgiveren.
I dette  

 tilfælde anvendes kode 4 (ikke mødt).
 Forekommer det, at den ledige afslår jobbet overfor Arbejdsformidlingen i  

 et tilfælde, hvor stillingen er blevet besat til anden side, skal  

 Arbejdsformidlingen anvende kode 6 (ønskede ikke jobbet el. lign.).
3.8. Kode 6 Ønskede ikke jobbet eller lignende 3.8.1. Indledning.
 Arbejdsformidlingen skal anvende kode 6, når den ledige i forhold til et  

 konkret job:
-afslår at overtage jobbet overfor Arbejdsformidlingen eller  

 arbejdsgiveren, uanset begrundelsen for afslaget, -reagerer overfor Arbejdsformidlingen eller arbejdsgiveren på en  

 måde, som må sidestilles med et afslag på at overtage arbejdet, -har en fremtoning, opførsel eller adfærd ,der efter  

 Arbejdsformidlingens vurdering gør det tvivlsomt, om pågældende står til  

 rådighed for arbejdsmarkedet, -melder afbud til en formidlingssamtale hos Arbejdsformidlingen om  

 et konkret job, uanset begrundelsen for afbuddet, medmindre  

 Arbejdsformidlingen accepteret et andet mødetidspunkt eller -melder afbud til jobsamtale hos arbejdsgiveren, uanset  

 begrundelsen for afbuddet Der er nedenfor givet en række eksempler på, hvornår det er relevant at  

 anvende kode 6. Det skal præciseres, at det herefter er  

 arbejdsløshedskasserne, der skal tage stilling til, om forholdet skal medføre  

 dagpengemæssige konsekvenser.
3.8.2. Om afslag Arbejdsformidlingen skal bruge kode 6, når den ledige udtrykkeligt overfor  

 Arbejdsformidlingen eller arbejdsgiveren afslår jobbet.
Dette gælder også  

 tilfælde, hvor den ledige i sin begrundelse for afslaget henviser til  

 helbredsproblemer, eller til tvivl om hvorvidt aflønnings- eller  

 arbejdsforhold er overenskomstmæssige etc.
 Arbejdsformidlingen skal bruge kode 6 i tilfælde, hvor den ledige  

 begrunder sit afslag med orlov - f.eks. retmæssig børnepasningsorlov.
Eks.
Helbredsproblemer Et ledigt medlem henvender sig til Arbejdsformidlingen efter at have  

 modtaget indkaldelse til en formidlingssamtale.
Medlemmet oplyser, at hun  

 ikke ønsker jobbet på grund af helbredsproblemer.
 Arbejdsformidlingen skal bruge kode 6, og skal i friteksten oplyse, at den  

 ledige begrundede afslaget med helbredsproblemer.
3.8.3. Om tilfælde, der sidestilles med afslag Arbejdsformidlingen skal også anvende kode 6 og i friteksten beskrive  

 forløbet, når den lediges reaktion overfor Arbejdsformidlingen eller  

 arbejdsgiveren kan sidestilles med et afslag.
Eks.  Ønsker andet arbejde end det tilbudte En ledig pædagog formidles arbejde i en børnehave.
Arbejdsgiveren melder  

 tilbage, at årsagen til, at den ledige ikke blev ansat, var, at den ledige  

 under ansættelsessamtalen - uden direkte at afslå arbejdet - havde meddelt  

 arbejdsgiveren, at den ledige primært ønskede at arbejde i en vuggestue,  

 hvorfor han ikke var specielt interesseret i at arbejde i en børnehave.
Eks.
Mener sig overkvalificeret.
En ledig faglært formidles arbejde i en produktionsvirksomhed.  

 Arbejdsgiveren melder tilbage, at han til sidst opgav at overbevise den  

 ledige om, at det var en faglært, der var brug for i det ledige job.
Den  

 ledige blev - uden direkte af afslå jobbet - ved med at argumentere for, at  

 en specialarbejder sagtens kunne bestride jobbet, og at dette ville være det  

 bedste og billigste for arbejdsgiveren.
Eks.
Utilfreds med lønnen En ledig klinikassistent formidles arbejde.
Arbejdsgiveren tilbyder den  

 overenskomstmæssige timeløn.
Den ledige mener, at hun bør have et tillæg på  

 mindst 1.000 kr. pr. måned.
Arbejdsgiveren ønsker ikke at give et tillæg fra  

 starten, men vil gerne drøfte det efter 3 måneders beskæftigelse.
Den ledige  

 fastholder - uden direkte at afslå - at hun vil have et tillæg på 1.000 kr.  

 fra starten, og at de så senere kan drøfte en eventuel forhøjelse.  

 Arbejdsgiveren meddeler AF, at dette er årsagen til, at hun ikke blev ansat.
Eks.
Stiller spørgsmål, der tyder på manglende vilje.
En ledig kontorassistent, der er fuldtidsforsikret, kommer til  

 formidlingssamtale på AF om kontorjob i Skovlunde.
Den ledige, der bor på  

 Amager, stiller flere spørgsmål om arbejdstiden og spørger bl.a. flere gange  

 om jobbet behøver at være på fuld tid, hvilket AF bekræfter.
Den ledige  

 stiller herefter spørgsmål om transporttid og transportmuligheder, hvilket AF  

 anbefaler, at hun selv undersøger eller drøfter med arbejdsgiveren.
Den  

 ledige vender - uden direkte af afslå jobbet - tilbage til arbejdstiden og  

 ønsker oplyst, hvorfor AF ikke kan finde en ledig, der bor tættere på, eller  

 en der ikke har små børn.
3.8.4. Om fremtoning, opførsel eller adfærd Kode 6 skal bruges, hvis Arbejdsformidlingen vurderer, at der på grund af  

 den lediges, fremtoning, opførsel eller adfærd overfor Arbejdsformidlingen  

 eller arbejdsgiveren kan være i tvivl om, hvorvidt pågældende står til  

 rådighed for arbejdsmarkedet.
Dette er f.eks. tilfældet, hvor den ledige af Arbejdsformidlingen eller  

 arbejdsgiveren vurderes som umotiveret til at overtage et konkret job eller  

 arbejde generelt.
Kode 6 anvendes også, hvis Arbejdsformidlingen vurderer, at  

 det ikke vil være muligt at henvise den ledige til et job.
 Vejledningens pkt. 6 nedenfor om anvendelse af fritekst ved kode 6  

 indeholder særlige krav, når kodens anvendelse skyldes »fremtoning,  

 opførsel eller adfærd«, herunder et krav om, at den ledige skal  

 orienteres om fritekstens indhold ved et brev.
Eks.
Fremtoning Den ledige møder tydeligt beruset til formidlingssamtale hos  

 Arbejdsformidlingen.
Arbejdsformidlingen skal anvende kode 6 og skal i  

 fritekst kort oplyse, at formidlingen blev indstillet, fordi man fandt  

 pågældende beruset.
Eks.
Fremtoning Den ledige møder meget usoigneret til en formidlingssamtale hos  

 Arbejdsformidlingen.
Hvis Arbejdsformidlingen får den opfattelse, at den  

 ledige må formodes at møde tilsvarende frem hos arbejdsgiveren, og at  

 fremtoningen vil udgøre en klar hindring for pågældendes ansættelse inden for  

 det eller de samtlige områder, hvor den ledige skal kunne overtage formidlet  

 arbejde, bør Arbejdsformidlingen gøre den ledige opmærksom herpå.
Hvis det  

 herefter fortsat er AF's forventning, at den ledige hos arbejdsgivere vil  

 have en fremtoning, der vil udgøre en klar hindring for ansættelse, skal  

 Arbejdsformidlingen afslutte formidlingen med kode 6. I friteksten skal  

 Arbejdsformidlingen kort beskrive den lediges fremtoning.
Eks.
Opførsel Hvis den ledige under en formidlingssamtale optræder truende eller stærkt  

 provokerende, skal Arbejdsformidlingen underrette arbejdsløshedskassen via  

 kode 6. I friteksten beskrives forløbet.
Eks.
Generelt umotiveret Hvis det ledige medlem under samtalen med Arbejdsformidlingen angiver at  

 have helt andre planer end at komme i arbejde, eller oplyser andre forhold,  

 der betyder, at Arbejdsformidlingen vurderer, at det vil være formålsløst at  

 henvise pågældende til arbejdsgiveren, skal kode 6 anvendes.
I friteksten  

 skal Arbejdsformidlingen oplyse om begrundelsen for anvendelsen af kode 6.
Eks.
Helbred Hvis et ledigt medlem møder til formidlingssamtale hos  

 Arbejdsformidlingen, og Arbejdsformidlingen vurderer, at den ledige af  

 helbredsmæssige grunde ikke er stand til at overtage arbejde, skal  

 Arbejdsformidlingen anvende kode 6. I friteksten skal Arbejdsformidlingen  

 beskrive, hvordan man oplevede medlemmet.
3.8.5 Om afbud til formidlings- eller jobsamtale I tilfælde, hvor den ledige melder afbud til en samtale hos  

 Arbejdsformidlingen eller arbejdsgiveren vedrørende et job, skal kode 6  

 anvendes, uanset begrundelsen for afbuddet.
 Koden skal således også anvendes, hvor den ledige som begrundelse for  

 afbuddet angiver at være påbegyndt eller at skulle påbegynde andet arbejde.
 Hvis den ledige overfor Arbejdsformidlingen eller arbejdsgiveren med  

 henvisning til sygdom eller generelle helbredsproblemer afviser at overtage  

 jobbet, skal Arbejdsformidlingen også anvende koden.
Eks.
Børnepasningsproblemer Efter at have modtaget indkaldelse til en formidlingssamtale hos  

 Arbejdsformidlingen, kontakter det ledige medlem Arbejdsformidlingen og  

 oplyser, at han er forhindret i at møde på grund af børnepasningsproblemer.  

 Arbejdsformidlingen skal anvende kode 6. I friteksten oplyses, at medlemmet  

 har meldt afbud med henvisning til børnepasningsproblemer.
 Der skal dog ikke anvendes kode 6 eller andre koder, hvis  

 Arbejdsformidlingen efter nedennævnte retningslinier accepterer den lediges  

 ønske om et andet mødetidspunkt for en formidlingssamtale på  

 Arbejdsformidlingen.
 Hvornår kan Arbejdsformidlingen imødekomme ønske om et nyt  

 mødetidspunkt?:
 Ved ordinær formidling må Arbejdsformidlingen ikke ændre  

 datoen for en samtale på anmodning fra den ledige.
 Ved formidling af jobtræning, individuel jobtræning og puljejobs  

 kan  Arbejdsformidlingen efter anmodning fra den ledige flytte  

 mødetidspunktet i op til 1 uge , hvis følgende betingelser er opfyldt:
 - Ændringen skal kunne indpasses i Arbejdsformidlingens planlægning.
 - Den ledige skal begrunde ønsket om at flytte samtalen.
 - Begrundelsen skal være acceptabel jf. nedenstående.
 - Ændringen må ikke give problemer med den lediges påbegyndelse af  

 aktiveringstilbud.
 - Er der registreret tidligere ændringer af mødetidspunkter, må der ikke  

 være anledning til mistanke om »misbrug«.
 Aftales ændret samtaletidspunkt, skal Arbejdsformidlingen registrere, at  

 samtaletidspunktet er ændret, og årsagen til ændringen.
 Hvis Arbejdsformidlingen afslår at flytte samtaletidspunktet, skal den  

 ledige gøres opmærksom på, at der vil ske en underretning af  

 arbejdsløshedskassen eller socialforvaltningen, hvis den ledige ikke møder  

 til samtalen på det fastsatte tidspunkt.
Ved vurderingen af om den lediges begrundelse er acceptabel, skal der  

 tages udgangspunkt i, hvornår der i et ansættelsesforhold normalt accepteres  

 tjenestefrihed.
Der må dog ikke være tale om en begrundelse, der kan give  

 anledning til, at der kan stilles tvivl om rådigheden.
 Eksempler på begrundelser, der normalt vil være acceptable:
 Tandlægebesøg, speciallæge, begravelse i den nærmeste familie og  

 indkaldelse til retsmøde.
 Eksempler på begrundelser, der ikke vil være acceptable:
 Børnepasningsproblemer, sygdom og strafafsoning.
3.8.6. Fritekst Til kode 6 er knyttet et fritekstfelt, der skal udfyldes med en  

 begrundelse for anvendelsen af koden.
Det vil ikke være muligt at afslutte  

 formidlingen, før fritekstfeltet er udfyldt.
 Friteksten sendes sammen med underretningen til arbejdsløshedskassen eller  

 socialforvaltningen.
I tilfælde, hvor Arbejdsformidlingens anvendelse af kode 6 beror på  

 tilbagemeldinger fra arbejdsgiveren, skal Arbejdsformidlingen i  

 underretningen oplyse, at kopi af arbejdsgiverens tilbagemelding vil blive  

 fremsendt.
Af underretningen fremgår det, hvornår den ledige har afslået det  

 formidlede arbejde.
Arbejdsgiverens originale tilbagemelding skal opbevares i  

 henhold til reglerne fastsat af Rigsarkivaren i medfør af lov om offentlige  

 arkiver.
 Der henvises i øvrigt til pkt. 6 nedenfor om anvendelse af fritekst ved  

 kode 6, herunder til de særlige krav, der vedrører »fremtoning, opførsel  

 eller adfærd«.
3.9. Kode 7 Jobordren bortfaldet Kode 7 anvendes, når en jobordre annulleres.
Det er f.eks. tilfældet, når  

 en arbejdsgiver orienterer Arbejdsformidlingen om, at jobordren er  

 bortfaldet, fordi arbejdsgiveren har fortrudt ønsket om at ansætte en person  

 til virksomheden, eller hvis jobbet er besat af en person, som ikke er  

 henvist fra Arbejdsformidlingen.
 Hvis der er henvist ledige til arbejdsgiveren, kan annullation af  

 jobordren rent teknisk først gennemføres i AF-Match, når disse formidlinger  

 er afsluttet.
 For ledige, som er henvist til arbejdsgiveren, afsluttes formidlingen med  

 den formidlingsudfaldskode, som modsvarer arbejdsgiverens tilbagemelding.
 Ledige, som endnu ikke har været til samtale om jobbet, og som  

 Arbejdsformidlingen har fået kontakt med forud for den planlagte samtale med  

 arbejdsgiveren, afsluttes med kode 5, hvis jobbet er besat med en person, der  

 er henvist af Arbejdsformidlingen.
3.10. Kode 9 Ansat i andet job Kode 9 registreres automatisk i AF-Match, når en ledig, som er henvist til  

 to jobs samtidig, registreres som ansat i det ene job.
3.11. Kode A Annullering af igangværende formidling Koden må udelukkende anvendes ved administrative fejl som f.eks., hvor der  

 er henvist til en forkert ordre.
4. Fritekst ved kode 0,2 og 6 Som nævnt ovenfor vedrørende kode 0 (formidling ikke fortsat), kode 2  

 (ikke ansat) og kode 6 (ønskede ikke jobbet), er der etableret fritekst til  

 koderne.
I friteksten skal Arbejdsformidlingen begrunde, hvorfor man har  

 brugt koden.
Ved kode 0 og kode 6 er friteksten obligatorisk.
Det vil sige, at  

 formidlingen ikke kan afsluttes, før fritekstfeltet er udfyldt.
 Anvendelse af fritekst tjener dels det formål at forbedre  

 Arbejdsformidlingens muligheder for opfølgning på formidlingsarbejdet (kode 0  

 og 2), dels at give arbejdsløshedskasserne et bedre grundlag for at vurdere  

 formidlingsudfaldets betydning for medlemmets dagpengeret (kode 6).
 Teknisk oprettes friteksten ved, at der efter anvendelse af koderne 0, 2  

 eller 6 fremkommer et tekstfelt nederst i formidlingsskærmbilledet.
Ved kode 2 (ikke ansat) er friteksten valgfri.
Ved kode 0 og 6 kan  

 fritekstfeltet ikke forlades, før det er udfyldt.
Friteksten lagres under formidlingsoplysningerne.
Efter at fritekstfeltet  

 er udfyldt, er der mulighed for at anvende markeringsflag.
5. Om anvendelse af fritekst og markeringsflag ved kode 0 Kode 0 (formidling ikke fortsat) anvendes, når Arbejdsformidlingen forud  

 for eller under formidlingssamtalen med den ledige skønner, at pågældende  

 ikke skal henvises til arbejdsgiveren, af grunde, der ikke kan føre til  

 anvendelse af kode 6.
Markeringsflaget og friteksten skal forhindre, at ledige, som har behov  

 for aktivering, ikke uden videre lægges tilbage i registret efter et  

 afsluttet formidlingsforsøg.
Herudover er formålet, at der strammes op på  

 anvendelsen af kode 0, og at det sikres, at koden altid anvendes korrekt.
I friteksten skal oplyses årsagen til, at formidlingen er indstillet.
Hvis  

 AF-medarbejderen under formidlingssamtalen f.eks. konstaterer, at den ledige  

 mangler de almene- eller faglige kvalifikationer, der er nødvendige for at  

 bestride jobbet, skal det registreres, hvilke kvalifikationer den ledige  

 mangler.
Hvis AF-medarbejderen vurderer, at de manglende kvalifikationer vil  

 være en generel hindring for, at den ledige kan opnå ordinær beskæftigelse,  

 skal der sættes markeringsflag ved den ledige med henblik på en senere  

 udsøgning.
 På baggrund af regionalt fastsatte retningslinier skal der ved hjælp af  

 oplysningerne i friteksten kunne følges op overfor ledige med markeringsflag.
Eks.
Arbejdsformidlingen modtager en jobordre på en chauffør til  

 langturstransport.
Der udsøges et ledigt medlem, der er registreret som  

 chauffør.
Pågældende indkaldes skriftligt til formidlingssamtale hos  

 Arbejdsformidlingen.
Under samtalen konstateres det, at den ledige ikke har  

 stort kørekort, men at hun ønsker at opnå det.
Arbejdsformidlingen anvender udfaldskode 0, og registrerer ved hjælp  

 af markeringsflag, at pågældende kan have et aktiveringsbehov.
I friteksten  

 oplyses, at formidlingen blev indstillet, fordi pågældende mod forventning  

 manglende stort kørekort.
 På grundlag af disse oplysninger kan der af de relevante medarbejdere  

 foretages de nødvendige ændringer af grundregistreringsoplysningerne, ligesom  

 der ud fra de regionalt fastsatte retningslinier tages stilling til, om  

 aktiveringsbehovet skal dækkes.
6. Anvendelse af fritekst ved kode 6 Arbejdsløshedskasserne skal foretage en effektiv opfølgning på  

 Arbejdsformidlingens underretninger.
Det er derfor nødvendigt, at baggrunden  

 for underretningerne er beskrevet indgående i den obligatoriske fritekst.
Kode 6 (ønskede ikke jobbet e.lign.) skal anvendes i flere forskellige  

 situationer.
Se eksemplerne til kode 6 ovenfor.
 Har den ledige udtrykkeligt afslået jobbet overfor Arbejdsformidlingen  

 eller hos arbejdsgiveren, giver det sjældent a-kassen problemer at følge op  

 på underretningen.
Vanskeligere forholder det sig i de tilfælde, for anvendelsen af kode 6  

 beror på, at AF-medarbejderen oplever den ledige som umotiveret eller uvillig  

 til at påtage sig arbejde, eller til at overtage et konkret job.
I disse  

 tilfælde og i tilfælde, hvor Arbejdsformidlingen indstiller formidlingen på  

 grund af den lediges personlige forhold, er det særligt vigtigt, at  

 friteksten præcist beskriver hvilke forhold, der har ført til anvendelse af  

 kode 6, og at der alene er tale om en beskrivelse.
Eks.
En ledig metalarbejder indkaldes til samtale vedrørende en  

 jobordre fra en virksomhed, der udfører svejseopgaver.
Under samtalen oplyser  

 den ledige, at han af helbredsmæssige årsager ikke kan udføre de  

 svejseopgaver, som arbejdet indebærer.
Arbejdsformidlingen skal afslutte  

 formidlingen med kode-6, således at der afgår en underretning til a-kassen.
Den obligatoriske fritekst til kode-6 skal indeholde oplysninger om  

 jobbet, og om, at jobbet blev afslået af helbredsmæssige årsager.
Det er  

 herefter op til a-kassen nærmere at undersøge og vurdere forholdet.
Arbejdsløshedskassen skal meddele Arbejdsformidlingen resultatet af  

 rådighedsvurderingen.
Såfremt kassen meddeler Arbejdsformidlingen, at der  

 foreligger lægelig dokumentation for helbredsforholdet, skal  

 arbejdsløshedskassen samtidig tage stilling til, om området for medlemmets  

 rådighedsforpligtelse skal udvides.
Dette skal meddeles Arbejdsformidlingen,  

 således at Arbejdsformidlingen tager stilling til hvilke jobområder, den  

 ledige kan udfylde, og ændrer grundregistreringsoplysningerne i  

 overensstemmelse hermed.
Afgrænsningen mellem kode 6 og kode 0 (formidling ikke fortsat) er særlig  

 vanskelig at foretage i de situationer, hvor den ledige i forbindelse med sit  

 afslag angiver at mangle de nødvendige faglige kvalifikationer.
Her vil det  

 bero på Arbejdsformidlingens konkrete vurdering, om afslaget er velbegrundet,  

 således at kode 0 kan bruges.
Imidlertid vil AF kunne vurdere, at de  

 manglende faglige kvalifikationer spiller en underordnet rolle, og derfor  

 vælge at anvende kode 6 og tilhørende fritekst.
I tvivlstilfælde bør  

 Arbejdsformidlingen anvende kode 6.
Arbejdsformidlingen skal være opmærksom på, at tilbagemeldingsbrevet fra  

 arbejdsgiveren kan indeholde oplysninger, der betyder, at kode 6 skal  

 anvendes, selv om arbejdsgiveren ikke har krydset af i rubrikken:  

 »ønskede ikke jobbet«.
Dette er f.eks. tilfældet, hvor den ledige  

 overfor arbejdsgiveren ikke direkte har afslået jobbet, men hvor  

 arbejdsgiveren har oplevet den ledige som uvillig, eller hvor arbejdsgiveren  

 ikke har villet ansætte den ledige på grund af opførsel e.a.
 - Særligt om fritekst ved »fremtoning, opførsel eller  

 adfærd«, jfr. pkt. 3.8.4. ovenfor.
 Når kode 6 anvendes på grund af den lediges fremtoning, opførsel eller  

 adfærd, vil friteksten kunne indeholde personfølsomme oplysninger.
Den ledige skal derfor altid ved brev orienteres om indholdet af  

 friteksten, når den indeholder oplysninger om den lediges fremtoning,  

 opførsel eller adfærd.
Til brug herfor er der etableret et standardbrev i  

 AF-Match.
 Udfyldes friteksten under samtale i Arbejdsformidlingen, vil et eventuelt  

 ønske fra den ledige om at se indholdet med det samme kunne imødekommes ved  

 udlevering af skærmprint som foreløbig orientering.
 Det fremgår af registerforskrifterne for AF-Match, at ledige kan forlange  

 fritekstoplysninger om sig selv slettet i det omfang, de vedrører rent  

 private forhold.
 Hvis den ledige fremsætter anmodning om at få slettet personfølsomme  

 oplysninger om fremtoning, opførsel eller adfærd, skal hele friteksten  

 slettes.
I forbindelse med sletningen udskriver edb-systemet automatisk fritekstens  

 indhold, ligesom det sikres, at arbejdsløshedskassen er informeret/informeres  

 om fritekstens indhold.
Udskriften skal opbevares i arkiv.
7. Arbejdsløshedskassernes tilbagemeldinger til Arbejdsformidlingen Det er en betingelse for, at Arbejdsformidlingen kan aktivere ledige  

 medlemmer af en arbejdsløshedskasse, at medlemmet på tidspunktet for  

 tilbuddets afgivelse er ledigt og dagpengeberettiget.
 Kravet om at være dagpengeberettiget betyder, at den ledige skal stå til  

 rådighed for arbejdsmarkedet.
Arbejdsløshedskasserne skal derfor løbende undersøge og vurdere alle  

 tilfælde, hvor der er modtaget underretninger om negative formidlingsudfald  

 eller aktiveringsforsøg fra Arbejdsformidlingen.
Arbejdsløshedskasserne skal  

 i denne forbindelse i fornødent omfang indhente udtalelser og nødvendige  

 oplysninger fra medlemmet eller andre.
I tilfælde, hvor et medlems reaktion overfor en arbejdsgiver kan opfattes  

 som et afslag, vil det normalt være nødvendigt for arbejdsløshedskassen at  

 indhente en udtalelse fra såvel medlemmet som arbejdsgiveren.
Ved  

 arbejdsløshedskassens vurdering af, om medlemmets reaktion skal sidestilles  

 med et afslag, skal der indgå eventuelt tidligere tilfælde, hvor medlemmet  

 har reageret på en måde, som af Arbejdsformidlingen eller arbejdsgiver kunne  

 opfattes som et afslag.
 Arbejdsløshedskassernes tilbagemeldinger på Arbejdsformidlingens  

 underretninger skal ske hurtigst muligt, og indholdet af tilbagemeldingerne  

 skal være fyldestgørende.
 Arbejdsløshedskassen har følgende tre tilbagemeldingsmuligheder på  

 Arbejdsformidlingens underretninger:
RI: Arbejdsløshedskassen har fundet det unødvendigt at vurdere  

 medlemmets rådighed.
Koden ledsages af kassens begrundelse for, at man har  

 fundet det unødvendigt at foretage en rådighedsvurdering.
RN: Arbejdsløshedskassen har vurderet, at medlemmet ikke står til  

 rådighed for arbejdsmarkedet.
Kassen skal efterfølgende meddele  

 Arbejdsformidlingen, når medlemmet igen står til rådighed.
 RJ: Arbejdsløshedskassen har vurderet, at medlemmet står til  

 rådighed for arbejdsmarkedet.
Hvis en arbejdsløshedskasse som led i sin løbende kontrol af medlemmernes  

 rådighed konstaterer, at et medlem ikke står til rådighed, skal  

 Arbejdsformidlingen orienteres herom.
Oplysningen kan sendes elektronisk til  

 Arbejdsformidlingen via en RN-registrering.
8. Indberetning til arbejdsløshedskasserne ved samtaler og andre  

 aktiveringstilbud 8.1. Indledning Der kan også i forbindelse med andre aktiveringstilbud eller samtaler,  

 (information, grundregistreringssamtale, vejledning, omskoling, uddannelse og  

 udarbejdelse eller revision af en individuel handlingsplan eller  

 uddannelsesplan), den ledige er indkaldt til, forekomme situatione, hvor  

 Arbejdsformidlingen skal underrette arbejdsløshedskasserne elektronisk,  

 f.eks. ved afslag og manglende fremmøde.
Her skal Arbejdsformidlingen anvende  

 kontaktkodesystemet i AF-Match.
De aktuelle kontaktkoder fremgår af  

 nedenstående oversigt.
8.2. Udvidet indberetningspligt Også i forbindelse med disse andre samtale og aktiveringstilbud er  

 Arbejdsformidlingens pligt til at indberette til arbejdsløshedskasserne  

 udvidet.
 Udvidelsen omfatter de ledige, hvis adfærd kan sidestilles med et afslag.  

 Her skal der anvendes samme kontaktkoder, som ved et direkte afslag.
Udvidelsen omfatter også tilfælde, hvor der af andre grunde er anledning  

 til tvivl om, hvorvidt den ledige står til rådighed for arbejdsmarkedet.
Her  

 tænkes på de øvrige situationer, der er beskrevet under kode 6 med den eneste  

 forskel, at forholdet her ikke konstateres i forbindelse med en formidling.  

 Indberetningen skal i sådanne tilfælde ske ved fremsendelse af et brev til  

 arbejdsløshedskassen med angivelse af årsagen til indberetningen.
 Hvis indberetningen skyldes den lediges fremtoning, opførsel eller adfærd,  

 skal der sendes kopi af brevet til den ledige.
8.3. Ændring af samtaletidspunkt Ved andre samtaler end formidlinssamtaler, som den ledige er indkaldt til,  

 kan Arbejdsformidlingen, efter anmodning fra den ledige, flytte  

 mødetidspunktet i op til 1 uge hvis følgende betingelser er opfyldt:
 - Ændringen skal kunne indpasses i Arbejdsformidlingens planlægning.
- Den ledige skal begrunde ønsket om at flytte samtalen.
Begrundelsen skal  

 være acceptabel jf. nedenstående.
 - Ændringen må ikke give problemer med den lediges påbegyndelse af  

 aktiveringstilbud.
 - Er der registreret tidligere ændringer af samtaletidspunkter, må der  

 ikke være anledning til mistanke om »misbrug«.
 Aftales ændret mødetidspunkt, skal Arbejdsformidlingen registrere, at  

 samtaletidspunktet er ændret, og årsagen til ændringen.
 Hvis Arbejdsformidlingen afslår at flytte samtaletidspunktet, skal den  

 ledige gøres opmærksom på, at der vil ske en underretning af  

 arbejdsløshedskassen eller socialforvaltningen, hvis den ledige ikke møder  

 til samtalen på det fastsatte tidspunkt.
Ved vurderingen af om den lediges begrundelse er acceptabel, skal der  

 tages udgangspunkt i, hvornår der i et ansættelsesforhold normalt accepteres  

 tjenestefrihed.
Der må dog ikke være tale om en begrundelse, der kan give  

 anledning til, at der kan stilles tvivl om rådigheden.
 Eksempler på begrundelser, der normalt vil være acceptable:
 Tandlægebesøg, speciallæge, begravelse i den nærmeste familie og  

 indkaldelse til retsmøde.
 Eksempler på begrundelser, der ikke vil være acceptable:
 Børnepasningsproblemer, sygdom og strafafsoning.
 Vejledningen har virkning fra den 11. november 1996.
