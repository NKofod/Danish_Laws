Bekendtgørelse  

  

 af  

  

 aftale af 11. oktober 2001 med Bulgarien  

  

 om arbejdstilladelse til pårørende til diplomater Ved noteveksling af 27. juni 2001 og 11. oktober 2001 er der  

 mellem Danmark og Bulgarien indgået en aftale om udstedelse af  

 arbejdstilladelser til pårørende til diplomater m.v.
 Notevekslingen har følgende ordlyd:
UDENRIGSMINISTERIET  

  

 I REPUBLIKKEN BULGARIEN Nr.
KO-104-02-22 Verbalnote Udenrigsministeriet i Republikken Bulgarien sender  

 sin  

 ærbødige hilsen til Kongeriget Danmarks Ambassade i Sofia og har den ære at  

 forelægge et udkast til en aftale mellem Republikken Bulgariens regering og  

 Kongeriget Danmarks regering vedrørende lønnet beskæftigelse af personer, der  

 er pårørende til diplomatiske, konsulære eller teknisk-administrative  

 medlemmer  

 af  

    

 personalet ved diplomatiske eller  

 konsulære repræsentationer eller internationale organisationers permanente  

 repræsentationer:
 1. Republikken Bulgariens regering og Kongeriget Danmarks  

 regering har aftalt på gensidigt grundlag, at personer, som er pårørende til  

 diplomatiske, konsulære eller teknisk-administrative medarbejdere fra hver af  

 de kontraherende stater, som er ansat til at udføre officielle funktioner som  

 medlemmer af en diplomatisk eller konsulær repræsentation eller en  

 international organisations permanente repræsentation i den anden stat, kan  

 få  

 tilladelse til lønnet beskæftigelse i modtagerstaten under forudsætning af,  

 at  

 nationale interesser respekteres.
 Aftalen indebærer ingen yderligere rettigheder ud over dem,  

 der måtte opstå direkte af deres retlige arbejdsforhold.
 2. I nærværende aftale betragtes følgende som en  

 pårørende:
a)  

 	  

    

 ansøgers ægtefælle  

 eller samlever(ske) (permanent samliv over en længere periode); b)  

 	  

    

 ugifte, uforsørgede  

 børn under 21 år, eller under 25 år, såfremt de er i gang med en  

 fuldtidsuddannelse ved en videregående uddannelsesinstitution; c)  

 	  

    

 ugifte, uforsørgede  

 børn, der er fysisk eller psykisk handicappede.
3. For at en arbejdstilladelse kan udstedes i  

 overensstemmelse med modtagerstatens lovgivning, indgiver den diplomatiske  

 eller konsulære repræsentation eller den permanente repræsentation for en  

 international organisation fra udsenderstaten en officiel ansøgning  

 vedrørende  

 den konkrete sag til det diplomatiske protokolkontor ved modtagerstatens  

 udenrigsministerium.
Når det er godtgjort, at den pågældende er omfattet af  

 de  

 i aftalen forudsete grupper, informerer det diplomatiske protokolkontor  

 øjeblikkeligt og officielt udsenderstatens respektive repræsentation om, at  

 den  

 pårørende har tilladelse til lønnet beskæftigelse under iagttagelse af  

 national  

 ret.
 4. Såfremt den pårørende ønsker at få en stilling eller  

 udføre en arbejdsaktivitet, der kræver specielle kvalifikationer, skal han  

 eller hun opfylde den betingelse, der er forudset i de normative love, som  

 regulerer sådanne stillinger eller aktiviteter i modtagerstaten.
5. En pårørende, som tager lønnet beskæftigelse ifølge denne  

 aftale, og som nyder personlig ukrænkelighed og immunitet i modtagerstatens  

 jurisdiktion, som forudset i Wienerkonventionens artikel 31 om diplomatiske  

 forbindelser eller i en anden international aftale, som modtagerstaten har  

 underskrevet, nyder ikke civil og administrativ immunitet vedrørende alle  

 krav,  

 som er forbundet med hans eller hendes aktivitet og vedrørende  

 modtagerstatens  

 civile og administrative jurisdiktion.
Udsenderstaten giver uigenkaldeligt  

 afkald på sådan immunitet ved underskrivelsen af denne aftale.
 6. Såfremt en pårørende nyder strafferetlig  

 jurisdiktionsimmunitet i modtagerstaten ifølge Wienerkonventionen om  

 diplomatiske forbindelser eller ifølge en anden international aftale, som  

 modtagerstaten har underskrevet, og han eller hun anklages for at have begået  

 en strafbar handling vedrørende hans eller hendes lønnede  

 beskæftigelsesaktivitet ifølge denne aftale, skal udsenderstaten nøje vurdere  

 enhver skriftlig anmodning om at give afkald på sådan immunitet.
 7. En pårørende, som er beskæftiget i lønnet arbejde ifølge  

 denne aftale, betaler indkomstskat og de respektive sociale bidrag vedrørende  

 ethvert vederlag, som modtages for udført arbejde i modtagerstaten.
 8. Tilladelsen til lønnet beskæftigelse, som gives til en  

 pårørende, bortfalder, når den diplomatiske eller konsulære medarbejder,  

 kontorfunktionær eller teknisk-administrative medarbejder, som den pågældende  

 er pårørende til, afslutter sin funktion over for den regering, hvortil han  

 eller hun er akkrediteret.
 9. Vederlag, som pårørende, der er beskæftiget i lønnet  

 arbejde, har modtaget i modtagerstaten, overføres til udlandet på grundlag af  

 gensidighed under hensyntagen  

    

 til  

 bestemmelserne i Konventionen mellem Republikken Bulgarien og Kongeriget  

 Danmark med henblik på undgåelse af dobbeltbeskatning i forbindelse med  

 beskatning af indkomst og formue, underskrevet den 2.december 1988 i  

 København.
 10. Denne aftale er indgået for en ikke fastsat tidsperiode  

 og forbliver gældende indtil 6 måneder efter den dato, hvor en af de  

 kontraherende stater ad diplomatisk vej og i skriftlig form informerer den  

 anden kontraherende stat om, at den ønsker at ophæve aftalen.
 11. Såfremt ovenstående bestemmelser kan tiltrædes af  

 Kongeriget Danmarks regering, foreslår Republikken Bulgariens  

 Udenrigsministerium, at denne note og ambassadens svarnote, som giver udtryk  

 for Kongeriget Danmarks regerings samtykke, udgør en aftale mellem de to  

 regeringer med tiltrædelseskraft fra datoen for modtagelsen af den  

 bekræftende  

 svarnote.
 Republikken Bulgariens Udenrigsministerium benytter denne  

 anledning til at forsikre Kongeriget Danmarks Ambassade i Republikken  

 Bulgarien  

 om sin mest udmærkede højagtelse.
Sofia,  

 den 27. juni 2001 Den Kongelige Danske Ambassade i Republikken Bulgarien DEN KONGELIGE DANSKE AMBASSADE  

  

 SOFIA Verbalnote Den Kongelig Danske Ambassade sender sin ærbødige  

 hilsen  

 til Republikken Bulgariens Udenrigsministerium og har den ære at bekræfte  

 modtagelsen  

 af Note nr.
KO-104-02-22  

    

 af den 27. juni  

 2001 vedrørende en aftale mellem Republikken Bulgariens regering og  

 Kongeriget  

 Danmarks regering om beskæftigelse af pårørende til medlemmer af en  

 diplomatisk  

 repræsentation, en konsulær repræsentation eller en international  

 organisations  

 repræsentation.
 På vegne af Kongeriget Danmarks regering bekræftes det  

 hermed, at de i omtalte note fastlagte forslag kan tiltrædes, og at noten  

 sammen med dette svar udgør en aftale mellem de to regeringer med virkning  

 fra  

 dags dato.
 Den Kongelige Danske Ambassade benytter denne anledning til  

 at forsikre Republikken Bulgariens Udenrigsministerium om sin mest udmærkede  

 højagtelse.
Sofia,  

 den 11. oktober 2001 Udenrigsministeriet i Republikken Bulgarien Konsularkontoret Sofia Aftalen trådte i kraft på datoen for den danske svarnote,  

 den 11. oktober 2001.
