(Refusion, danskundervisning og  

 kontanthjælp, børnetilskud og børnetillæg, familiesammenføring,  

 tolkning) (Til kommuner og amtskommuner) Bistandslovens § 134, stk. 3, om refusion af udgifter til flygtninge, er  

 ændret med virkning fra 1. januar 1989. I dette brev beskrives  

 refusionsordningen.
Et følgende afsnit om danskundervisning i forbindelse med kontanthjælp  

 efter henholdsvis § 37 og § 42 gælder både flygtninge og indvandrere.  

 Socialministeriet har efter drøftelse med Dansk Flygtningehjælp opstillet nogle retningslinier for anvendelse af  

 bistandslovens § 42, når det gælder flygtninge i den indledende  

 integrationsfase.
Der gives svar på nogle spørgsmål vedrørende børnetilskud,  

 børnefamilieydelse og børnetillæg.
Også dette afsnit kan efter  

 omstændighederne finde anvendelse på indvandrere.
Brevet indeholder en vejledning om familiesammenføring til herboende  

 flygtninge.
Endelig henledes opmærksomheden på Socialministeriets  

 tolkeservice.
 Der henvises til den detaljerede indholdsfortegnelse på næste side.
Kommunernes Landsforening, Dansk Flygtningehjælp, Amtsrådsforeningen og  

 Socialministeriet udsendte i maj 1987 pjecen FLYGTNINGE I DANMARK  

 -integrationsarbejdet.
Der kan stadig henvises til denne pjece.
Reglerne om  

 refusion efter bistandslovens § 134, stk. 3, er imidlertid beskrevet fuldt ud  

 i dette brev.
 Medarbejdere i kommuner og amtskommuner er velkomne til at forelægge  

 spørgsmål skriftligt eller telefonisk for Socialministeriets 5. kontor eller  

 for Socialstyrelsens 1. Bistandskontor, Kristineberg 6, Postbox 2555, 2100  

 København Ø, tlf. 31 29 91 22.
Med venlig hilsen Aase Olesen /PerLyngsie Indhold.
 A.Refusionsordningen, bistandslovens § 134, stk. 3.
 1.Personkredsen.
 2.Datoen for opholdstilladelsen (fastlæggelse af refusionsperioden).
 3.Spørgsmål vedrørende personkredsen mv.
 B.Nogle refusionsspørgsmål.
1.Udgifter til tolkning.
Administrationsudgifter.
 2.Opgørelse af institutionsudgifter.
 3.Ejendomsudgifter i daginstitutioner.
 4.Refusionsanmeldelse ved udgiftsdeling mellem kommune og amtskommune.
 5.Refusionsanmeldelse når der foreligger refusionstilsagn fra en  

 fraflytningskommune.
 6.Refusionsberettigede udgifter når kun den ene ægtefælle er omfattet af  

 refusionsordningen.
 7.Om hjælp til en asylsøger, der gifter sig med en ikke-flygtning.
 C.Om danskundervisning mv. i forbindelse med kontanthjælp.
 1. Som betingelse for at få hjælp efter § 37.
 2.Om anvendelse af § 42.
 D.Om børnetilskud og børnetillæg mv.
 1.Til uledsagede børn.
 2.Om særligt børnetilskud, når den ene af forældrenes opholdssted er  

 ukendt.
 3.Om børnetillæg efter bistandsloven til personer med forsørgelsespligt  

 over for børn i udlandet.
 E.Familiesammenføring til flygtninge: Proceduren.
 F.Socialministeriets tolkeservice.
 Bilag 1.Bistandslovens § 134, stk. 3, + uddrag af udlændingeloven.
 Bilag 2.Datoen for opholdstilladelsen.
 Skema med oversigt over de forskellige situationer med hensyn til  

 opholdstilladelse.
 Bilag 3.Checkliste ved uafsluttede sager om familiesammenføring.
A.
Bistandslovens § 134, stk. 3.
1. Personkredsen Med virkning fra 1. januar 1989 er uledsagede "flygtninge"-børn  

 omfattet af den særlige flygtningerefusion.
Et uledsaget  

 "flygtninge"barn er i denne sammenhæng en mindreårig asylsøgende  

 udlænding, der har fået opholdstilladelse efter udlændingelovens § 9, stk. 2,  

 nr. 4.
 Det er endvidere blevet tydeliggjort at personer, der oprindeligt har fået  

 en midlertidig opholdstilladelse af humanitære grunde efter udlændingelovens  

 § 9, stk. 2, nr. 2, fortsat er omfattet af refusionsordningen, selv om en  

 senere opholdstilladelse er udstedt efter § 9, stk. 2, nr. 4, jfr. nedenfor.
 Bestemmelsen omfatter herefter udlændinge med opholdstilladelse efter  

 følgende bestemmelser i udlændingeloven:
-§ 7, dvs. udlændinge omfattet af flygtningekonventionen af 28. juli 1951,  

 eller hvor det af lignende grunde som anført i konventionen eller af andre  

 tungtvejende grunde ikke bør kræves, at udlændingen vender tilbage til sit  

 hjemland, -§ 8, dvs. udlændinge der kommer hertil som led i en aftale med FN's  

 højkommissær eller efter lignende international aftale, -§ 9, stk. 2, nr. 2, dvs. udlændinge som ikke anses for berettigede til en  

 opholdstilladelse efter § 7, men hvor væsentlige hensyn af humanitær karakter  

 alligevel taler for en opholdstilladelse; disse opholdstilladelser gives  

 normalt for perioder af i alt to år, og forlængelse af opholdstilladelse  

 efter de to år gives normalt efter § 9, stk. 2, nr. 4, -§ 9, stk. 1, nr. 2-4, når den person i Danmark som udlændingen har  

 tilknytning til (referencepersonen), selv er kommet til landet efter en af de  

 bestemmelser der er nævnt ovenfor, eller hvor tilknytningen kan føres tilbage  

 til en sådan person, -mindreårige asylsøgende udlændinge, der har fået  

 opholdstilladelse efter udlændingelovens § 9, stk. 2, nr. 4. (uledsagede  

 "flygtninge"børn).
 I bilag 1 er gengivet bistandslovens § 134, stk. 3, og uddrag af  

 udlændingeloven.
 2. Datoen for opholdstilladelsen.
Refusionsperioden er 6 1/2 år, regnet fra datoen for opholdstilladelsen.  

 "Datoen for opholdstilladelsen" er imidlertid ikke noget entydigt  

 begreb.
Nogle opholdstilladelser gives med virkning fra indrejsedagen, som  

 kan ligge op til flere år tilbage.
Andre har virkning fra brevdatoen (datoen  

 for afgørelsen), selv om pågældende først indrejser senere.
En tredje  

 mulighed er ansøgningsdatoen.
 For at sikre at refusionsperioden i alle tilfælde bliver 6 1/2 år bør  

 refusionsperioden regnes fra datoen for tilmelding til cpr.
 Bilag 2 opregner de forskellige situationer med hensyn til  

 opholdstilladelse og angiver hvorledes det dokumenteres, at en person er  

 omfattet af refusionsordningen.
 3. Spørgsmål vedrørende personkredsen mv.
Ved familiesammenføring. Ægtefælle og børn, der opnår opholdstilladelse  

 efter familiesammenføringsreglerne (§ 9, stk. 1, nr. 2 og 3), er selvstændigt  

 omfattet af refusionsbestemmelsen.
Refusionsperioden følger således ikke den  

 herboende ægtefælle.
Ved dødsfald.
Dør en flygtning hvis ægtefælle har opholdstilladelse som  

 familiesammenført efter § 9, stk. 1, nr. 2, kan den efterladte ægtefælles  

 opholdsstatus blive ændret til § 9, stk. 2, nr. 4, (som ikke er omfattet af  

 flygtningerefusion, bortset fra uledsagede "flygtninge"børn og  

 personer der oprindeligt har haft opholdstilladelse efter § 9, stk. 2, nr. 2,  

 "humanitære flygtninge"). Efter Socialministeriets opfattelse er  

 den efterladte ægtefælle imidlertid fortsat omfattet af flygtningerefusion  

 som følge af den oprindelige opholdsstatus, - parallelt med de  

 "humanitære flygtninge".
Ved skilsmisse.
På samme måde bortfalder refusionen heller ikke i tilfælde  

 af skilsmisse.
Opmærksomheden henledes på at opholdstilladelsen til den  

 familiesammenførte kan inddrages hvis grundlaget for opholdstilladelsen ikke  

 længere er til stede, eller bortfalde når der af forsørgelsesmæssige grunde  

 er truffet beslutning om hjemsendelse.
Det gælder dog ikke hvis den  

 pågældende med henblik på varigt ophold lovligt har boet her i landet i mere  

 end de to sidste år.
At en flygtning (§§ 7-8) har forladt landet i en periode har normalt ingen  

 indflydelse på hans opholdstilladelse.
Den bortfalder kun hvis han har opnået  

 beskyttelse i et andet land eller frivilligt er rejst hjem, jfr.  

 udlændingelovens § 17, stk. 3.
 Refusionsperioden kan aldrig strække sig udover en sammenhængende periode  

 på 6 1/2 år, uanset ændring i opholdsstatus og fravær fra landet i en  

 periode.
B.
Nogle refusionsspørgsmål.
 1.Udgifter til tolkning kan ikke anmeldes til særskilt refusion.
Tolkning i forbindelse med en flygtnings henvendelse til kommunale og  

 amtskommunale myndigheder er at betragte som en administrationsudgift.  

 (Administrationsudgifter er ikke omfattet af refusionsbestemmelsen.) I det omfang det er muligt stiller Flygtningehjælpen tolkebistand til  

 rådighed, når en flygtning i integrationsperioden har brug for kontakt med  

 kommuner eller andre myndigheder.
 Der kan endvidere henvises til Socialministeriets tolkeservice, jfr.  

 afsnit F.
2.Når en flygtning optages i en institution er det den gennemsnitlige  

 udgift pr. plads, der kan anmeldes til refusion.
Drejer det sig om en  

 institution som nævnt i bistandslovens § 135, stk. 3, opgøres udgiften på  

 samme måde som ved den opgørelse der danner grundlag for udgiftsdeling mellem  

 kommune og amtskommune.
 Det samme gælder for under-67-årige der har ophold på en af de  

 institutioner, der er nævnt i § 135, stk. 5, nr. 3 og 4 (jfr. stk. 6). For  

 over-67-årige anmeldes efter samme takst.
 Der skal således ikke foretages en særskilt opgørelse af udgifter  

 vedrørende flygtninge.
 3.Ejendomsudgifter i daginstitutioner opgøres efter principperne i  

 Socialministeriets (nu ophævede) cirkulære af 27. december 1976 om  

 regnskabsaflæggelse og refusion, pkt. 28-32. Disse regler blev anvendt på  

 daginstitutionsområdet indtil 31. december 1986. Der kan opnås refusion også  

 udover de tidligere gældende maksimumsgrænser.
 4.Når en udgift efter de almindelige finansieringsregler skal deles mellem  

 kommune og amtskommune, bør driftsherren (den ansvarlige myndighed) selv  

 hjemtage hele refusionen, så længe der er refusion efter § 134, stk. 3, (fx  

 for døgninstitutioner: amtskommunen, for familiepleje: kommunen).
 5.Hvis en kommune har sikret sig refusionstilsagn fra en  

 fraflytningskommune, jfr. bistandslovens §§ 11 og 47, bør kommunen undlade at  

 sende refusionskrav til fraflytningskommunen, så længe der er refusion efter  

 bistandslovens § 134, stk. 3. Det er mest hensigtsmæssigt at kommunen selv  

 direkte henter statsrefusionen hjem.
6. Når der ydes hjælp til en familie hvor kun den ene  

 ægtefælle er omfattet af refusionsbestemmelsen, skal udgiften konteres så det  

 er muligt at udskille flygtningens andel.
Hjælp til fælles børn fordeles med  

 halvdelen til hver af forældrene.
Hjælp der alene vedrører den der ikke er  

 omfattet af refusionsbestemmelsen, kan ikke refunderes efter § 134, stk. 3.  

 Det gælder såvel ydelser efter fx § 46a til medicin eller lignende, som hjælp  

 efter §§ 37 og 42.
 7. Asylsøger, der gifter sig med en som ikke er  

 omfattet af bistandslovens § 134, stk. 3.
Hvis parret har behov for kontanthjælp behandles asylsøgeren på samme måde  

 som enhver anden udlænding, der er gift med en herboende.
Det er således  

 kommunen der udbetaler kontanthjælp.
En asylsøger der er gift med en dansker,  

 en herboende udlænding eller med en flygtning, har som hovedregel ikke ret  

 til at være indkvarteret på et asylcenter, idet forsørgelsespligten påhviler  

 ægtefællen.
I særlige tilfælde kan Direktoratet for Udlændinge dog give tilladelse til  

 indkvartering på et asylcenter, selv om asylsøgeren er gift med en dansker  

 eller en herboende udlænding.
I så fald vil direktoratet fastholde at  

 ægtefællen fortsat har forsørgelsespligten, og en forudsætning for  

 indkvarteringen vil være at ægtefællerne underskriver erklæringer herom,  

 udfærdiget af direktoratet.
 For alle asylsøgere, som er indkvarterede på asylcentre, dækkes udgifterne  

 til kost, logi, tøj og lommepenge (foreløbigt) af direktoratet, gennem Dansk  

 Røde Kors.
Hvis der gives asyl får flygtningen normalt tilbud om at deltage i  

 Flygtningehjælpens integrationsprogram, og flygtningen er nu omfattet af  

 bestemmelsen om fuld refusion.
Flygtningehjælpen og kommunen bør aftale  

 proceduren for udbetaling af ydelser til familien.
Når flygtningen overgår  

 til kommunal forsørgelse må kommunen kontere hjælpen, så det er muligt at  

 udskille flygtningens andel (jfr. pkt. 6 ovenfor).
 En asylsøger der gifter sig med en dansker kan have særligt behov for  

 rådgivning om udlændingelovens bestemmelser om opholdsret.
 Kommunen kan indhente vejledning herom i Direktoratet for Udlændinge, i  

 Socialstyrelsen eller i Dansk Flygtningehjælp.
C.
Om danskundervisning mv. i forbindelse med modtagelse af kontanthjælp.
 1.Danskundervisning som betingelse for at få hjælp efter bistandslovens §  

 37.
Efter bistandslovens § 40, stk. 1, er det en betingelse for at få  

 kontanthjælp at den der søger hjælpen har udnyttet sine arbejdsmuligheder.
Er  

 ansøgeren gift, skal også ægtefællen opfylde denne betingelse.
Bestemmelsen er nærmere beskrevet i pkt. 12 i Socialministeriets  

 vejledning af 17. februar 1989 om ændring af vejledning om kontanthjælp efter  

 bistandsloven.
Her skal fremhæves to eksempler på hvornår betingelsen kan  

 anses for opfyldt:
-Betingelsen kan opfyldes ved deltagelse i uddannelsestilbud, der kan  

 medvirke til at forbedre de fremtidige erhvervsmuligheder.
Det forudsættes at  

 tilbuddet strækker sig over en stor del af hverdagen, således at det kan ses  

 som et alternativ til almindelig beskæftigelse.
For en flygtning eller indvandrer kan deltagelse i danskundervisning være  

 et middel til at forbedre erhvervsmulighederne.
Efter en konkret vurdering  

 kan det derfor stilles som betingelse for at modtage hjælp efter § 37 at  

 flygtningen el-ler indvandreren deltager i danskundervisning, når den tid,  

 der bruges til undervisningen - sammen med den tid, eleven skal bruge til at  

 forberede sig - forventes at svare nogenlunde til en almindelig arbejdsdag.
Der kan ikke ydes kontanthjælp til en person der afviser et tilbud, så  

 længe tilbuddet står åbent, hvis det efter en konkret vurdering skønnes at  

 der ikke er nogen rimelig grund til at afvise tilbuddet.
Det gælder også hvis  

 tilbuddet gives til en hjemmegående ægtefælle, som afslår tilbuddet.
 Hvis tilbuddet senere bortfalder er der mulighed for at give kontanthjælp,  

 men hjælpen bør i så fald ydes med tilbagebetalingspligt efter lovens § 26,  

 stk. 1, nr. 1.
 -Betingelsen kan i nogle tilfælde anses for opfyldt ved børnepasning, jfr.  

 § 40, stk. 1, nr. 4 og 5.
 Dette vil således være tilfældet når en forsørger ikke kan påtage sig  

 indtægtsgivende arbejde på grund af pasning af børn, og det sociale udvalg  

 ikke kan anvise anden pasningsmulighed.
 Det gælder også i tilfælde hvor den ene af ægtefællerne er afskåret fra  

 indtægtsgivende arbejde på grund af arbejdsløshed, sygdom eller uddannelse  

 efter § 42, og den anden ægtefælle i længere tid ikke har haft  

 indtægtsgivende arbejde, navnlig af hensyn til børnenes pasning.
 2.Hvornår kan der ydes hjælp efter bistandslovens § 42 til flygtninge  

 m.fl.
 Overgang til at modtage hjælp efter § 42 bør normalt ikke ske før  

 flygtningens sproglige handicap er så vidt overvundet at der kan lægges en  

 erhvervsplan, og det med rimelighed kan forventes at flygtningen vil kunne  

 gennemføre mere erhvervsrettede uddannelses- eller optræningsaktiviteter.  

 Efter Flygtningehjælpens opfattelse nås dette niveau i reglen først efter  

 9-12 måneders sprogundervisning.
 Den erhvervsrettede uddannelsesaktivitet kan fx bestå i danskundervisning  

 der, i fortsættelse af danskundervisning med alment sigte, har til formål at  

 forberede flygtningen til at gå i gang med en bestemt uddannelse eller  

 optræning i overensstemmelse med den revalideringsplan, der er lagt for den  

 pågældende.
Dansk Flygtningehjælp bør så vidt muligt inddrage kommunen i sine  

 overvejelser om anvendelse af § 42, således at beslutninger herom træffes i  

 samarbejde eller forståelse med kommunen. (Dette forudsætter at flygtningens  

 fremtidige opholdskommune kendes.) Kommunerne bør, navnligt ved længerevarende uddannelsesforløb, være  

 opmærksomme på at der kun skal ydes hjælp efter § 42 sålænge betingelserne  

 for at få hjælp efter denne bestemmelse er opfyldt.
Når hjælpen ydes på grund  

 af et sprogligt handicap, bør kommunerne således være opmærksomme på at det  

 sproglige handicap efterhånden kan blive overvundet.
 Efter Socialministeriets opfattelse bør kommunerne følge tilsvarende  

 retningslinier, når det gælder indvandrere.
D.
Om børnetillæg og børnetilskud mv.
 1.Om udbetaling af børnetilskud og børnefamilieydelse til uledsagede børn.
Hvis et barn modtager kontanthjælp, ligestilles hjælpen med offentlig  

 forsørgelse, jfr. pkt. 5 i Sikringsstyrelsens vejledning af 18. december 1986  

 om børnetilskud og forskudsvis udbetaling af børnebidrag.
Der er i så fald  

 ikke ret til børnetilskud og børnefamilieydelse.
 Hvis barnet ikke forsørges af offentlige midler, kræver udbetaling af  

 ordinært børnetilskud at betingelserne i lovens § 2 er opfyldt, og udbetaling  

 af særligt børnetilskud at betingelserne i § 4, stk. 2 eller 3, og § 5 er  

 opfyldt.
 2.Om udbetaling af særligt børnetilskud i tilfælde hvor den ene af  

 forældrenes opholdssted er ukendt.
 Efter § 4, stk. 3, nr. 2, i børnetilskudsloven udbetales særligt  

 børnetilskud, når kun en af forældrene lever.
 I de tilfælde hvor det ikke er muligt at skaffe en dødsattest, kan der  

 efter omstændighederne anvendes anden form for dokumentation der  

 sandsynliggør at den pågældende ikke længere er i live.
Det kan i særlige tilfælde være rimeligt at se bort fra kravet om  

 dokumentation.
Det kan fx være tilfældet hvis et barn kommer fra et  

 krigshærget område, og det efter oplysningerne i det konkrete tilfælde må  

 anses for sandsynligt at barnets far eller mor er død, samtidig med at det må  

 påregnes at der ikke kan fremskaffes yderligere oplysninger eller  

 dokumentation fra det pågældende land.
 Det er kommunen der efter en konkret vurdering i det enkelte tilfælde  

 træffer afgørelse, om betingelserne for at få udbetalt særligt børnetilskud  

 efter § 4, stk. 3, nr. 2, kan anses for opfyldt.
 3.Om betaling af børnetillæg efter bistandsloven til personer der har  

 forsørgelsespligt over for børn i udlandet.
 Betaler en flygtning underholdsbidrag til et barn, eller er bidraget på  

 tidspunktet for hjælpens udbetaling udlagt forskudsvis af det offentlige,  

 udgør børnetillægget samme beløb som det fastsatte bidrag, dog højst  

 normalbidraget, jfr. bistandslovens § 37.
 Udbetaling forudsætter normalt at der foreligger en dansk  

 bidragsresolution eller en udenlandsk bidragsafgørelse, der kan danne  

 grundlag for inddrivelse i Danmark.
 En dansk bidragsresolution kan kun udfærdiges efter begæring fra den  

 bidragsberettigede, jfr. § 18, stk. 2, i lov om børns retsstilling.
Anmodning om fastsættelse af bidrag kan fremsættes over for statsamtet der  

 hvor den bidragspligtige bor eller opholder sig.
Det gælder også hvis den  

 bidragsberettigede og barnet bor i udlandet.
En udenlandsk bidragsafgørelse kan danne grundlag for inddrivelse af  

 børnebidrag i Danmark.
Det forudsætter ligeledes en begæring fra den  

 bidragsberettigede, idet den udenlandske bidragsafgørelse af statsamtet skal  

 forsynes med en påtegning om at fuldbyrdelse kan ske i Danmark. (Det gælder  

 dog ikke afgørelser truffet i de øvrige nordiske lande.) Foreligger der ikke en dansk bidragsresolution, eller en udenlandsk  

 bidragsafgørelse der kan danne grundlag for inddrivelse i Danmark, bør der  

 ikke udbetales børnetillæg efter bistandslovens § 37, stk. 4, 2. pkt.  

 Kommunen kan vejlede om at den bidragsberettigede, som bor i udlandet, kan  

 sende en anmodning om fastsættelse af børnebidrag til statsamtet.
E.
Hvis en flygtning ønsker familiesammenføring.
 Proceduren.
1.Hvem kan komme til Danmark? -Ægtefælle (samlever). § 9, stk. 1, nr. 2, i udlændingeloven (bilag 1  

 indeholder uddrag af udlændingeloven).
 - Børn under 18 år. § 9, stk. 1, nr. 3.
 -Forældre over 60 år. § 9, stk. 1, nr. 4. Opholdstilladelsen kan dog, jfr.  

 stk. 3, betinges af forsørgelsesgaranti fra herboende.
2.Hvem afgør familiesammenføringssager? Direktoratet for Udlændinge - ankeinstans Justitsministeriet.
3.Hvordan søges der om opholdstilladelse? Direktoratet for Udlændinge tager først stilling i en  

 familiesammenføringssag, når der foreligger ansøgning fra den/de pårørende  

 som ønsker at komme til Danmark, og herboende er indforstået med  

 familiesammenføringen.
 Herboende kan via Dansk Flygtningehjælps asylafdeling til Direktoratet for  

 Udlændinge forhåndsanmelde ansøgningen om familiesammenføring. (Skemaer kan  

 rekvireres fra Asylafdelingen).
 Ansøgning fra pårørende skal indgives gennem nærmeste danske  

 repræsentation (ambassade/konsulat). (Ansøgningen foretages på rødt skema,  

 der forefindes på enhver dansk repræsentation).
Henvendelse til den danske repræsentation kan indebære en risiko for de  

 pågældende.
Det bør derfor understreges at denne henvendelse sker på eget  

 ansvar.
 4.Krav om dokumentation af familieforholdet.
Altid originale attester, fx vielsesattest, fødselsattest, etc.
Attesterne  

 fremsendes anbefalet til Direktoratet for Udlændinge, eventuelt via  

 Flygtningehjælpens asylafdeling.
 5.Opholdstilladelse/pas.
Hvis betingelserne for familiesammenføring er opfyldt, udsteder Direktoratet opholdstilladelse via den danske repræsentation  

 (ambassade/konsulat) til den/de pårørende, - som derefter selv skal afhente  

 opholdstilladelsen ved henvendelse til repræsentationen, medbringende  

 nationalitetspas der skal være gyldigt mindst 2 måneder ud over tilladelsens  

 gyldighed. - Disse opholdstilladelser udstedes normalt med en gyldighed af 12  

 måneder.
 Hvis der foreligger anden rejselegitimation end nationalitetspas, skal  

 legitimationen som udgangspunkt være gyldig mindst 6 måneder ud over  

 tilladelsens gyldighed.
 6.Rejsen til Danmark.
 Flygtningehjælpens asylafdeling kan være behjælpelig med at arrangere og  

 betale rejsen for ægtefæller og mindreårige børn.
 7.Flygtningestatus.
Ansøgning om asyl indgives til Direktoratet for Udlændinge.
Ansøgerne må  

 påregne at blive indkaldt til et interview hos politiet, med henblik på at få  

 baggrunden for ansøgningen nærmere belyst.
 8.Rådgivning.
Flygtningehjælpens asylafdeling yder rådgivning og drager omsorg for det  

 praktiske i forbindelse med indrejse og registrering.
Henvendelse kan ske  

 skriftligt eller pr. tlf.
Dansk Flygtningehjælp Asylafdelingen Borgergade 103 Postbox 53 1002 København K.
 Oplys venligst altid ansøgers navn, nationalitet, udlændingenummer,  

 adresse og telefonnummer.
------------------ Ved overgivelse fra Dansk Flygtningehjælp til kommunerne af flygtninge,  

 som har uafsluttede familiesammenføringssager, afkrydser sagsbehandleren en  

 checkliste og vedlægger den, samt en genpart af denne vejledning, i den  

 enkelte flygtnings sag.
Checklisten er vist i bilag 3.
Flygtningehjælpens sagsbehandler sender kopi af checklisten til Flygtningehjælpens asylafdeling sammen med oplysninger om kommende  

 sagsbehandler i kommunen, adresse og tlf.nr.F.
Socialministeriets  

 tolkeservice.
Hos Socialministeriets indvandrerkonsulenter har det gennem en årrække  

 været muligt at få tolkebistand via telefon.
Denne service er naturligvis  

 også til rådighed i forbindelse med flygtninges tilflytning til kommuner.
Socialministeriets telefontolkeservice har telefonnummer 31 18 25 44 og er  

 åben mandag-fredag.
Nogle af sprogene er kun til disposition på særlige  

 tidspunkter. Åbningstider for de enkelte sprog er:
 SERBOKROATISK og TYRKISK mandag-fredag kl. 9-16, dog torsdag til kl. 18.
 ARABISK, FRANSK, ITALIENSK, SPANSK og URDU mandag-fredag kl. 9-12.45 og  

 torsdag kl. 16-18.
Der kan også tilbydes telefontolkeservice på andre sprog, fx FARSI, FINSK, GRÆSK, KURDISK og TAMIL.
 I disse tilfælde bliver man ikke stillet direkte ind til en tolk, men man  

 bliver som regel ringet op indenfor 15-30 minutter af en tolk, der via  

 telefonen klarer sprogproblemet.
Det er vederlagsfrit at benytte ministeriets telefontolkeservice.
Har man  

 medhør på telefonen, er telefontolkning en kommunikationsmulighed i mange  

 situationer.
Når det ikke er tilstrækkeligt med tolkning via telefon, - hvis tolken må  

 være fysisk til stede, kan indvandrerkonsulenterne henvise til  

 freelance-tolke.
I disse tilfælde betales tolkens honorar og eventuelle  

 transportudgifter normalt af den offentlige myndighed, der skal bruge tolken.
Bilag 2 Datoen for opholdstilladelsen. (jfr. afsnit A, punkt 2) For at sikre at refusionsperioden i alle tilfælde bliver 6 1/2 år, bør  

 refusionsperioden regnes fra indvandringsdatoen (datoen for tilmelding til  

 cpr).
I CPR-systemet anvendes begrebet "indvandringsdatoen", der for  

 flygtninge m.fl. er defineret således, jr.
CPR-meddelelse nr. 9/1987:
- flygtninge registreres som indvandret den dag, da de overgives fra  

 Direktoratet for Udlændinge til Dansk Flygtningehjælp - for kvoteflygtninge og familiesammenførte m.fl. anvendes den faktiske  

 indvandringsdato, dog højst op til 3 måneder før meddelt opholdstilladelse - for personer med midlertidig opholdstilladelse efter udlændingelovens §  

 9, stk. 2, nr. 2, anses indvandringsdatoen for den dato, der fremgår af  

 skrivelsen fra Justitsministeriet (brevdatoen).
 (Tilmelding til folkeregistret skal dog kun ske hvis tilladelsen giver ret  

 til mindst 3 måneders ophold).
På næste side gives en oversigt over de opholdstilladelser, der er nævnt i  

 § 134, stk. 3. (Hvis pågældende er, eller har været, overgivet til Dansk  

 Flygtningehjælp, kaldes opholdstilladelsen et overgivelsesbrev.) Opholdstilladelsen udgør dokumentation for at den pågældende er omfattet  

 af bestemmelsen om fuld refusion i 6 1/2 år.
Når det drejer sig om  

 familiesammenførte (nr. 3.-6. i oversigten) er det i nogle tilfælde  

 nødvendigt at referencepersonens*) opholdstilladelse indgår i  

 dokumentationen.
Refusionsperioden kan aldrig strække sig udover en sammenhængende periode  

 på 6 1/2 år, uanset ændring i opholdsstatus og fravær fra landet i en  

 periode. -------------------------------------- Personer med opholdstilladelse efter udlændingelovens:Dokumentation for at  

 den pågældende er omfattet af bistandslovens § 134, stk. 3:
 (med flygtningestatus) også oplysning om den tidligere opholdsstatus.
Herefter er det normalt ikke nødvendigt at referencepersonens opholdstilladelse indgår i dokumentationen.
