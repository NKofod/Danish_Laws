1. Indledning Ved lov nr. 311 af 25. maj 1987 (optrykt som bilag 1) blev § 2 b indføjet  

 i aktieavancebeskatningsloven.
Efter denne bestemmelse medregnes fortjeneste  

 eller tab ved udlodning af likvidationsprovenu fra visse andelsselskaber m.v.  

 ved opgørelsen af den skattepligtige indkomst.
Tilsvarende gælder ved  

 afståelse af andelsbeviser m.v. i visse andelsselskaber m.v.
Efter § 2 b,  

 stk. 5, kan der dispenseres for beskatning af fortjenesten ved afståelse af  

 andelsbeviser m.v.
 Ved samme lov blev fusionslovens § 12 ændret. Ændringen går ud på at  

 sikre, at der ikke udløses beskatning af andelshavere ved fusion af  

 andelsselskaber, såfremt formuen i den ophørende forening overføres til den  

 fortsættende forening.
2. Andelsselskaber m.v. omfattet af § 2 b i  

 aktieavancebeskatningsloven De andelsselskaber og foreninger, der omfattes af  

 aktieavancebeskatningslovens § 2 b, er indkøbs-, produktions- og  

 salgsforeninger omfattet af selskabsskattelovens § 1, stk. 1, nr. 3 a og 4,  

 samt de foreninger, omfattet af selskabsskattelovens § 1, stk. 1, nr. 6, hvis  

 formål og funktion er af samme karakter.
Der er således tale om foreninger,  

 der har til formål at fremme medlemmernes fælles erhvervsmæssige interesser  

 gennem medlemmernes deltagelse i foreningens virksomhed som aftagere,  

 leverandører eller på anden lignende måde.
Formålet med disse foreninger er  

 at sikre det økonomiske grundlag for de enkelte medlemmers  

 erhvervsvirksomhed.
 Selskaber og foreninger er omfattet af de nævnte bestemmelser i  

 selskabsskatteloven, uanset om selskabet m.v. konkret betaler skat eller ej.
§ 2  b omfatter de foreninger, der er skattepligtige  

 efter selskabsskattelovens § 1, stk. 1, nr. 6, såfremt foreningens omsætning  

 med medlemmerne har tilknytning til medlemmernes erhvervsvirksomhed.
Det er i  

 denne forbindelse uden betydning, hvilken art formuegoder eller rettigheder  

 der indgår i omsætningen mellem foreningen og medlemmerne, blot omsætningen  

 er et led i medlemmernes erhvervsvirksomhed.
Der kan f.eks. være tale om  

 varer, tjenesteydelser, entrepriser eller udlejning af fast ejendom eller  

 løsøre.
Det er endvidere uden betydning for anvendelsen af § 2 b, hvorledes  

 overskuddet fordeles, ligesom det er uden betydning, om medlemmerne hæfter  

 for foreningens forpligtelser.
Det er ligeledes uden betydning, om formålet  

 med foreningen er angivet i foreningens vedtægter.
Det afgørende er en samlet  

 bedømmelse af foreningens faktiske virksomhed.
Der skal således ikke  

 foretages en vurdering af hvert enkelt medlems tilknytning til foreningen.  

 Enkelte medlemmer, der ikke er erhvervsdrivende, skal derfor beskattes af en  

 eventuel avance ved udlodning af likvidationsprovenu eller ved afståelse af  

 andele m.v., såfremt foreningen som sådan må anses for omfattet af § 2 b.
Foreninger, der kun leverer varer, tjenesteydelser og lignende til  

 medlemmernes privatforbrug, vil ikke være omfattet af § 2 b.
Det gælder  

 f.eks. andelsboligforeninger og visse indkøbsforeninger.
Fortjeneste og tab  

 ved udlodning af likvidationsprovenu eller ved afståelse af andele i disse  

 foreninger m.v., beskattes efter de hidtil gældende regler.
Det vil bl.a.  

 sige, at fortjenesten typisk er skattefri efter 3 års ejertid.
 3. Beskatning af andelshavere m.v.
Medlemmer af de nævnte andelsselskaber m.v. skal efter § 2 b, stk. 1,  

 medregne fortjeneste eller tab ved udlodning af likvidationsprovenu i den  

 skattepligtige indkomst.
Ved opgørelsen af den skattepligtige indkomst  

 medregnes tillige fortjeneste eller tab ved afståelse af andelsbeviser m.v.
§ 2  b omfatter kun udlodning af likvidationsprovenu i  

 det kalenderår, hvori selskabet endeligt opløses.
Ved udlodning af  

 likvidationsprovenu forud for det kalenderår, hvori selskabet endeligt  

 opløses, beskattes hele udlodningsbeløbet som almindelig indkomst efter  

 reglerne i ligningslovens § 16 A, stk. 1, med mindre der opnås dispensation  

 efter § 17, stk. 3, i lov om særlig indkomstskat.
Opnås der dispensation  

 efter § 17, stk. 3, i lov om særlig indkomstskat beskattes fortjeneste eller  

 tab ved likvidationsudlodningen efter reglerne i § 2 b.
 Fortjenesten eller tabet skal medregnes i den almindelige indkomst som  

 kapitalindkomst.
Aktieavancebeskatningslovens § 2 b finder anvendelse, uanset hvornår  

 andelsselskabet er stiftet, uanset medlemskabets varighed og uanset antallet  

 af andelshavere.
Stiftelsestidspunktet har dog betydning for eventuel  

 dispensation for beskatning ved afståelse af andele m.v., jf. nærmere herom  

 under pkt. 5.
Beløb, som et andelsselskab udbetaler til en andelshaver ved udtræden af  

 selskabet, anses for vederlag for tilbagesalg af andele til det udstedende  

 selskab.
Hele afståelsessummen beskattes i så fald efter reglerne i  

 ligningslovens § 16 B, stk. 1, som almindelig indkomst, med mindre der gives  

 dispensation efter reglerne i ligningslovens § 16 B, stk. 6. Opnås  

 dispensation efter ligningslovens § 16 B, stk. 6, finder reglerne i § 2 b  

 anvendelse.
4. Opgørelse af fortjeneste og tab Avancen eller tabet ved afståelse af andele m.v. opgøres som forskellen  

 mellem afståelsessummen og anskaffelsessummen.
 I tilfælde af delvis afståelse skal andelshaverens samlede anskaffelsessum  

 for andelen(e) m.v. som udgangspunkt fordeles forholdsmæssigt imellem den  

 afståede del heraf og den del, som andelshaveren beholder.
Er der knyttet særlig rettigheder eller forpligtelser til  

 medlemsselskabet, indgår en eventuel værdi heraf i den samlede anskaffelses-  

 og afståelsessum for andelene.
Der kan f.eks. være forbundet en leveringsret  

 til det pågældende andelsselskab med medlemsskabet.
Værdien heraf skal  

 således ikke adskilles fra den samlede sum, der opnås ved en afståelse af  

 andelsbeviset.
 Fortjeneste eller tab i forbindelse med likvidation opgøres som  

 likvidationsprovenuet fratrukket anskaffelsessummen for de pågældende  

 andelsbeviser m.v.
Der kan ikke ansættes et negativt likvidationsprovenu.
Et tab opstået som  

 følge af andelshaverens hæftelse for selskabets forpligtelser ved  

 foreningsophør er avanceopgørelsen uvedkommende.
 Hvis der konstateres et tab som følge af, at likvidationsprovenuet eller  

 afståelsessummen er mindre end anskaffelsessummen, er dette tab  

 fradragsberettiget.
 5. Dispensation for beskatning ved afståelse af andele  

 m.v.
Efter aktieavancebeskatningslovens § 2 b, stk. 5, kan der dispenseres for  

 beskatningen ved afståelse af andelsbeviser m.v., hvis selskabet eller  

 foreningen er stiftet før den 22. maj 1987 (datoen for lovens vedtagelse).  

 Det er en betingelse for dispensation, at det må anses for godtgjort, at  

 afståelsen ikke er sket for at undgå likvidationsbeskatningen efter § 2 b,  

 stk. 1. Dispensation kan kun gives for den enkelte afståelse.
F.eks. kan  

 dispensation ikke gives for fremtidige afståelser i et bestemt selskab.  

 Bevilges dispensation, beskattes fortjenesten efter de hidtidige regler i  

 aktieavancebeskatningsloven, dvs. fortjenesten er typisk skattefri efter 3  

 års ejertid.
Ved afgørelsen af, om der skal gives dispensation, må der ses på de  

 samlede omstændigheder omkring afståelsen.
De forhold, der kan tillægges  

 vægt, kan f.eks. være, at overdragelsen af andelen sker sammen med  

 overdragelse eller ophør af virksomheden samtidig med, at erhververen reelt  

 er i stand til at udnytte andelen som et naturligt led i sin virksomhed, idet  

 erhververen f.eks. driver samme slags virksomhed som overdrageren.
Det er en forudsætning for dispensation, at afståelsessummen for andelen  

 først og fremmest kan anses som vederlag for retten til at aftage eller  

 levere et produkt, dvs. vederlag for den fordel, der ligger i at have  

 andelsselskabet som handelspartner.
Der kan derimod ikke meddeles  

 dispensation, såfremt afståelsessummen alene eller i overvejende grad må  

 anses som vederlag for selskabets formue.
 For at undgå forsøg på omgåelse af beskatning gennem vedtægtsændringer  

 efter lovens ikrafttrædelse, kan der heller ikke meddeles dispensation,  

 såfremt overdragelse af andele kan finde sted som følge af en vedtægtsændring  

 foretaget efter den 22. maj 1987.
En række samtidige overdragelser foretaget af flere andelshavere i samme  

 andelsselskab vil kunne indicere, at overdragelsen sker med henblik på at  

 undgå beskatning af likvidationsprovenu.
I sådanne tilfælde bør der derfor  

 kun under ganske særlige omstændigheder gives dispensation.
Hvis et andelsselskabs medlemskreds overvejende består af medlemmer, der  

 er indbyrdes økonomisk forbundne, kan der ikke meddeles dispensation.
Dette  

 vil f.eks. være tilfældet, såfremt den overvejende del af medlemskredsen  

 består af koncernforbundne selskaber, søsterselskaber eller selskaber ejet af  

 samme aktionærkreds.
Ansøgning om dispensation indgives til amtsskatteinspektoraterne.
For  

 Københavns og Frederiksberg kommuners vedkommende dog til de pågældende  

 skattedirektorater.
Amtsskatteinspektoraternes (skattedirektoraternes)  

 afgørelser kan indklages for Statsskattedirektoratet, hvis afgørelse kan  

 indbringes for skatteministeren.
Skatteministeriets bekendtgørelse af 3.  

 november 1987 om henlæggelse til amtsskatteinspektoraterne af beføjelsen til  

 at give dispensation for beskatning ved afståelse af andelsbeviser m.v. er  

 optrykt som bilag 2.
6. Beskatning af andele erhvervet ved skattefri fusion Når andele i andelsselskaber m.v. er erhvervet ved skattefri fusion efter  

 fusionsloven, finder § 11 i fusionsloven anvendelse.
Efter denne bestemmelse  

 behandles andele i det fortsættende selskab, som andelshavere modtager som  

 vederlag for andele i det ophørende selskab, som om de var erhvervet for  

 samme anskaffelsessum som de ombyttede andele.
Såfremt andelshavere i to  

 fusionerede andelsselskaber ikke har betalt lige meget i andelskapital, kan  

 der blive tale om, at andelshaverne fra det ene andelsselskab skal have  

 udbetalt et udligningsbeløb efter fusionen, eller at andelshaverne fra det  

 andet andelsselskab skal foretage yderligere indbetalinger.
 Udligningsbeløb, der udbetales af det fortsættende andelsselskab til  

 andelshavere, beskattes på linie med andre udlodninger fra andelsselskabet,  

 jfr. ligningslovens § 16 A, stk. 1. Beløb, der indbetales af andelshaverne,  

 og som kan anses for yderligere indskud i andelsselskabet, vil medgå ved  

 opgørelsen af anskaffelsessummen for andelene i andelsselskabet.
7. Fusionslovens § 12 Ved den ændrede formulering af fusionslovens § 12 sikres, at der ikke  

 udløses beskatning af andelshaverne ved fusion af andelsselskaber, såfremt  

 formuen i den ophørende forening overføres til den fortsættende forening.  

 Aktieavancebeskatningslovens § 2 b om beskatning af fortjeneste eller tab ved  

 afståelse af andele vil derfor ikke hindre hensigtsmæssige  

 strukturrationaliseringer ved fusioner af andelsselskaber.
Kravet om, at  

 foreningen skal være tilsluttet »De samvirkende Danske  

 Andelsselskaber« er bortfaldet.
Fusionslovens § 12 stiller alle kooperative selskaber ens i forbindelse  

 med betingelserne for skattefri fusion.
Disse betingelser svarer i det store  

 og hele til de betingelser, som aktieselskaber skal opfylde for at kunne  

 fusionere skattefrit.
Selskaberne kan således fusionere uden skattemæssige  

 konsekvenser for både selskab og andelshavere, hvis mindst 90 pct. af værdien  

 af medlemsrettighederne i det ophørende foretagende vederlægges med  

 rettigheder i det fortsættende selskab.
I det omfang andelene vederlægges  

 kontant, beskattes fortjenesten efter de almindelige regler som ved afståelse  

 til tredjemand.
Fusionslovens § 12, stk. 1, nr. 5, indebærer, at såvel indkøbsforeninger  

 og produktions- og salgsforeninger omfattet af selskabsskattelovens § 1, stk.  

 1, nr. 3 a og 4, skattefrit kan fusionere med et datterselskab, hvori den  

 fortsættende forening ejer samtlige aktier.
I disse tilfælde er der ikke tale  

 om succession i det ophørende selskabs skattemæssige stilling med hensyn til  

 beskatning af genvundne afskrivninger, varelagernedskrivninger m.v.
8. Ikrafttrædelse Loven har virkning for afståelser af andelsbeviser m.v. og for fusioner af  

 andelsselskaber m.v., der finder sted den 22. maj 1987 eller senere.
 Loven har virkning for udlodning af likvidationsprovenu i andelsselskaber  

 m.v., der endeligt opløses den 5. marts 1987 eller senere.
 Et andelsselskab eller en forening kan tidligst anses for endeligt opløst,  

 når likvidationsregnskabet er godkendt.
Skattedepartementet, den 3. november  

 1987 JENS ROSMAN /Lars Fogh Bilag 1 Lov om ændring af forskellige skattelove.
 Lov nr. 311 af 25. maj 1987.
Bilag 2 Skatteministeriets bekendtgørelse nr. 697 af 3. november 1987.
 Bekendtgørelse om henlæggelse til amtsskatteinspektoraterne af beføjelsen  

 til at give dispensation for beskatning ved afståelse af andelsbeviser m.v.
