Adoption.
Helbred Samrådet meddelte afslag på en  

 ansøgning om godkendelse som adoptant til et udenlandsk barn på  

 grund af ansøgerindens helbredsforhold.
 Afslaget var begrundet i, at ansøgerinden havde  

 fået foretaget et keglesnit på livmoderhalsen på grund af  

 planocellulært carcinom på portio med mikroinvasiv vækst  

 (stadium 1). På baggrund heraf havde samrådet fundet, at sagen  

 først kunne behandles 5 år fra operationstidspunktet.
 Adoptionsnævnet fandt ikke de helbredsmæssige  

 forhold til hinder for adoption, idet keglesnitsoperation i forbindelse med  

 ondartede forandringer i livmoderslimhinden ikke i sig selv kan  

 medføre afslag på adoption.
 Da sagen forelå færdigundersøgt for  

 Adoptionsnævnet, besluttede nævnet herefter at godkende  

 ansøgerne som adoptanter.
