Bekendtgørelse  

 om virksomhedsbegreb/arbejdssted og om  

  

 opgørelse af antal lønmodtagere efter lov om varsling m.v.  

  

 i forbindelse med afskedigelser af større omfang I henhold til § 4 i lov nr. 414 af 1. juni 1994 om  

 varsling m.v. i forbindelse med afskedigelser af større omfang fastsættes  

 følgende om virksomhedsbegreb/arbejdssted og om opgørelse af antal  

 lønmodtagere:
Indledning § 1.  

  

 En arbejdsgiver, der agter at  

 foretage afskedigelser af større omfang, jf. lovens § 1, skal så tidligt  

 som muligt optage forhandlinger med lønmodtagerne på den berørte virksomhed  

 om,  

 hvorledes afskedigelser kan undgås eller begrænses eller følgerne af  

 afskedigelserne kan afbødes.
Stk. 2.  

  

 Det regionale  

 beskæftigelses  

 råd  

 og beskæftigelsesregionen skal underrettes  

 (varsles) om påtænkte afskedigelser med henblik på at søge løsninger på de  

 problemer, som afskedigelserne rejser.
Det kan være omskolingsinitiativer,  

 opkvalificeringstilbud og lignende tilbud, der kan forbedre mulighederne for  

 at  

 finde et nyt job.
 § 2.  

  

 Varslingen af det regionale  

 beskæftigelsesråd  

 indledes med, at arbejdsgiveren samtidig  

 med fremsendelsen af den skriftlige meddelelse til lønmodtagerne i henhold  

 til  

 lovens § 6 sender en genpart af meddelelsen til det regionale  

 beskæftigelsesråd.
 Stk. 2.  

  

 Hvis de påtænkte afskedigelser  

 fortsat agtes gennemført, sender arbejdsgiveren i henhold til lovens § 7  

 den anden skriftlige meddelelse til det regionale  

 beskæftigelsesråd,  

 og senest 10 dage derefter giver arbejdsgiveren det regionale  

 beskæftigelsesråd  

 meddelelse om, hvilke personer afskedigelserne  

 omfatter.
 § 3.  

  

 Varslingsreglerne finder  

 anvendelse på virksomheder med flere end 20 ansatte, hvis antallet af  

 påtænkte  

 afskedigelser på virksomheden inden for et tidsrum af 30 dage når op over de  

 grænser, som er fastsat i lovens § 1.
 Stk. 2.  

  

 I lovens §§ 7, 8 og 11 er  

 der fastsat skærpede varslingsbestemmelser, hvor en virksomhed, som på et  

 arbejdssted normalt beskæftiger mindst 100 lønmodtagere, påtænker at foretage  

 afskedigelser af mindst 50 pct. af antallet af arbejdsstedets lønmodtagere.
Virksomheden § 4.  

  

 Omfattet af  

 varslingsbestemmelserne er offentlige og private virksomheder, der har en  

 ledelse,  

 som er bemyndiget til at foretage afskedigelser af større omfang, jf. dog  

 stk. 2. Virksomheden kan være et enkeltmandsfirma, et aktieselskab, et  

 anpartsselskab, et kommanditselskab, en forening, en selvejende institution,  

 en  

 fond m.v., og det er uden betydning for varslingsbestemmelsernes anvendelse,  

 om  

 virksomheden drives med et erhvervsmæssigt formål eller uden ønske om  

 økonomisk  

 vinding, eksempelvis som en humanitær organisation.
Stk. 2.  

  

 Er virksomheden organiseret som  

 et datterselskab, jf. § 2 i lov om aktieselskaber og § 2 i lov om  

 anpartsselskaber, betragtes den som en virksomhed i henhold til  

 varslingsloven,  

 selv om ledelsen af datterselskabet ikke er bemyndiget til at foretage  

 afskedigelser af større omfang.
Det samme gælder for andre virksomheder med  

 tilsvarende forbindelse til et moderselskab.
 § 5.  

  

 Hvor en virksomhed har flere  

 lokale enheder (f.eks. butikker, værksteder, bankafdelinger), betragtes disse  

 som en virksomhed i det omfang, de er beliggende i den samme  

 beskæftigelsesregion.
 Stk. 2.  

  

 For at flere lokale enheder kan  

 betragtes som en virksomhed, er det dog en betingelse, at enhederne ikke har  

 en  

 ledelse, der er bemyndiget til at foretage afskedigelser af større omfang,  

 jf.  

 § 4, stk. 1.
 Stk. 3.  

  

 Det regionale  

 beskæftigelsesråd  

 kan gøre undtagelse fra stk. 1 efter  

 forhandling med virksomheden.
 Stk. 4.  

  

 Enheder, der er omtalt i  

 stk. 1, og som er beliggende i to eller flere tilgrænsende  

 beskæftigelsesregioner,  

 betragtes som en virksomhed, såfremt vedkommende regionale  

 beskæftigelsesråd  

 i fællesskab beslutter dette efter forhandling med virksomheden.
§ 6.  

  

 Hvor en virksomhed har flere  

 lokale enheder beliggende i flere beskæftigelsesregioner, og hvor  

 bemyndigelsen  

 til at foretage afskedigelser af større omfang er placeret centralt i  

 virksomheden,  

 skal der ske en opdeling, således at afdelingerne inden for hver enkelt  

 beskæftigelsesregion bliver at betragte som en virksomhed.
Hvis en opdeling  

 herefter medfører, at der i en beskæftigelsesregion bliver en virksomhed af  

 en  

 sådan størrelse, at antallet af afskedigelser for denne virksomhed isoleret  

 set  

 når op over de grænser, der er fastsat i lovens § 1, vil den virksomhed,  

 der har bemyndigelsen til at foretage afskedigelser af større omfang, være  

 forpligtet til at følge de procedurer, der er fastsat i loven.
 § 7.  

  

 De enkelte departementer,  

 direktorater og andre centrale styrelser, der hører under staten, betragtes  

 som  

 selvstændige virksomheder.
 Stk. 2.  

  

 Lokale statslige institutioner,  

 som hører under de i stk. 1 nævnte styrelser, f.eks. postkontorer og  

 politistationer, betragtes som en virksomhed i det omfang, de er beliggende i  

 den samme beskæftigelsesregion.
 Stk. 3.  

  

 Det regionale  

 beskæftigelsesråd  

 kan gøre undtagelse fra stk. 2 efter  

 forhandling med vedkommende centrale styrelse.
 § 8.  

  

 En kommunes centrale  

 administrative forvaltning - for kommuner med magistratsordning dog de  

 enkelte  

 magistratsafdelinger - betragtes som en selvstændig virksomhed.
 Stk. 2.  

  

 De forskellige institutioner,  

 der hører under den enkelte kommunale forvaltningsgren, betragtes som en  

 virksomhed, f.eks. under socialforvaltningen alle børnehaver, vuggestuer og  

 plejehjem.
 Stk. 3.  

  

 Det regionale  

 beskæftigelsesråd  

 kan gøre undtagelse fra stk. 2 efter  

 forhandling med vedkommende kommunale forvaltningsgren.
Arbejdsstedet § 9.  

  

 Ved et arbejdssted forstås en  

 enhed af arbejdsgiverens virksomhed, hvor en eller flere af virksomhedens  

 lønmodtagere er beskæftiget.
Har en virksomhed flere arbejdssteder beliggende  

 i  

 samme kommune, betragtes arbejdsstederne som et arbejdssted.
 Stk. 2.  

  

 Arbejdsstedet kan være hele  

 virksomheden, hvis den er placeret på en og samme adresse, eller  

 arbejdsstedet  

 kan være en under virksomheden hørende enhed/adresse, hvor virksomheden  

 beskæftiger lønmodtagere (f.eks. fabrik, værkstedsafdeling, butik,  

 byggemarked  

 eller lager).
Skriftlig meddelelse § 10.  

  

 Skriftlig meddelelse i henhold  

 til lovens §§ 6 og 7 sendes til det regionale  

 beskæftigelsesråd  

 i den beskæftigelsesregion, hvor virksomheden er beliggende.
Det regionale  

 beskæftigelsesråds  

 postadresse er vedkommende  

 beskæftigelsesregionskontor.
 Stk. 2.  

  

 Hvis en arbejdsgiver varetager  

 ledelsen af flere virksomheder, og der på disse virksomheder påtænkes  

 afskedigelser af større omfang, som berører mere end en beskæftigelsesregion,  

 kan der mellem arbejdsgiveren og de berørte regionale  

 beskæftigelsesråd  

 træffes aftale om, at meddelelser i henhold til lovens varslingsprocedure  

 alene  

 skal sendes til et regionalt  

 beskæftigelsesråd, som  

 varetager koordinationen i forhold til de øvrige regionale  

 beskæftigelsesråd.
Opgørelse af antallet af lønmodtagere § 11.  

  

 Antallet af lønmodtagere, jf.  

 lovens § 1, beregnes som et gennemsnit af antallet af normalt  

 beskæftigede  

 lønmodtagere i de 4 senest forudgående kvartaler.
Antallet af normalt  

 beskæftigede lønmodtagere i et kvartal findes ved en optælling ved udgangen  

 af  

 henholdsvis februar, maj, august og november, således at optællingen for  

 månedslønnede kan ske umiddelbart, mens optællingen for de øvrige  

 lønmodtagere  

 sker ved udgangen af den senest afsluttede lønningsperiode.
Stk. 2.  

  

 For nyoprettede virksomheder og  

 ved væsentlige udvidelser af bestående virksomheder beregnes antallet af  

 normalt beskæftigede lønmodtagere på virksomheden ud fra gennemsnittet af de  

 kvartalsvise optællinger, jf. stk. 1, som har kunnet foretages efter  

 oprettelsen/udvidelsen, selv om disse ikke dækker fulde 4 kvartaler.
Er det  

 kun  

 muligt at tælle antallet af lønmodtagere i et kvartal, lægges en opgørelse  

 ved  

 udgangen af den førstkommende optællingsmåned efter virksomhedens  

 oprettelse/udvidelse til grund.
 § 12.  

  

 Optællingen af antallet af  

 virksomhedens normalt beskæftigede lønmodtagere sker uden hensyntagen til  

 arbejdstidens  

 længde.
 Stk. 2.  

  

 I optællingen indgår, jf. dog  

 stk. 3, alle lønmodtagere, som virksomheden normalt beskæftiger,  

 herunder  

 eksempelvis også:
1)  

 	  

 ansatte på aftalt  

 arbejdsfordeling, uanset om de er på arbejde på opgørelsesdagen, 2)  

 	  

 ansatte, der er ansat  

 for en bestemt periode eller til udførelse af en bestemt arbejdsopgave, 3)  

 	  

 lærlinge og  

 efg-praktikanter, 4)  

 	  

 erhvervsuddannelseselever, 5)  

 	  

 ansatte, der er  

 udsendt til beskæftigelse i udlandet, 6)  

 	  

 ansatte med  

 offentligt løntilskud, 7)  

 	  

 personer på orlov,  

 som har en  

 genindtrædelsesret, eller 8)  

 	  

 personer, der har  

 tjenestefrihed i henhold til overenskomst, tjenestemandsloven eller kommunalt  

 regulativ, medmindre de under tjenestefriheden er beskæftiget et andet sted,  

 og  

 dette sted efter en naturlig bedømmelse må anses for at være det sted, hvor  

 vedkommende normalt er beskæftiget.
Stk. 3.  

  

 Personer, som i kraft af deres  

 ansættelsesforhold indtager en så selvstændig stilling i virksomheden, at de  

 må  

 sidestilles med en arbejdsgiver, indgår ikke i optællingen af antallet af  

 virksomhedens  

 lønmodtagere.
I optællingen medregnes eksempelvis ikke administrerende  

 direktører i aktieselskaber, anpartsselskaber og kommanditselskaber og ledere  

 i  

 andre former for virksomheder, som indtager en lignende selvstændig stilling.
 § 13.  

  

 Ved opgørelse af antallet af  

 afskedigede eller påtænkt afskedigede lønmodtagere inden for en 30 dages  

 periode i henhold til lovens § 1 anvendes samme optællingsmåde som  

 anført  

 i §§ 11 og 12, dog medregnes ikke afskedigelser af lønmodtagere, der er  

 ansat for et bestemt tidsrum eller med henblik på en bestemt arbejdsopgave,  

 medmindre disse lønmodtagere afskediges, inden deres arbejdsaftaler er  

 udløbet  

 eller opfyldt, jf. lovens § 1, stk. 4, 1).
 Stk. 2.  

  

 30 dages perioden er en  

 »rullende« periode, der dækker et hvilket som helst tidsrum på 30  

 kalenderdage.  

 30 dages perioden er således uafhængig af f.eks. månedsskifter.
 § 14.  

  

 Lønmodtagere, der har et  

 individuelt opsigelsesvarsel, der er længere end 30 dage, henholdsvis 8 uger,  

 jf. lovens § 8, bevarer deres individuelle opsigelsesvarsel.
 Stk. 2.  

  

 Lønmodtagere, der ikke har et individuelt  

 opsigelses varsel eller et opsigelsesvarsel, der er kortere end 30 dage,  

 henholdsvis 8 uger, har krav på et opsigelsesvarsel på 30 dage, henholdsvis 8  

 uger, jf. lovens § 8.
 § 15.  

  

 Lønmodtagerne på virksomhederne  

 eller disses repræsentanter, hvor sådanne er valgt eller udpeget, har adgang  

 til at gøre sig bekendt med de i §§ 11, 12 og 13 omtalte opgørelser,  

 hvis  

 arbejdsgiveren ikke selv underretter dem herom.
Almindelige bestemmelser § 16.  

  

 Klage over et regionalt  

 beskæftigelsesråds  

 afgørelse i henhold til denne  

 bekendtgørelse kan inden 4 uger indbringes for  

 Beskæftigelsesrådet.  

 Beskæftigelsesrådets  

 afgørelser kan ikke indbringes  

 for anden administrativ myndighed.
 § 17.  

  

 Efter lovens § 14 behandles  

 borgerlige sager, for hvis udfald anvendelsen af reglerne i loven er af  

 væsentlig betydning, og straffesager vedrørende overtrædelser af lovens  

 §§ 5, 6 og 7 under medvirken af sagkyndige  

 retsmedlemmer  

 efter reglerne i retsplejelovens §§ 6 a og 18 c.
 § 18.  

  

 Efter lovens § 12 straffes  

 overtrædelse af lovens §§ 5, 6 og 7 med bøde.
Stk. 2.  

  

 Undlader en arbejdsgiver i  

 forbindelse med afskedigelser, der er omfattet af lovens § 1, at følge  

 reglerne i lovens § 5 eller § 7, skal arbejdsgiveren yde de  

 pågældende lønmodtagere en godtgørelse, der svarer til lønnen i en periode på  

 30 dage fra opsigelsestidspunktet.
Fra godtgørelsen skal trækkes den løn, som  

 lønmodtageren har modtaget i en eventuel individuel opsigelsesperiode.
Stk. 3.  

  

 Hvor antallet af afskedigelser  

 udgør mindst 50 pct. af antallet af lønmodtagere på et arbejdssted, jf.  

 § 9, hvor der normalt er beskæftiget mindst 100 lønmodtagere, udgør den  

 i  

 stk. 2 nævnte godtgørelse et beløb, der for den enkelte lønmodtager  

 svarer  

 til 8 ugers løn fra opsigelsestidspunktet.
Fra godtgørelsen skal trækkes den  

 løn, som lønmodtageren har modtaget i en eventuel individuel  

 opsigelsesperiode.
 § 19.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Bekendtgørelse nr. 718 af 1.  

 september 1995 om virksomhedsbegreb/arbejdssted og om opgørelse af antal  

 lønmodtagere efter lov om varsling m.v. i forbindelse med afskedigelser af  

 større omfang ophæves.
