 I medfør af § 25, stk. 1, stk. 2 og stk. 3 og § 42, stk. 1 og stk. 2 i lov  

 nr. 306 af 4. juni 1986 om saltvandsfiskeri fastsættes følgende:
 § 1.  Intet fiskeri må finde sted nærmere end 500  

 meter fra udløbet af følgende åer: 1) Blykobbe å. 2) Læså. 3) Øleå.
 Stk. 2.  I tiden fra 16. september til og med 15. januar  

 må intet fiskeri finde sted nærmere end 500 meter fra udløbet af følgende  

 bække og åer: 1) Kæmpeå. 2) Baggeå. 3) Byå. 4) Vellenså. 5) Lilleå. 6) Grødby  

 å. 7) Henrikebæk. 8) Dammebæk. 9) Søbæk.
 § 2.  I lige retning ud for de i § 1 nævnte vandløbs  

 udmundinger skal der altid være uhindret gennemgang til de fastlagte  

 fredningsbælter på en strækning, der har en bredde af mindst 500 meter og en  

 længde af mindst 100 meter.
 § 3.  Ud over de i § 1 nævnte fredningsbælter findes  

 der i farvandet omkring Bornholm ikke fredningsbælter i henhold til lov om  

 saltvandsfiskeri.
 Stk. 2.  Som bilag til bekendtgørelsen er trykt en  

 kortskitse, der viser de i § 1 nævnte fredningsbælter.
 § 4.  Overtrædelse af bestemmelserne i denne  

 bekendtgørelses § 1 og § 2 straffes med bøde.
 § 5.  Bekendtgørelsen træder i kraft den 16. september  

 1992 og samtidig ophæves bekendtgørelse nr. 35 af 31. januar 1980.
