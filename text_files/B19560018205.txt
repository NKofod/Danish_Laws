 I henhold til lov nr. 132 af 16. april 1935 om offentlig auktion ved  

 auktionsledere, som ændret ved § 28 i lov nr. 286 af 18. juni 1951 og ved lov  

 nr. 139 af 25. maj 1956, fastsætter justitsministeriet efter forhandling med  

 finansministeriet følgende ændringer i justitsminsiteriets instruks for  

 auktionsledere nr. 211 af 2. juli 1935, som ændret ved bekendtgørelse nr. 552  

 af 29. oktober 1940, og i bekendtgørelse nr. 244 af 24. maj 1935 om  

 auktionslederes sikkerhedsstillelse, vederlag m.m.:
 I.
 Instruksens afsnit II, § 12, stk. 1, sidste punktum udgår, og erstattes  

 med følgende:
»Auktionslederens samlede vederlag for en auktion udgør dog mindst 35  

 kr.
For en aflyst auktion betales 25 kr.« Afsnit II, § 12, stk. 3, sidste punktum, affattes således:
»Såfremt auktionslederen benytter eget befordringsmiddel, kan han  

 kræve godtgørelse herfor i overensstemmelse med de af finansministeren  

 fastsatte regler for tjenestemænds benyttelse af egen befordring på  

 tjenesterejser.« II.
 I § 1, stk. 3, i bekendtgørelse om auktionslederes sikkerhedsstillelse,  

 vederlag m.m. tilføjes efter afsnit b:
I § 1, stk. 5, tilføjes efter »Forsikringsbreve«: »og  

 bankgarantibreve.« § 1,  stk. 6, affattes således:
»Stilles sikkerhed ved tegning af forsikring eller bankgaranti, skal  

 fogeden påse, at forsikrings- eller garantidokumentet klausuleres således, at  

 forsikringen eller garantien ikke kan hæves eller ændres uden skriftligt  

 samtykke fra fogeden, at der fra forsikringsselskabet eller banken ufortøvet  

 vil være at sende meddelelse til fogeden, forsåvidt forsikringspræmien eller  

 garantivederlaget ikke rettidig betales eller anden misligholdelse finder  

 sted, samt at forsikringen eller garantien forbliver i kraft indtil 1 måned  

 efter, at der er tilsendt fogeden meddelelse om misligholdelsen.« § 2,  stk. 1, sidste punktum, udgår og erstattes med  

 følgende:
»Auktionslederens samlede vederlag for en auktion udgør dog mindst 35  

 kr.
For en aflyst auktion betales 25 kr.« § 2,  stk. 3, sidste punktum, affattes således:
»Såfremt auktionslederen benytter eget befordringsmiddel, kan han  

 kræve godtgørelse herfor i overensstemmelse med de af finansministeren  

 fastsatte regler for tjenestemænds benyttelse af egen befordring på  

 tjenesterejser.« Denne bekendtgørelse træder i kraft den 1. juli 1956.
 Justitsministeriets, den 25. juni 1956.
 Hans Hækkerup.
/T.
Schelle.
