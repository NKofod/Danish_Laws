Overdragelse af datterselskab til fond Ligningsrådet har taget stilling til en anmodning om bindende  

 forhåndsbesked vedrørende overdragelse af et driftsselskab til  

 en fond.
Ligningsrådet blev spurgt om følgende:
Spørgsmål 1. 	Vil hovedaktionæren A blive beskattet af en vederlagsfri  

 overførsel af samtlige aktier i driftsselskabet D fra moderselskabet H  

 til en fond F, som F's formål er formuleret i fundatsen? 2. 	Vil F eller H blive beskattet i anledning af den vederlagsfri  

 overførsel af samtlige aktier i D fra H til F, som F's formål og  

 ledelsessammensætning er formuleret i fundatsen? Ligningsrådet besvarede begge spørgsmål  

 benægtende.
Anmodningens indhold Det fremgik af sagen, at A var eneaktionær og direktør i H,  

 og ønskede at stifte F på H's vegne.
F skulle stiftes med den i  

 henhold til lovgivningen fastsatte grundkapital, som herefter skulle udvides  

 med et beløb, svarende til den indre værdi af D.
Udvidelsen  

 skulle ske ved at H vederlagsfrit overdrog aktierne i D til F.
F's formål skulle være at videreføre aktiviteten i D  

 samt at yde støtte til almennyttige og almenvelgørende  

 formål, som nærmere var beskrevet i udkast til fundats.
D kunne  

 ikke sælges eller på anden måde overdrages til tredjemand.  

 Uddelinger fra F kunne ikke tilfalde bestemte persongrupper.
Baggrunden for  

 at oprette F var dels, at A ønskede de årlige væsentlige  

 udbytteindtægter fra D udnyttet på en så samfundsgavnlig  

 måde som muligt.
Dels at A ønskede, at D efter A's død  

 skulle drives videre på sunde forretningsmæssige  

 vilkår.
Af udkast til fundats for F fremgik, at F's bestyrelse skulle ledes af 3  

 medlemmer, hvoraf den ene skulle være A og de to øvrige personer  

 med kendskab til regnskab og erfaring med drift af erhvervsvirksomhed; de to  

 sidstnævnte var ikke i familie med A.
Hvert medlem skulle selv udpege  

 en suppleant.
Nedsættelse af F's grundkapital kunne kun foretages med  

 fondsmyndighedens samtykke.
 Det var rådgivers opfattelse, at A gav både direkte og  

 indirekte afkald på indflydelse over anparterne i D, herunder afkald  

 på at disponere over de udbytteudlodninger, der årligt kunne  

 distribueres fra D.
Rådgiver fremhævede, at H havde ejet D i tre år, og  

 således kunne afstå D skattefrit.
Der kunne således ikke  

 ligge skattemæssige hensyn bag ønsket om at overdrage D til F.  

 Der blev endvidere henvist til afgørelserne refereret i TfS 2000, 874  

 og TfS 1988, 472, hvor hovedaktionæren heller ikke blev beskattet af  

 overdragelse til en fond.
Følgelig skulle spørgsmål 1  

 efter rådgivers opfattelse besvares benægtende.
Vedrørende besvarelsen af spørgsmål 2 anførtes  

 det, at D måtte kunne overdrages til F, uden at dette medførte  

 beskatning af H, idet D havde været ejet af H i mere end tre år.  

 Med hensyn til beskatning af F anførtes det, at grundkapitalen ikke  

 kunne uddeles.
F kunne således ikke være skatte- eller  

 afgiftspligtig af gaven.
Også spørgsmål 2 skulle derfor  

 besvares benægtende ifølge rådgiver.
Indholdet af styrelsens indstilling og begrundelse Styrelsen udtalte, at på baggrund af TfS 2000, 874, måtte det  

 afgørende for besvarelsen af spørgsmål 1 være, om F  

 kunne anses for at være af almennyttig og almenvelgørende  

 karakter, samt om A kunne antages at have økonomiske og/eller  

 personlige interesser i overdragelsen af D til F.
Ingen personer eller virksomheder havde særlige rettigheder til  

 uddelinger fra F.
Da den kreds af personer eller institutioner, som kunne  

 komme i betragtning ved uddelinger fra F, endvidere var afgrænset efter  

 retningslinjer med et objektivt præg, var det styrelsens opfattelse, at  

 F var af almennyttig og almenvelgørende karakter.
 Ud fra en samlet bedømmelse, herunder at bestyrelsen skulle have  

 den ovenfor nævnte sammensætning, udtalte styrelsen videre, at A  

 ikke kunne anses at have hverken personlig eller økonomisk interesse i  

 overdragelsen af D til F.
 Styrelsen indstillede derfor, at spørgsmål 1 blev besvaret  

 med "nej".
 I relation til spørgsmål 2 udtalte styrelsen  

 vedrørende H, at da H har ejet anparterne i D i mere end tre år,  

 vil H ikke blive beskattet i anledning af overdragelsen af aktierne i D til  

 F, jf. aktieavancebeskatningslovens § 4, stk. 6.
 I relation til spørgsmål 2 udtalte styrelsen  

 vedrørende F, at F vil være omfattet af fondsbeskatningslovens §  

 1, stk. 1, nr. 1, idet det lagdes til grund at F vil være omfattet af §  

 1, stk. 2, nr. 3 i lov om erhvervsdrivende fonde.
Det forhold, at A skal være medlem af F's bestyrelse,  

 medfører ikke, at F vil være skattepligtig i medfør af  

 fondsbeskatningslovens § 3, stk. 3, 2. pkt.
Der henvistes i den forbindelse  

 til LV 2000 Selskaber og aktionærer, afsnit S.H.14.2 samt § 8, stk. 2 i  

 lov om erhvervsdrivende fonde.
 Henset til at aktierne i D ifølge F's fundats skal indgå i  

 F's grundkapital; at F's formål vil være stedse at eje den fulde  

 aktiekapital i A; samt at der ikke vil være tillagt medlemmer af  

 bestemte familier fortrinsret til uddelinger fra F eller fortrinsret til at  

 indtage bestemte stillinger m.v., indstillede styrelsen, at F ikke skal anses  

 for skattepligtig af den vederlagsfri overførsel aktierne i D til F,  

 jf. fondsbeskatningslovens § 3, stk. 3.
 Styrelsen indstillede således at besvare spørgsmål 2  

 med "nej".
 Ligningsrådet tiltrådte styrelsens indstilling og  

 begrundelse.
