Bekendtgørelse om åbningsbalancer  

 for forsyningspligtige virksomheder I medfør af § 69, stk. 2, § 88, stk. 1, og § 100, stk. 1, i lov nr.  

 375 af 2. juni 1999 om elforsyning, fastsættes:
 § 1. Forsyningspligtige elforsyningsvirksomheder  

 udarbejder ved deres stiftelse kapitalopgørelser og  

 åbningsbalancer, jf. elforsyningslovens § 100.
Stk. 2. Ved udarbejdelsen af de i stk. 1 nævnte  

 kapitalopgørelser og åbningsbalancer værdiansættes  

 fast ejendom efter den seneste offentlige vurdering.
Driftsmateriel, herunder  

 biler, samt inventar, edb-udstyr og teleforbindelser  

 værdiansættes efter reglerne i årsregnskabsloven.
 Stk. 3. Energitilsynet godkender  

 værdiansættelsen efter stk. 2.
 § 2. I forsyningspligtige virksomheder med  

 forpligtelser over for en kommune som følge af kommunens betaling af  

 tjenestemandspension optjent inden 31. december 1999, hvortil der ikke er  

 hensat midler, optages i åbningsbalancen et aktiv, der modsvarer den  

 aktuarmæssigt opgjorte tjenestemandsforpligtelse, som opføres i  

 balancen som gæld til kommunen.
 § 3. Bortset fra den i § 1, stk. 2, 1. pkt.,  

 foreskrevne værdiansættelse af fast ejendom skal virksomhedernes  

 regnskaber samt kapitalopgørelser og åbningsbalancer udarbejdes,  

 revideres og offentliggøres i overensstemmelse med reglerne i  

 årsregnskabsloven.
 § 4. Medmindre højere straf er forskyldt  

 efter anden lovgivning, straffes med bøde den, der undlader at  

 udarbejde kapitalopgørelser og åbningsbalancer efter reglerne  

 fastsat i denne bekendtgørelse.
 Stk. 2. Medmindre højere straf er forskyldt efter  

 anden lovgivning, straffes med bøde den, der undlader at udarbejde,  

 revidere eller offentliggøre regnskaber efter reglerne i denne  

 bekendtgørelse.
 Stk. 3. Der pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 5. Bekendtgørelsen træder i kraft den 1.  

 oktober 2000.
