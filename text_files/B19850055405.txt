 I henhold til § 8, stk. 2, i lov nr. 202 af 22. maj 1985 om frikommuner  

 meddeles:
 § 1.  Undervisningsministeren har den 12. december  

 1985 godkendt frikommuneregulativ nr. 11 for Værløse kommune om nedlæggelse  

 af voksenundervisningsnævnet og om oprettelse af et repræsentantskab og en  

 bestyrelse for voksenundervisningen.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Værløse kommune:
Bekendtgørelse nr. 24 af 20. januar 1978 af lov om styrelsen af  

 kommunernes skolevæsen og af virksomhed efter lov om fritidsundervisning m.v.  

 (skolestyrelsesloven), som ændret ved lov nr. 528 af 28. december 1979 og lov  

 nr. 270 af 6. juni 1985, § 8,  stk. 3, § 11, stk. 6 og 7, § 24, stk. 2, § 30, §  

 31, 1. pkt. og § 32.
 § 3.  Det i § 1 nævnte frikommuneregulativ træder i  

 kraft den 1. januar 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. § 8,  

 stk. 4, i lov om kommunernes styrelse.
Undervisningsministeriet, den 12.  

 december 1985 P.M.V.
 E.B.
