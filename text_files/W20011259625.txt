Bindende forhåndsbesked   skattefri  

 virksomhedsomdannelse   negativ anskaffelsessum   anparter omfattet af  

 personskatteloven Spørgsmål Kan skatteyder gennemføre en omdannelse i henhold  

 til lov om skattefri virksomhedsomdannelse, der ikke omfatter de ham  

 tilhørende anparter i ejendomsselskabet X men alene omfatter aktiver  

 og passiver i selve erhvervsvirksomheden ? Svar Ja, se sagsfremstilling og begrundelse.
Beskrivelse af de faktiske forhold Skatteyder driver virksomhed i  

 virksomhedsskatteordningen.
Foruden erhvervsvirksomheden besidder skatteyder anparter i  

 ejendomsselskabet X.
Denne anpartsvirksomhed drives tilsvarende i  

 virksomhedsskatteordningen.
Indkomsten fra anparterne kvalificeres  

 skatteretligt under personskattelovens §§ 4, stk. 1, nr. 12.
 Anparterne er anskaffet før 12. maj 1989.
 Som et led i et generationsskifte, hvorved erhvervsvirksomheden skal  

 videreføres af hans søn, påtænker skatteyder at  

 omdanne den personlige virksomhed til anpartsselskab med virkning fra den 1.  

 januar 2001.
 Omdannelsen ønskes gennemført med skattemæssig  

 succession efter reglerne i lov om skattefri virksomhedsomdannelse.
 Med henblik på siden hen at lette sin søns finansiering af  

 anparterne, og dermed af generations-  

 skiftet, overvejer skatteyder på baggrund af balancen pr. 31. december  

 2000 at overføre likvide midler fra virksomheden til privat regi inden  

 omdannelsen gennemføres.
 Såfremt der overføres likvide midler til skatteyder privat  

 regi inden omdannelsen, vil dette kunne medføre en negativ  

 anskaffelsessum for anparterne.
Styrelsens indstilling og begrundelse Det er Styrelsens opfattelse, at der bør svares bekræftende  

 på det stillede spørgsmål.
 I henhold til lov om skattefri virksomhedsomdannelse §§ 2, stk. 1, nr. 5,  

 2. og 3. pkt., kan en skattefri virksomhedsomdannelse gennemføres  

 på trods af en negativ anskaffelsessum, såfremt virksomhedsejeren  

 i året forud for omdannelsen har anvendt virksomhedsordningen, og  

 såfremt samtlige virksomheder i virksomhedsordningen omdannes  

 samlet.
 Det fremgår af lov om skattefri virksomhedsomdannelse §§ 1, stk. 3,  

 at lovens regler ikke finder anvendelse på omdannelse af virksomheder  

 som nævnt i personskattelovens §§ 4, stk. 1, nr. 10, 12 og 13.
 Efter virksomhedsskatteloven §§ 1, stk. 1, 2. pkt., kan virksomhed  

 omfattet af personskattelovens §§ 4, stk. 1, nr. 10, 12 og 13, ikke  

 indgå i virksomhedsordningen.
 Bestemmelsen i virksomhedsskattelovens §§ 1, stk. 1, 2. pkt., er indsat  

 ved lov nr. 388 af 7. juni 1989, som omfatter virksomhed anskaffet efter 12.  

 maj 1989.
 I det givne tilfælde, forekommer der regelsammenstød,  

 således at skatteyderen på den ene side skal overdrage samtlige  

 virksomheder drevet i virksomhedsordningen, og på den anden side ikke  

 må overdrage anparterne.
 Baggrunden for bestemmelsen i virksomhedsskatteloven §§ 1, stk. 1, 2.  

 pkt.,er at undgå misbrugssituationer hvor man i forbindelse med en  

 skattefri virksomhedsoverdragelse kunne adskille anpartsprojekter fra  

 likvider, og derved isolere nødlidende anpartsprojekter.
 Problemstillingen får kun indflydelse for brugere af  

 virksomhedsordningen, som inden 12. maj 1989 har brugt ordningen på  

 virksomhed omfattet af personskattelovens §§ 4, stk. 1, nr. 10, 12 og 13.
 Det er Styrelsens opfattelse, at man i den givne situation efter en samlet  

 vurdering kan godkende, at man kan omdanne samtlige de virksomheder, der kan  

 omdannes efter lovens regler.
 På den baggrund indstillede Styrelsen, at det stillede  

 spørgsmål besvares positivt.
 Ligningsrådet kunne tilslutte sig Styrelsens indstilling.
