Betænkning afgivet af  

 Uddannelsesudvalget den 26. april 2001 Betænkning over Forslag til lov om grundlæggende  

 social- og sundhedsuddannelser [af  

 undervisningsministeren (Margrethe Vestager)] 1. Udvalgsarbejdet Lovforslaget blev fremsat den 14. marts 2001 og var til 1.  

 behandling den 27. marts 2001. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring.
Den 16. marts 2001 sendte  

 undervisningsministeren de indkomne høringssvar samt et notat herom  

 til udvalget, jf.
L 180 - bilag 1.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Evalueringsinstitut, Pædagogisk Medhjælper Forbund og Tina Vesselbo, Skanderborg.
 Undervisningsministeren har over for udvalget kommenteret  

 de skriftlige henvendelser.
Deputationer Endvidere har Pædagogisk Medhjælper Forbund  

 mundtligt over for udvalget redegjort for sin holdning til lovforslaget.
Spørgsmål Udvalget har stillet 29 spørgsmål til  

 undervisningsministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
Venstres, Det Konservative Folkepartis og Dansk  

 Folkepartis medlemmer af udvalget bifalder, at de grundlæggende social-  

 og sundhedsuddannelser moderniseres, hvilket er nødvendigt for at  

 tiltrække tilstrækkelig og kvalificeret arbejdskraft og for at  

 nedbryde faggrænserne mellem faggrupperne i social- og  

 sundhedssektoren.
Det er således væsentligt, at der sker en  

 opkvalificering af uddannelserne, så de i højere grad matcher de  

 øvrige erhvervsrettede uddannelser.
Venstres, Det Konservative Folkepartis og Dansk  

 Folkepartis medlemmer af udvalget finder det dog problematisk, at de enkelte  

 amter stadig kan fastsætte forskellige supplerende personlige  

 kvalifikationskriterier for ansøgerne, når lovforslaget i  

 forhold til den eksisterende lovgivning reducerer antallet af forskellige  

 optagelseskriterier, jf. undervisningsministerens besvarelse af  

 spørgsmål 4, L 180 - bilag 12. Disse partier mener, at ens  

 uddannelsesforløb, der fører til de samme kompetencer,  

 umiddelbart bør have ens optagelseskriterier, og håber derfor,  

 at amterne vil koordinere dette.
Partierne  hilser det derfor velkommen, at  

 undervisningsministeren i sin besvarelse af spørgsmål 29,  

 jf.
L 180 - bilag 25, tilkendegiver, at oplysninger om eleverne, som  

 ministeren har ret til at indhente i henhold til § 37, ikke indeholder  

 personlige oplysninger, men alene er oplysninger i relation til  

 uddannelsen.
 Endelig har Venstres, Det Konservative Folkepartis og  

 Dansk Folkepartis medlemmer af udvalget noteret sig, at rådet for de  

 grundlæggende social- og sundhedsuddannelser har et medlem, som er  

 udpeget efter indstilling fra rådet for de mellemlange  

 videregående uddannelser, hvilket bør sikre, at den direkte  

 adgang fra de grundlæggende social- og sundhedsuddannelser til  

 eksempelvis sygeplejerskeuddannelsen koordineres.
 Enhedslistens medlem af udvalget finder, at lovforslaget  

 betyder en klar forbedring af de grundlæggende social- og  

 sundhedsuddannelser.
 Enhedslisten vil arbejde for, at undervisningsministerens  

 hjemmel til, inden for social- og sundhedshjælperuddannelsen og social-  

 og sundhedsassistentuddannelsen, om fornødent at udvide antallet af  

 praktikpladser udstrækkes til også at gælde den  

 pædagogiske grunduddannelse (PGU). Enhedslisten mener, at der  

 udmærket kan oprettes flere praktikpladser på PGU, end amterne  

 har gjort.
Enhedslisten har noteret sig, at Socialdemokratiet under  

 1. behandling af lovforslaget åbnede for muligheden for senere at give  

 undervisningsministeren en sådan hjemmel for PGU.
Enhedslisten ser frem  

 til en løsning af dette spørgsmål.
 Selv om Enhedslisten anser lovforslaget for et fremskridt  

 og vil støtte det, mener Enhedslisten principielt, at man, for at  

 få flere unge til at komme i gang med disse uddannelser, bliver  

 nødt til at øge antallet af uddannelses- og praktikpladser,  

 forbedre arbejdsmiljø, lønforhold, karriereforhold og lignende  

 forhold, som ikke reguleres af dette lovforslag.
 DMF var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen Hans Peter Baadsgaard (S) fmd.  

  Peder Sass (S)  Jeppe Kofod (S)  

  Svend Erik Larsen (S)  Carsten Hansen (S)  

  Aage Frandsen (SF) Susanne Clemensen (CD)  

  Marianne Stentebjerg (RV)  Søren Kolstrup (EL)  

  Ulla Tørnæs (V) nfmd.  

  Hanne Severinsen (V)  Else Winther Andersen (V)  

 Gitte Lillelund Bech (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 180 Bilagsnr.
