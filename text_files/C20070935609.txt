Meddelelse om behandling af sager om  

 seksuelt misbrug af børn og videoafhøring af børn i sådanne sager Indholdsfortegnelse I juni 2003 udsendte jeg  

 Rigsadvokatmeddelelse nr. 2/2003 om videoafhøring af børn i sædelighedssager,  

 recovered memory mv.
Retningslinjerne var i vidt omfang fastsat på baggrund  

 af  

 de regler om videoafhøring af børn, der blev indført ved lov nr. 228 af 2.  

 april 2003 om ændring af bl.a. retsplejeloven (Børnepornografi, seksuel  

 udnyttelse af børn, salg af børn og gennemførelse af straffesager om seksuelt  

 misbrug af børn), samt anbefalingerne i Justitsministeriets betænkning nr.  

 1420/2002 om gennemførelse af straffesager om seksuelt misbrug af børn.
 Denne nye meddelelse om behandling af sager om  

 seksuelt misbrug af børn og videoafhøring af børn i sådanne sager udsendes  

 bl.a. som følge af, at assistanceordningen mellem politikredsene vedrørende  

 videoafhøring af børn justeres som følge af politikredsreformen, jf. afsnit  

 5.
 Endvidere er afsnit 4.2. om beskikkelse af  

 bistandsadvokat for barnet blevet ændret som følge af de nye regler, der blev  

 indført i retsplejelovens kapitel 66 a ved lov nr. 588 af 24. juni 2005  

 (Forbedring af voldtægtsofres retsstilling mv. og beskikkelse af  

 bistandsadvokat for pårørende til afdøde i straffesager mod politipersonale).
 Der er er desuden tilføjet et nyt afsnit 15 om  

 tiltalerejsning og sagens behandling i retten, herunder om  

 straffebestemmelser og  

 tiltale, forhåndsafgørelse om dørlukning mv. samt strafpåstand.
 Samtidig er meddelelsen på enkelte punkter blevet  

 præciseret på baggrund af konkrete afgørelser fra domstolene.
 Endelig er retningslinjerne i Rigsadvokaten  

 Informerer nr. 20/2005 om behandling af sager om seksuelt misbrug af børn og  

 videoafhøring af børn i sådanne sager blevet indarbejdet i meddelelsen.
 Rigsadvokatmeddelelse nr. 2/2003 og Rigsadvokaten  

 Informerer nr. 20/2005 ophæves, jf. afsnit 16 nedenfor.
 Anvendelse af en videoafhøring  

 som bevis i stedet for en indenretlig forklaring er reguleret i  

 retsplejelovens  

 § 872 (tidligere § 877 a). Efter denne bestemmelse kan politiets afhøring af  

 et  

 barn, når afhøringen er optaget på video (videoafhøring), benyttes som bevis  

 under domsforhandlingen, jf. nærmere nedenfor under afsnit 11.
Ifølge forarbejderne til den  

 nævnte bestemmelse er udgangspunktet, at videoafhøring kan benyttes som bevis  

 under domsforhandlingen, hvis der er tale om afhøring af et barn på 12 år  

 eller  

 derunder.
Der kan dog foreligge særlige omstændigheder, herunder barnets  

 udvikling og psykiske tilstand, der bevirker, at videoafhøring af ældre børn  

 kan anvendes som bevis.
 Kerneområdet  

 for retningslinjerne om videoafhøring i denne  

 meddelelse er således sager, hvor et barn på 12 år eller derunder må formodes  

 at have været udsat for seksuelle overgreb, jf. bestemmelserne i  

 straffelovens  

 § 210 (incest) og kapitel 24 (forbrydelser mod kønssædeligheden), men  

 retningslinjerne i meddelelsen finder også anvendelse, hvis der i  

 sædelighedssager foretages videoafhøring af lidt ældre børn, eller hvis der  

 bliver tale om at afhøre børn, der ikke er forurettede, som vidner i  

 sædelighedssager.
Det følger i øvrigt af  

 forarbejderne, at der også i andre typer af sager end sager om seksuelle  

 overgreb, f.eks. drabs- eller voldssager, og hvor de samme hensyn til barnet  

 gør sig gældende, efter omstændighederne kan være et tilsvarende behov for,  

 at  

 afhøringen af et barn som vidne optages på video med henblik på forevisning  

 under domsforhandlingen.
Sådanne videoafhøringer er ikke nærmere omtalt i  

 denne  

 meddelelse, men det er naturligvis i sådanne tilfælde muligt at benytte de  

 faciliteter mv., der anvendes ved videoafhøring af børn i sædelighedssager,  

 jf.  

 afsnit 8.1. nedenfor.
 Når politiet modtager en  

 anmeldelse af et seksuelt overgreb mod et barn, bør der snarest  i  

 samråd med  

 anklageren  tages stilling til, om barnet skal videoafhøres.
 Selv om en videoafhøring ikke  

 kan forevises for retten efter bestemmelsen i § 872, jf. afsnit 2, kan en  

 videooptagelse af afhøringen af et barn, der er ældre end 12 år, ske med det  

 formål at tilvejebringe et bedre grundlag for afgørelse af  

 tiltalespørgsmålet.
Videoafhøring af barnet bør søges gennemført  

 hurtigst muligt, og hvis det er praktisk muligt inden en uge fra  

 anmeldelsen.
Formålet  

 hermed er at sikre barnets hukommelse om forholdet og at skåne barnet for at  

 blive afhørt på et tidspunkt, hvor en behandling af barnet er i gang.  

 Endvidere  

 kan en afhøring inden for kort tid efter anmeldelsen være med til at mindske  

 påvirkninger af barnet fra familien eller andre.
 Spørgsmålet om  

  

 varetagelse af  

 barnets interesser  

 i forbindelse med afhøring af barnet er omtalt i  

 betænkning nr. 1420/2002, afsnit 8.3.1.
 I betænkningen antages det, at  

 det ikke kan anses for nødvendigt at indhente forældrenes eller en af  

 forældrenes udtrykkelige samtykke til afhøringen.
I de tilfælde, hvor der er to indehavere af  

 forældremyndigheden, og den ene af disse er mistænkt/sigtet og modsætter sig  

 politiets afhøring af barnet, vil politiet kunne foretage afhøring af barnet,  

 hvis den anden forældremyndighedsindehaver ikke modsætter sig dette.
Hvis der  

 kun er én indehaver af forældremyndigheden over barnet, og denne modsætter  

 sig  

 politiets afhøring, eller hvis begge indehavere af forældremyndigheden  

 modsætter sig, at barnet afhøres hos politiet, må politiet forelægge  

 spørgsmålet om vidneafhøring af barnet for retten med henblik på en eventuel  

 indenretlig afhøring af barnet efter retsplejelovens § 747.
 Tilsvarende må antages at gælde, hvis  

 forældremyndighedsindehaveren må anses for ude af stand til at varetage  

 barnets  

 interesser på grund af sygdom eller lignende, eller hvis  

 forældremyndighedsindehaverens kendskab til afhøringen bør undgås af hensyn  

 til  

 efterforskningen.
 Retten vil herefter eventuelt  

 kunne give pålæg om, at barnet skal afgive en indenretlig vidneforklaring,  

 jf.  

 retsplejelovens § 171, stk. 3.
 Der kan i den forbindelse f.eks.  

 henvises til U2004.1047H, hvor Højesteret i medfør af retsplejelovens § 171,  

 stk. 3, pålagde to børn på 5 og 9 år at afgive forklaring i en sag, hvor  

 deres  

 mor og dennes kæreste var sigtet for vold mod et barn på 1½ år, og hvor  

 moderen  

 og børnenes biologiske far modsatte sig afhøring af børnene.
Det fremgår af betænkningen, at  

 hensynet til barnet i disse tilfælde tilsiger, at afhøringen af barnet ikke  

 bør  

 foregå som en sædvanlig indenretlig afhøring i retslokalet.
Det anbefales  

 derfor i betænkningen, at afhøringen i stedet gennemføres som en indenretlig  

 videoafhøring, hvor afhøringen foretages af en særligt uddannet afhører i det  

 til politiets vidneafhøringer indrettede lokale, og således at  

 videoafhøringen  

 sker under medvirken af en dommer, der befinder sig i monitorrummet.
Reglerne om  

  

 vidnefritagelse  

 gælder også for  

 børn, og i U1986.500H accepterede Højesteret en 14-årig piges ret til at  

 nægte  

 at afgive forklaring mod sin far.
Ved afhøring af sådanne større børn må det  

 derfor overvejes at gøre barnet bekendt med reglerne om vidnefritagelse.
For  

 mindre børn bør det som udgangspunkt overlades til forældrene (eller en af  

 forældrene) at tage stilling til et eventuelt spørgsmål om vidnefritagelse.
Politiet skal underrette kommunen, når en person  

 under 15 år som forurettet eller vidne skal afhøres i en sag om seksuelle  

 overgreb, idet kommunen i disse tilfælde har pligt til at sende en  

 repræsentant  

 til afhøringen, jf.
Socialministeriets bekendtgørelse nr. 79 af 4. februar  

 1998  

 om kommunens bistand til børn og unge i forbindelse med uden- og indenretlig  

 afhøring.
Det følger i øvrigt af denne bekendtgørelse, at  

 repræsentanten under afhøringen hos politiet skal støtte barnet og påse, at  

 afhøringen foregår med en skånsomhed, der er afpasset sagens karakter og  

 barnets alder.
Repræsentanten skal under afhøringen forholde sig neutral og  

 må  

 ikke deltage aktivt i udspørgen.
 Repræsentanten fra kommunen (bisidderen fra socialforvaltningen)  

 skal således have adgang til at være til stede under afhøringen, jf. nærmere  

 nedenfor under pkt. 8.2. Afhøreren bør forud for afhøringen vejlede  

 bisidderen  

 nærmere om bisidderens rolle og opgaver under afhøringen, jf. afsnit 8.4.
 I øvrigt følger det af  

 Socialministeriets bekendtgørelse nr. 1092 af 8. december 2000 om  

 underretningspligt over for kommunen efter lov om social service, som ændret  

 ved bekendtgørelse nr. 462 af 19. maj 2006, at offentligt ansatte skal  

 underrette  

 kommunen, når de i deres virke bliver bekendt med forhold for et barn eller  

 en  

 ung under 18 år, der må give formodning om, at barnet eller den unge har  

 behov  

 for særlig støtte.
 Det følger af retsplejelovens § 741 a, stk. 2, 1. og  

 3. pkt., at i sager om overtrædelse af straffelovens § 210, §§ 216  

 og  

 217, § 218, stk. 2, § 222, stk. 2, 2. led, § 223,  

 stk. 1, samt § 224 eller § 225, jf. de nævnte bestemmelser,  

  

 skal  

 der ske beskikkelse af en advokat for den, der er forurettet ved  

 lovovertrædelsen,  

 medmindre den pågældende efter at være vejledt om retten til beskikkelse af  

 advokat frabeder sig det.
 I sager om overtrædelse af bl.a. straffelovens §  

 218, stk. 1, §§ 219-221, § 222, stk. 1, § 222, stk. 2, 1. led, § 223, stk. 2,  

 samt § 224 eller § 225, jf. de nævnte bestemmelser, er  

 advokatbeskikkelse derimod afhængig af, at forurettede fremsætter  

  

 begæring  

 herom, jf. retsplejelovens § 741 a, stk. 1.
 Fremsætter den forurettede ikke begæring om  

 beskikkelse af advokat, eller frabeder forurettede sig beskikkelse,  

  

 kan  

 der efter politiets begæring beskikkes en advokat for den forurettede under  

 efterforskningen, jf. retsplejelovens § 741 a, stk. 4.
Ifølge forarbejderne til bestemmelserne, der blev  

 indført ved lov nr. 558 af 24. juni 2005 om ændring af retsplejeloven  

 (Forbedring af voldtægtsofres retsstilling mv. og beskikkelse af  

 bistandsadvokat for pårørende til afdøde i straffesager mod politipersonale),  

 forudsættes § 741 a, stk. 4, f.eks. anvendt i de tilfælde, hvor en værge for  

 en  

 mindreårig frabeder sig beskikkelse af advokat, eller hvor det er tvivlsomt,  

 om  

 en erklæring fra en psykisk syg person om ikke at ville have beskikket  

 advokat  

 er alvorlig ment.
Det er samtidig anført, at beskikkelse i sådanne tilfælde  

 kan  

 være nødvendig for at varetage forurettedes interesser, jf. lovforslagets  

 almindelige bemærkninger pkt. 3.1.3.1.
I sager, hvor der er formodning om, at et barn har  

 været udsat for et seksuelt overgreb, bør politiet derfor begære en  

 bistandsadvokat beskikket for barnet.
Dette gælder selv om barnet, barnets  

 forældre eller andre, der kan varetage barnets tarv, ikke fremsætter begæring  

 herom, jf. § 741 a, stk. 1, eller de nævnte personer frabeder sig  

 beskikkelse,  

 jf. § 741 a, stk. 2, medmindre beskikkelse synes åbenbart unødvendigt.
 I sager om overtrædelse af straffelovens § 210,  

 §§ 216 og 217, § 218, stk. 2, § 222, stk. 2, 2. led,  

 § 223, stk. 1, samt § 224 eller § 225, jf. de nævnte  

 bestemmelser, skal forurettede som udgangspunkt have lejlighed til at tale  

 med  

 en bistandsadvokat før politiets afhøring, jf.  

 §  

 741 a, stk. 2, 2. pkt.
 I sager, hvor der skal foretages videoafhøring, vil  

 en eventuel samtale kunne finde sted umiddelbart inden videoafhøringen, hvor  

 både forurettede og bistandsadvokaten er til stede.
 Hensynet til sagens efterforskning kan dog begrunde  

 fravigelse af udgangspunktet, hvorefter forurettede skal have lejlighed til  

 at  

 tale med en advokat inden afhøringen, jf. lovforslagets bemærkninger til  

 bestemmelsen, hvor følgende er anført:
 »Efter den foreslåede bestemmelse i retsplejelovens  

  

 § 741 a, stk. 2, 2. pkt.,  

  

 skal den forurettede i de pågældende  

 sager have lejlighed til at tale med en advokat før afhøringen, medmindre den  

 pågældende efter at være blevet vejledt, frabeder sig det.
Med henblik på at undgå, at ordningen med  

 bistandsadvokat skaber efterforskningsmæssige vanskeligheder, således at  

 udsigten til at få udredt tingenes rette sammenhæng forringes, herunder  

 muligheden for at tage en gerningsmand på friske spor, forudsættes det, at  

 politiet uanset reglerne kan foretage en helt foreløbig udspørgen af  

 forurettede.
Politiet vil således kunne stille uopsættelige spørgsmål til  

 forurettede og nødvendige efterforskningsskridt bør kunne finde sted, også  

 før  

 advokaten er kommet til stede.
Politiet vil således kunne stille forurettede  

 spørgsmål med henblik på meddelelse af akutte oplysninger af betydning for en  

 umiddelbar bevissikring, f.eks. om tid, sted og signalement mv.
Der  

 forudsættes  

 at være tale om oplysninger, der er nødvendige for foretagelsen af  

 efterforskningsskridt, som ikke kan opsættes uden risiko for, at øjemedet  

 forspildes.
Det kan indebære oplysning om gerningsforløbet, »udførelsesmåden«  

 mv. med henblik på stillingtagen til om mulige DNA-spor skal sikres.
Det kan  

 også dreje sig om oplysninger, der er nødvendige for stillingtagen til, om  

 der  

 foreligger et anholdelsesgrundlag.
Der vil således kunne være tale om en  

 udspørgen, der ikke er helt kort.
Det forudsættes endvidere, at der  hvis  

 forurettede ønsker det  som supplement til eller i stedet for den  

 indledende samtale  

 kan gennemføres en telefonsamtale mellem forurettede og den advokat, der  

 udpeges.« I sager om overtrædelse af straffelovens § 210,  

 §§ 216 og 217, § 218, stk. 2, § 222, stk. 2, 2. led,  

 § 223, stk. 1, samt § 224 eller § 225, jf. de nævnte  

 bestemmelser, kan afhøring af den forurettede endvidere kun foregå uden  

 bistandsadvokatens tilstedeværelse, hvis forurettede anmoder om det, mens det  

 i  

 andre tilfælde alene er en betingelse, at forurettede er villig til at udtale  

 sig, selv om der er fremsat begæring om beskikkelse, jf. retsplejelovens §  

 741  

 b, stk. 2.
 Endvidere følger det af retsplejelovens § 741 c,  

 stk. 1, jf. stk. 4, at bistandsadvokaten bl.a. har adgang til at overvære  

 afhøringer af den forurettede og stille yderligere spørgsmål til forurettede.
 Reglerne om vejledning af forurettede om adgangen  

 til at begære en bistandsadvokat beskikket fremgår af retsplejelovens § 741  

 b,  

 stk. 1.
 I øvrigt henvises til bestemmelserne i  

 retsplejelovens kapitel 66 a og til de retningslinjer, der er udsendt af  

 Rigsadvokaten  

 om politiets vejledning til ofre for forbrydelser.
 Videoafhøringer af børn i sædelighedssager skal  

 foretages af særligt uddannede polititjenestemænd, og under afhøringen  

 benyttes  

 de nedennævnte lokaler.
I det omfang en politikreds ikke selv råder over  

 personale, der er særligt uddannet til at foretage videoafhøringer, anmodes  

 politidirektøren i den kreds, hvorunder videoafhøringslokalet henhører, om at  

 udpege en polititjenestemand, der kan foretage afhøringen.
Hvis  

 videoafhøringen  

 skal foretages i en anden politikreds, træffes endvidere aftale med denne  

 kreds  

 om tidspunktet mv. for benyttelsen af lokalet.
 Videoafhøringer foretages herefter således:
 Videoafhøringslokalet i Glostrup  

 : Henhører under  

 Politidirektøren for Københavns Vestegns Politi og benyttes af denne  

 politikreds samt af Københavns Politi og af Midt- og Vestsjællands Politi.
 Videoafhøringslokalet i Hillerød  

 : Henhører under  

 Politidirektøren for Nordsjællands Politi og benyttes af denne politikreds.
 Videoafhøringslokalet i Slagelse  

 : Henhører under  

 Politidirektøren  

 for Sydsjællands og  

 Lolland-Falsters Politi og benyttes af denne politikreds samt af Midt- og  

 Vestsjællands  

 Politi.
 Videoafhøringslokalet i Odense  

 : Henhører under  

 Politidirektøren for Fyns Politi og benyttes af denne politikreds.
 Videoafhøringslokalet i Esbjerg  

 : Henhører under  

 Politidirektøren for Syd- og Sønderjyllands Politi og benyttes af denne  

 politikreds samt af Sydøstjyllands Politi.
 Videoafhøringslokalet i Viborg  

 : Henhører under  

 Politidirektøren for Midt- og Vestjyllands Politi og benyttes af denne  

 politikreds.
 Videoafhøringslokalet i Århus  

 : Henhører under  

 Politidirektøren for Østjyllands Politi og benyttes af denne politikreds samt  

 af Sydøstjyllands Politi.
 Videoafhøringslokalet i Ålborg  

 : Henhører under  

 Politidirektøren for Nordjyllands Politi og benyttes af denne politikreds.
 Videoafhøringslokalet på Bornholm  

 : Henhører under  

 Politidirektøren For Bornholms Politi og benyttes af denne politikreds.
 Efter udpegningen af en polititjenestemand, der skal  

 foretage videoafhøringen af barnet, sker forberedelsen af videoafhøringen i  

 samarbejde mellem denne polititjenestemand og den sagsbehandlende  

 polititjenestemand og anklageren i den kreds, hvor efterforskningen i sagen  

 foregår.
 Den polititjenestemand, der skal foretage  

 videoafhøringen, skal have en grundig orientering om sagen og om barnets  

 personlige forhold og have adgang til sagens akter.
I betænkning nr. 1420/2002, afsnit 8.5.3., anbefales  

 det, at forberedelsen af barnet på videoafhøringen foretages af den  

 polititjenestemand, der skal forestå afhøringen af barnet.
Der henvises i den  

 forbindelse til, at barnet kan føle sig mere tryg ved under afhøringen at  

 tale  

 med en person, som det er blevet præsenteret for tidligere, ligesom det kan  

 være af betydning for afhøringen, at polititjenestemanden har truffet barnet  

 forud og haft lejlighed til at danne sig et indtryk af barnet.
Politiet bør også forud for videoafhøringen drøfte  

 spørgsmålet om, hvem der skal ledsage barnet i afhøringslokalet, med  

 forældrene  

 og eventuelt tillige med et større barn, jf. også afsnit 8.2. nedenfor.  

 Politiet bør således spørge større børn  navnlig børn fra 8 år og  

 opefter   

 hvorvidt og i givet fald af hvem barnet ønsker at blive ledsaget i  

 afhøringslokalet.
Det kan således forekomme, at et større barn ikke føler  

 behov  

 for at have en ledsager med i afhøringslokalet, eller at et større barn vil  

 foretrække, at der kun er barnet selv og afhøreren i afhøringslokalet.
 Den polititjenestemand, der  

 skal foretage afhøringen, bør derfor aflægge et besøg hos barnet i hjemmet  

 for  

 at få et indtryk af barnet og dets sproglige udvikling og for at præsentere  

 sig  

 for barnet og orientere barnet om, hvor og under hvilke former afhøringen  

 skal  

 foregå, ligesom spørgsmålet om ledsagelse af barnet under afhøringen kan  

 drøftes under dette besøg.
 Besøget kan eventuelt aflægges  

 sammen med den sagsbehandlende polititjenestemand, men der bør ikke deltage  

 mere end to polititjenestemænd i besøget.
Det nærmere indhold i afhøringen må ikke drøftes med  

 barnet forud for videoafhøringen, og hvis barnet selv begynder at tale om  

 sagen, må polititjenestemanden afbryde barnet og forklare, at de først skal  

 tale om dette under videoafhøringen.
Polititjenestemanden må dog nødvendigvis  

 orientere barnet om formålet med afhøringen.
 Der bør udfærdiges en detaljeret politirapport om et  

 besøg hos barnet og om den samtale med barnet, der har fundet sted med  

 henblik  

 på at orientere om videoafhøringen.
Selve afhøringen bør planlægges omhyggeligt og i  

 lyset af barnets alder og modenhed og det sprog, som barnet må forventes at  

 kunne forstå.
Det kan være nødvendigt at søge rådgivning om særlige etniske  

 forhold, skikke og opfattelser.
Det vil typisk være hensigtsmæssigt at  

 udarbejde en tjekliste med spørgsmål.
 I enkelte tilfælde, hvor et  

 barn er særligt psykisk belastet af overgrebet, eller hvor barnets manglende  

 udvikling eller sygdom skønnes at gøre det vanskeligt at afhøre barnet, kan  

 politiet efter en konkret vurdering af oplysningerne om barnet overveje, om  

 det  

 er hensigtsmæssigt at lade en børnesagkyndig bistå ved afhøringen, dog  

 således  

 at afhøringen fortsat foretages af polititjenestemanden, jf. herved  

 betænkning  

 1420/2002, afsnit 8.5.4.1.
Den børnesagkyndige vil i  

 sådanne tilfælde forud for afhøringen kunne give konkrete råd og vejledning  

 til  

 afhøreren.
Endvidere kan den børnesagkyndige overvære afhøringen fra  

 monitorrummet, således at afhøreren under en pause i afhøringen kan få råd  

 fra  

 den børnesagkyndige, f.eks. om spørgeteknik eller om muligheden for via andre  

 samtaleemner at få barnet til at fortælle om, hvad der måtte være sket.
Den  

 børnesagkyndige vil endvidere kunne give råd og vejledning til forsvareren,  

 anklageren og bistandsadvokaten i relation til formulering af supplerende  

 spørgsmål  

 til barnet.
 Børnesagkyndig bistand kan  

 eventuelt ydes af en ansat i barnets institution, en sagkyndig med  

 tilknytning  

 til institutionen, eller en sagkyndig, som anvises af socialforvaltningen.  

 Det  

 kan være en fordel, at den sagkyndige kender barnet, men den pågældende må  

 ikke  

 være involveret i sagen.
 Endelig må det overvejes, om der er behov for tolk  

 under afhøringen af barnet.
 Tidspunktet for videoafhøringen bør fastsættes under  

 hensyntagen til, at barnet, dennes bistandsadvokat, bisidderen fra  

 socialforvaltningen og forsvareren (samt eventuelt en tryghedsskabende  

 person,  

 en tolk eller en børnesagkyndig) kan være til stede.
 Inden videoafhøringen skal der  

 beskikkes en forsvarer for den, der er mistænkt eller sigtet eller senere  

 måtte  

 blive mistænkt eller sigtet i sagen, hvis videoafhøringen formodes at skulle  

 anvendes som bevis under domsforhandlingen, jf. retsplejelovens § 731 a.
Forsvarerbeskikkelse er således obligatorisk i alle  

 sager, hvor der skal foretages videoafhøring af et barn, hvis den  

 mistænkte/sigtede ikke selv har valgt en forsvarer, eller hvis den valgte  

 forsvarer udebliver.
Forsvarerbeskikkelse er ligeledes obligatorisk, selv om  

 ingen endnu er mistænkt eller sigtet i sagen.
Det fremgår af forarbejderne  

 til bestemmelsen i retsplejelovens § 731 a, at retten i medfør af  

 retsplejelovens § 733, stk. 2, og § 736, stk. 2, kan nægte at beskikke (eller  

 nægte opretholdelsen af beskikkelsen af) en forsvarer, hvis forsvarerens  

 medvirken  

 ud fra retsplejemæssige hensyn til sagens behørige fremme ikke kan anses for  

 forsvarlig mv.
Ifølge forarbejderne er det således muligt for retten efter  

 omstændighederne at afvise at beskikke en bestemt forsvarer, hvis det på  

 forhånd  

 står klart, at den pågældende forsvarer ikke vil kunne deltage i politiets  

 videoafhøring af barnet inden for ganske kort tid efter politiets modtagelse  

 af  

 en anmeldelse om det mulige strafbare forhold, da en tidlig afhøring af  

 barnet  

 vil være afgørende for sagens videre efterforskning.
På samme måde har retten  

 mulighed for at nægte at opretholde en beskikkelse af en forsvarer i  

 tilfælde,  

 hvor det på grund af forsvarerens forhold ikke vil være muligt at få  

 gennemført  

 videoafhøringen inden for kort tid.
 Det følger endvidere af  

 forarbejderne til § 731 a, at forsvareren får de beføjelser, som efter  

 retsplejeloven er tillagt en beskikket eller valgt forsvarer i en straffesag,  

 herunder muligheden for at gøre sig bekendt med det materiale, politiet har  

 tilvejebragt, jf. retsplejelovens § 729 a, stk. 3.
 Forsvareren bør inden  

 videoafhøringen have adgang til sagens akter.
 Mistænkte/sigtede har ikke  

 adgang til at overvære videoafhøringen, jf. retsplejelovens § 745 e, stk. 2,  

 1.  

 pkt.
 Den pågældende skal dog snarest  

 have adgang til at gennemse videooptagelsen hos politiet, jf. § 745 e, stk.  

 2,  

 2. pkt., og nedenfor under afsnit 9.
 Forsvareren er forpligtet til  

 at overvære videoafhøringen, når det må formodes, at videoen skal finde  

 anvendelse som bevis under domsforhandlingen, jf. retsplejelovens § 745 e,  

 stk.  

 1.
 Bestemmelsen indebærer, at  

 forsvareren ikke blot har adgang til at overvære videoafhøringen af barnet,  

 men  

 pålægger denne en  

  

 pligt  

 til at overvære videoafhøringen.
 Det sikres herved, at den  

 mistænktes/sigtedes  eller den endnu ikke identificerede gerningsmands  

   

 interesser kan varetages under afhøringen af barnet, selv om den  

 mistænkte/sigtede ikke selv har adgang til at overvære afhøringen.  

 Forsvarerens tilstedeværelse under afhøringen  

 af barnet vil samtidig sikre, at forsvareren allerede på dette tidspunkt vil  

 kunne stille de spørgsmål, som den pågældende  almindeligvis efter  

 forudgående  

 samtale med sin klient  måtte have til barnet, således at en eventuel  

 genafhøring af barnet vil kunne begrænses til supplerende spørgsmål, som  

 måtte  

 være foranlediget af den mistænktes/sigtedes og forsvarerens gennemsyn af  

 hovedafhøringen.
 Videoafhøringen foregår i  

 særligt indrettede videoafhøringslokaler, jf. nærmere ovenfor under pkt. 5.
Det anbefales i betænkning nr.  

 1420/2002, afsnit 8.5.1.1., at der ved placeringen af afhøringslokaler bør  

 tages højde for, at barnet ikke skal gennem hele politistationen for at komme  

 til afhøringslokalet.
Endvidere anbefales i betænkningen afsnit 8.5.1.2. en  

 række forhold vedrørende indretning af afhøringslokalet.
Det bør tilstræbes,  

 at  

 videoafhøringslokalerne indrettes i overensstemmelse med anbefalingerne i  

 betænkningen.
 I forbindelse med de enkelte  

 afhøringer bør politiet være opmærksom på, at de personer, der er til stede i  

 afhøringslokalet, så vidt muligt sidder sådan, at de alle er med i  

 videobilledet under afhøringen, ligesom det skal undgås, at barnet placeres  

 bag  

 et bord eller på anden måde, som forhindrer at man kan se barnets kropssprog  

 mv.
 Mistænkte/sigtede  

 har som nævnt i afsnit 7.1. ikke adgang til at overvære videoafhøringen, men  

 har adgang til efterfølgende at blive gjort bekendt med barnets forklaring,  

 jf.  

 nedenfor afsnit 9.
 De  

 personer, der har adgang til at overvære videoafhøringen, placeres i  

 afhøringslokalet  

 eller monitorrummet, jf. nedenfor.
 I  

 betænkning nr. 1420/2002, afsnit 8.5.2., anbefales det, at der af hensyn til  

 barnet bør være så få personer til stede som muligt i selve afhøringslokalet.
I  

  

 afhøringslokalet  

 bør således normalt kun barnet, der skal afhøres,  

 afhøreren og som udgangspunkt bisidderen fra socialforvaltningen være til  

 stede.
Endvidere kan der være en tolk til stede, hvis der er behov for  

 tolkebistand.
Hvis  

 et større barn har udtrykt ønske om ikke at have en ledsager med i  

 afhøringsrummet, jf. afsnit 6.1. ovenfor, eller hvis der er en  

 tryghedsskabende person til stede sammen med barnet i  

 afhøringslokalet, jf.  

 nedenfor, bør  

  

 bisidderen  

 fra socialforvaltningen overvære afhøringen fra  

 monitorrummet og herfra påse, at afhøringen foregår med den fornødne  

 skånsomhed.
Hvis barnet ikke er ledsaget af en tryghedsskabende  

 person under  

 afhøringen, bør bisidderen være til stede sammen med barnet i afhøringsrummet  

 i  

 den pause, der normalt holdes under afhøringen, Hvis der er et særligt behov for at styrke barnets  

 tryghed, kan der  i stedet for bisidderen fra socialforvaltningen  

  være en   

  

 tryghedsskabende  

 person  

  til stede i afhøringslokalet.
 Ifølge betænkning nr. 1420/2002,  

 afsnit 8.5.2., kan f.eks. en pædagog fra barnets daginstitution eller en  

 bedsteforælder, som ikke forventes senere at skulle afgive vidneforklaring,  

 medvirke som tryghedsskabende person.
Det bør derimod undgås, at den  

 person, der skal skabe tryghed for barnet, er en person, der eventuelt senere  

 skal afgive forklaring i retten, eller en person, der tidligere har drøftet  

 sagen med barnet, ligesom det bør undgås, at en forælder medvirker som  

 tryghedsskabende person eller overværer afhøringen fra monitorrummet.
Det vil  

 således forekomme, at barnets forældre skal afgive forklaring som vidne under  

 straffesagen.
Endvidere vil en forælders tilstedeværelse kunne have  

 indflydelse  

 på barnets forklaring ved, at barnet ikke vil eller ikke kan forklare om det  

 passerede i sine forældres påhør, eller ved at barnets forklaring ved en  

 eventuel genafhøring vil kunne påvirkes af, at forældrene efter den første  

 afhøring har talt med barnet om afhøringen.
Den sagsbehandlende polititjenestemand,  

 anklageren fra den politikreds, der behandler sagen, bistandsadvokaten og  

 eventuelt bisidderen fra socialforvaltningen, jf. ovenfor, og forsvareren  

 overværer afhøringen fra et andet lokale (  

  

 monitorrummet  

 ), hvorfra de på  

 en monitor kan følge afhøringen.
I de enkelte tilfælde, hvor en  

 børnesagkyndig  

 inddrages til at rådgive i forbindelse med afhøringen, jf. afsnit 6.1.  

 ovenfor,  

 overværer denne ligeledes afhøringen fra monitorrummet.
 I betænkning nr. 1420/2002,  

 afsnit 8.5.2., anbefales det, at afhøreren, inden afhøringen påbegyndes,  

 aftaler med bisidderen eller en eventuelt tryghedsskabende person, hvilke  

 opgaver henholdsvis bisidderen/den tryghedsskabende person og  

 afhøreren har i  

 forbindelse med afhøringen.
Bisidderen eller en  

 tryghedsskabende person, der skal være til stede i  

 afhøringslokalet, skal  

 således forud for afhøringen vejledes om ikke at blande sig i afhøringen, men  

 at forholde sig neutral til denne, og om, at sagen og afhøringen ikke bør  

 drøftes med barnet i pauser under afhøringen.
Der bør endvidere vejledes om,  

 at  

 ledsagerens funktion er at støtte barnet, f.eks. ved at holde barnet i  

 hånden,  

 tage barnet på skødet eller trøste barnet, hvis der er behov for det, samt at  

 det almindeligvis også er bisidderens eller den tryghedsskabende  

 persons  

 opgave at forsøge at berolige barnet, hvis barnet er uroligt og f.eks. ikke  

 vil  

 sidde ned.
Det må efter en konkret  

 vurdering afgøres, om det er nødvendigt og hensigtsmæssigt i forbindelse med  

 videoafhøringen at orientere barnet om, at mistænkte/sigtede efterfølgende  

 har  

 adgang til at blive gjort bekendt med barnets forklaring.
Ved denne vurdering  

 må bl.a. barnets alder og modenhed samt omstændighederne i sagen indgå.
 I hvert fald, når der er tale om  

 mindre børn, vil det normalt være tilstrækkeligt, at barnets bisidder fra  

 socialforvaltningen, bistandsadvokaten og efter omstændighederne i sagen  

 tillige forældrene orienteres om, at mistænkte/sigtede efterfølgende har  

 adgang  

 til at blive gjort bekendt med barnets forklaring.
Som det fremgår ovenfor under  

 pkt. 5, er der etableret en assistanceordning, hvor der er udpeget  

 polititjenestemænd, der er særligt uddannede med henblik på at foretage  

 afhøring af børn.
Der fastsættes derfor ikke i denne meddelelse nærmere  

 retningslinjer  

 om afhøringen udover det nedenfor angivne:
Afhøringen bør indledes med en  

 introduktion, hvor dato og tidspunkt for afhøringen nævnes, og hvor der gøres  

 rede for, hvem der skal afhøres, hvem der gennemfører afhøringen, hvilke  

 personer der i øvrigt er tilstede i afhøringslokalet, og hvor de er placeret,  

 ligesom der gøres rede for, hvem der i monitorrummet overværer afhøringen.
Af  

 introduktionen bør endvidere fremgå, at barnet er bekendt med, at afhøringen  

 optages på videobånd.
 Den indledende introduktion  

 gives af afhøreren (eller eventuelt af den sagsbehandlende  

 polititjenestemand),  

 mens denne er alene i afhøringslokalet, hvorefter barnet og andre, der skal  

 være til stede i afhøringslokalet, hentes ind.
 Afhøringen indledes med en  

 neutral og uformel samtale med barnet, der har til formål at skabe tryghed  

 hos  

 barnet og vurdere barnets evne til at forstå og svare på stillede spørgsmål.
På et forholdsvis tidligt  

 tidspunkt herefter bør barnet forklares grunden til afhøringen, ligesom det  

   

 på en måde, der svarer til barnets alder, og uden at det opfattes som mistro  

   

 bør tilkendegives, at det er vigtigt, at barnet svarer sandfærdigt.
Det bør  

 herunder forklares barnet, at det er acceptabelt at svare ved at sige  

 jeg ved  

 det ikke, jeg husker det ikke, eller jeg forstår det  

 ikke.
Når afhøreren har stillet de  

 spørgsmål til barnet, som findes relevante, holdes en pause i afhøringen,  

 hvor  

 afhøreren drøfter eventuelle yderligere spørgsmål til barnet med de personer,  

 der har overværet afhøringen fra monitorrummet.
Der bør herunder lægges  

 særlig  

 vægt på at imødekomme forsvarerens anmodninger om spørgsmål til barnet.
 Video- og lydoptagelse af  

 personer i afhøringslokalet skal fortsættes i pausen.
 Supplerende spørgsmål fra de,  

 der har overværet afhøringen, stilles altid af den afhørende  

 polititjenestemand.
Når afhøringen er afsluttet,  

 bør barnet og en eventuel medfølgende voksen have navn og telefonnummer på en  

 person i politiet, hvortil der kan rettes henvendelse.
Den medfølgende voksne  

 bør orienteres om, at der straks skal rettes henvendelse til politiet, hvis  

 barnet i tilknytning til afhøringen taler videre om sagen og herunder giver  

 oplysninger, som den voksne anser for at være nye.
 Såfremt videoafhøringen giver grundlag for at  

 fortsætte strafforfølgningen, skal der snarest rejses sigtelse mod mistænkte,  

 hvis dette ikke allerede er sket.
 Forsvareren skal have tilsendt en kopi af  

 videoafhøringen og en udskrift af denne, jf. retsplejelovens § 729 a, stk. 3.
 Den mistænkte/sigtede skal  

 snarest muligt have adgang til sammen med sin forsvarer at gennemse  

 videooptagelsen hos politiet, jf. retsplejelovens § 745 e, stk. 2, 2. pkt.,  

 og  

 det påhviler politiet at vejlede mistænkte/sigtede om denne adgang.
Det er frivilligt for den mistænkte/sigtede, om han  

 ønsker at gennemse videoafhøringen Af hensyn til en eventuel  

 genafhøring af barnet bør det ifølge forarbejderne til bestemmelsen  

 tilstræbes,  

 at mistænkte/sigtede ser videoafhøringen så hurtigt som muligt efter  

 optagelsen  

  eventuelt samme dag  og så vidt muligt inden for 1 til 2 uger  

 efter  

 afhøringen.
 Hvis den mistænkte/sigtede ønsker at gennemse  

 videoafhøringen, men er lovligt forhindret f.eks. på grund af sygdom eller  

 sagligt begrundet udlandsophold, må videooptagelsen forevises ham hurtigst  

 muligt efter forhindringens ophør.
 En væsentlig udskydelse af tidspunktet for den mistænktes/sigtedes  

 gennemsyn af videooptagelsen kan betyde, at en eventuel anmodning om  

 genafhøring af barnet  af hensyn til barnet  må afvises, jf.  

 nærmere nedenfor  

 under afsnit 10.
 Det skal således i  

 politikredsene sikres, at politiet efter videoafhøring af et barn foretager  

 det  

 fornødne med henblik på, at mistænkte/sigtede snarest muligt gennemser  

 videoafhøringen.
 Udgangspunktet efter  

 retsplejelovens § 745 e og forarbejderne til bestemmelsen er, at den  

 mistænktes/sigtedes gennemsyn af videooptagelsen skal foregå hos politiet,  

 således at politiet kan dokumentere, at den mistænkte/sigtede har set  

 videooptagelsen inden en eventuel domsforhandling.
 Hvis den mistænkte/sigtede har  

 gennemset videooptagelsen hos forsvareren, og dette er dokumenteret over for  

 politiet ved en erklæring fra forsvareren om, at mistænkte/sigtede har  

 gennemset forsvarerens kopi af videooptagelsen, vil mistænktes/sigtedes  

 gennemsyn af videooptagelsen hos politiet dog kunne undlades.
I de tilfælde, hvor  

 mistænkte/sigtede ønsker at gennemse videoafhøringen hos politiet uden  

 forsvarerens tilstedeværelse, f.eks. i forbindelse med en afhøring, skal  

 forsvareren forinden underrettes herom, således at forsvareren har mulighed  

 for  

 at drøfte denne beslutning nærmere med sin klient.
Det skal i så fald fremgå  

 af  

 en politirapport, at forsvareren er blevet kontaktet, og hvad der i den  

 forbindelse er blevet aftalt.
Hvis det ikke er muligt at få kontakt til  

 forsvareren, bør forevisningen udskydes, således at der er mulighed for, at  

 mistænkte/sigtede snarest muligt hos politiet kan gennemse videoafhøringen  

 sammen med sin forsvarer.
Der henvises herved til Vestre Landsrets kendelse  

 af  

 25. april 2006 (U2006.2159V), hvor en videoafhøring blev afvist som bevis i  

 en  

 sag, hvor tiltalte efter eget ønske havde gennemset videoafhøringen uden sin  

 forsvarers tilstedeværelse, og hvor politiet ikke havde underrettet  

 forsvareren  

 herom.
 I forbindelse med  

 mistænktes/sigtedes gennemsyn af videooptagelsen hos politiet bør det søges  

 afklaret, om mistænkte/sigtede eller forsvareren vil fremsætte anmodning om,  

 at  

 der foretages en genafhøring af barnet, jf. nærmere nedenfor under afsnit 10.
 Politiet skal vejlede mistænkte/sigtede om, at en  

 begæring om genafhøring skal fremsættes snarest muligt og senest inden 2 uger  

 efter gennemsyn af videoafhøringen, og at  

 mistænkte/sigtede  

 må forventes at være  

 afskåret fra at begære barnet afhørt på ny, hvis han ikke kort tid efter  

 forevisning af videoafhøringen fremsætter begæring om genafhøring, jf. pkt.  

 10.
Hvis den mistænkte/sigtede  

 afstår fra at gennemse videooptagelsen  eller forholder sig passiv over  

 for  

 politiets henvendelse om gennemsyn  kan den mistænkte/sigtede ikke af  

 den  

 grund efterfølgende under domsforhandlingen anfægte, at videoafhøringen  

 anvendes som bevis under sagen.
Den mistænkte/sigtede bør senest samtidig  

 med,  

 at han afstår fra at gennemse videooptagelsen, gøres bekendt med, at  

 anvendelsen af videooptagelsen som bevismiddel ikke efterfølgende kan  

 anfægtes  

 under henvisning til, at han ikke har set videoafhøringen forud for  

 domsforhandlingen.
Hvis den mistænkte/sigtede forholder sig passiv over  

 for politiets henvendelser om adgangen til at se videooptagelsen, bør det ved  

 fornyet henvendelse til hans forsvarer sikres, at han har modtaget vejledning  

 om adgangen til at gennemse videoafhøringen og formålet hermed.
Afstår den  

 pågældende herefter fra at gennemse videooptagelsen, eller forholder han sig  

 passiv, bør hans forsvarer orienteres om, at han ikke ønsker at gennemse  

 videooptagelsen eller ikke har reageret på politiets henvendelser.
Det bør  

 samtidig tilkendegives forsvareren, at en eventuel begæring om genafhøring  

 skal  

 fremsættes snarest muligt og senest inden 2 uger, og at adgangen til at  

 begære  

 barnet afhørt på ny ellers må forventes afvist, jf. pkt. 10.
 Som det fremgår ovenfor, bør  

 det tilstræbes, at spørgsmålet om forevisning af videoafhøringen for  

 mistænkte/sigtede, og spørgsmålet om begæring af en eventuel genafhøring af  

 barnet er afklaret senest 4 uger efter den første afhøring.
 Der bør udfærdiges udførlig  

 rapport om alle henvendelser til mistænkte/sigtede og forsvareren om adgangen  

 til at gennemse videoafhøringen og om, hvorvidt der er yderligere spørgsmål  

 til  

 barnet, ligesom genpart af eventuelle skrivelser om disse spørgsmål  

 naturligvis  

 skal indgå i sagen.
 Det bør i den forbindelse særligt sikres, at  

 politirapporterne indeholder dokumentation for den vejledning, der er givet  

 mistænkte/sigtede samt dennes advokat om forevisning af videoafhøring mv.,  

 herunder at der er givet følgende vejledning:
·  

  

 at mistænkte/sigtede har adgang til at gennemse videoafhøringen,  

 og at dette skal ske snarest og inden 2 uger, at videoen vil blive anvendt som bevis under den senere  

 straffesag, og at videoen ikke kan anfægtes som bevismiddel under henvisning  

 til, at mistænkte/sigtede ikke har set videoen forud for domsforhandlingen, at en eventuel begæring om genafhøring af barnet skal fremsættes straks  

 og inden to uger efter gennemsyn af videoen, og at  

 mistænkte/sigtede  

 må forventes at være afskåret fra at begære barnet afhørt på ny, hvis  

 han ikke kort tid efter forevisning af videoafhøringen fremsætter begæring om  

 genafhøring.
 En begæring  

 fra den, der er mistænkt eller sigtet, eller  

 dennes forsvarer om, at der skal foretages en genafhøring af barnet, skal  

 fremsættes  

 snarest efter, at den pågældende har haft adgang til at gennemse  

 videoafhøringen, jf.  

 § 745 e, stk.  

 2, 3. pkt.
Ifølge forarbejderne til  

 bestemmelse skal begæringen fremsættes snarest muligt og som udgangspunkt  

  

 inden  

 2 uger  

 efter, at den mistænkte/sigtede har foretaget gennemsyn af den  

 første afhøring af barnet.
Det vil være hensigtsmæssigt, at begæringen  

 fremsættes skriftligt og med angivelse af temaet for genafhøringen.
Genafhøring bør  af hensyn til  

 barnet  kun ske, hvis det findes rimeligt begrundet, for at den  

 mistænkte/sigtede kan varetage sit forsvar.
Hvorvidt der skal foretages en  

 genafhøring må afgøres ud fra en konkret vurdering, hvor det bl.a. kan  

 tillægges  

 vægt, om der er fremkommet nye oplysninger efter den første afhøring af  

 barnet,  

 om den mistænkte/sigtede og dennes forsvarer ønsker, at der bliver stillet  

 nye  

 relevante spørgsmål til barnet, eller om der i øvrigt foreligger andre  

 særlige  

 grunde til at foretage en genafhøring.
Fremsættes en anmodning om  

 genafhøring  

  

 senere end 2 uger  

 efter, at den mistænkte/sigtede har haft  

 adgang til at gennemse afhøringen af barnet, må der ifølge forarbejderne ved  

 vurderingen af, om genafhøring skal foretages, lægges vægt på, om hensynet  

 til  

 barnet tilsiger  navnlig på grund af den tid, der er forløbet siden den  

 første  

 afhøring  at der ikke bør foretages fornyet afhøring af barnet.
Det må  

 ved  

 vurderingen endvidere indgå, hvad der er årsag til den sene begæring om  

 genafhøring,  

 herunder om det skyldes den mistænktes/sigtedes egne forhold.
 En eventuel tvist mellem  

 politiet/anklagemyndigheden og den mistænkte/sigtede og dennes forsvarer om,  

 hvorvidt der skal foretages genafhøring af barnet, vil kunne indbringes for  

 retten i medfør af retsplejelovens § 746, stk. 1.
 Hvis det besluttes, at der skal  

 foretages en fornyet afhøring af barnet, må denne søges gennemført ved en  

 yderligere videoafhøring ved politiet eller eventuelt  afhængig af  

 barnets  

 alder og forældremyndighedsindehaverens stillingtagen hertil  i retten.
Den mistænkte/sigtede har adgang  

 til efterfølgende at gennemse en eventuel genafhøring af barnet.
Der skal  

 således snarest rettes henvendelse til sigtede og hans forsvarer om, at  

 gennemsyn af genafhøringen kan ske hos politiet.
 Ifølge retsplejelovens § 872  

 (tidligere § 877 a) kan politiets afhøring af et barn, der er optaget på  

 video,  

 benyttes som bevis under domsforhandlingen.
 Bestemmelsen medfører, at der er  

 udtrykkelig hjemmel til, at videoafhøringer af børn, der er foretaget efter  

 bestemmelsens ikrafttræden den 4. april 2003, kan dokumenteres som bevis  

 under  

 domsforhandlingen.
 Da anvendelse af videoafhøringer  

 som bevis under domsforhandlingen er en fravigelse af princippet om  

 umiddelbar  

 bevisførelse, forudsættes det i forarbejderne til bestemmelsen, at  

 fremgangsmåden  

 i retsplejelovens § 745 e er fulgt i forbindelse med videoafhøringen.
Er der sket tilsidesættelse af  

 de grundlæggende betingelser i § 745 e, bør videoafhøringen som  

 altovervejende  

 udgangspunkt ikke anvendes som bevismiddel under domsforhandlingen.
Hvis der  

 ikke har været en forsvarer for den mistænkte/sigtede til stede under  

 videoafhøringen af barnet, eller den mistænkte/sigtede ikke har haft adgang  

 til  

 at gennemse videoafhøringen, bør videoafhøringen således som altovervejende  

 udgangspunkt ikke anvendes.
Eventuelt forsvarerskifte efter  

 gennemførelse af videoafhøringen har derimod ikke betydning for  

 videoafhøringens anvendelse som bevismiddel under domsforhandlingen.
Hvis den  

 mistænkte/sigtede vælger at skifte forsvarer, vil dette således ikke  

 indebære,  

 at der alene af den grund skal foretages en fornyet afhøring af barnet.
I øvrigt vil det ifølge  

 forarbejderne afhænge af karakteren og betydningen af den forskrift, der i  

 givet fald er tilsidesat i forbindelse med videoafhøringen, om der kan ske  

 anvendelse  

 af videoafhøringen som bevismiddel under domsforhandlingen.
Indsigelser om  

 f.eks. ledende spørgsmål til barnet, eller at en tryghedsskabende person har  

 blandet sig i afhøringen, bør i almindelighed ikke kunne føre til, at  

 videoafhøringen  

 ikke kan forevises som bevis under sagen.
Det må således  i  

 overensstemmelse  

 med princippet om fri bevisbedømmelse  overlades til den dømmende ret  

 at  

 afgøre, om og i givet fald i hvilket omfang fejl af denne karakter ved  

 videoafhøringens gennemførelse bør have betydning for videoafhøringens  

 bevismæssige værdi.
 Afviser retten, at en  

 videoafhøring anvendes som bevis, bør der snarest tages stilling til, om  

 barnet  

 skal indkaldes til at afgive vidneforklaring for retten, eller om en ny  

 videoafhøring vil kunne afhjælpe fejl ved den tidligere videoafhøring.
Der kan i den forbindelse  

 henvises til en kendelse afsagt af Østre Landsret den 21. september 2005,  

 hvor  

 en tidligere afvist videoafhøring efterfølgende blev tilladt anvendt som  

 bevis.  

 Videoafhøringen var blevet afvist under ankesagens behandling i landsretten,  

 fordi tiltalte ikke var blevet vejledt om sin ret til at gennemse optagelsen  

 med sin forsvarer, om at han havde adgang til at begære genafhøring, samt om  

 at  

 adgangen hertil kunne fortabes, hvis den ikke blev fremsat snarest muligt.  

 Landsretten hjemviste herefter sagen til fornyet behandling i byretten, hvor  

 der opstod spørgsmål om anvendelse af den samme videoafhøring.
Byretten  

 afviste  

 videoafhøringen, selv om der inden domsforhandlingen var givet tiltalte og  

 hans  

 forsvarer adgang til at gennemse videooptagelsen, og der var givet behørig  

 vejledning om adgangen til genafhøring mv.
Byrettens kendelse blev kæret til  

 landsretten, som tillod videoafhøringen anvendt.
Landsretten lagde herved  

 bl.a.  

 vægt på, at hensynet til tiltaltes retssikkerhed kunne varetages ved, at der  

 under en supplerende videoafhøring kunne stilles de fornødne supplerende  

 spørgsmål.
 I sager om seksuelle overgreb mod  

 børn må politiet overveje, om der er grundlag for en undersøgelse af barnet.
 Betingelserne for at foretage  

 legemsindgreb over for en person, der ikke er sigtet, er fastsat i  

 retsplejelovens § 792 d.
 Legems  

  

 besigtigelse, der  

 ikke kræver afklædning, herunder optagelse af fotografier, aftryk og lignende  

 af legemet og visitation af tøj, kan ske med samtykke, der så vidt muligt  

 skal  

 være skriftligt, jf. § 792 d, stk. 1, eller efter rettens bestemmelse, hvis  

 betingelserne i retsplejelovens § 792 d, stk. 2, er opfyldt.
 Legems  

  

 undersøgelse  

 kan  

 alene ske med samtykke, der så vidt muligt skal være skriftligt, jf.  

 retsplejelovens § 792 d, stk. 1.
For legemsindgreb mod børn  

 gælder, at samtykke som udgangspunkt kan gives af forældremyndighedens  

 indehaver.
For større børn  det vil sige børn på omkring 12 år og  

 derover   

 bør barnets holdning dog også indgå ved vurderingen af, om der skal foretages  

 legemsindgreb.
 Af betænkning nr. 1420/2002,  

 afsnit 8.3.2., fremgår bl.a. følgende om legemsundersøgelse og samtykke  

 hertil:
 »I de  

 tilfælde, hvor der er to indehavere af forældremyndigheden, og den ene af  

 disse  

 er mistænkt/sigtet og modsætter sig, at barnet legemsundersøges, må der efter  

 arbejdsgruppens opfattelse kunne foretages en legemsundersøgelse af barnet,  

 hvis den anden forældremyndighedsindehaver giver sit samtykke hertil.
Hvis  

 forældremyndighedsindehaveren modsætter sig, at barnet legemsundersøges,  

 f.eks.  

 fordi en undersøgelse vil kunne bevirke eller bestyrke en mistanke om, at  

 barnet udsættes for seksuelt misbrug af forældremyndighedsindehaveren, og der  

 er risiko for, at barnet vil kunne blive udsat for yderligere overgreb eller  

 anden form for vanrøgt, vil børne- og ungeudvalget i kommunen i medfør af lov  

 om social service § 39 kunne træffe bestemmelse om, at barnet skal undersøges  

 under ophold på en institution eller under indlæggelse på sygehus mod  

 forældremyndighedsindehaverens  og den unge, der er fyldt 15 års   

 vilje.
Det  

 er en forudsætning for anvendelse af hjemlen i lov om social service § 39, at  

 undersøgelsen må anses for nødvendig for at afgøre, om der er åbenbar risiko  

 for alvorlig skade på barnets eller den unges sundhed eller udvikling.
I  

 bemærkningerne til loven anføres endvidere, at undersøgelsen, hvis forholdene  

 i  

 det enkelte tilfælde tilsiger det, vil kunne foregå ambulant.
Lov om social  

 service § 39 vil derimod ikke kunne anvendes, hvis der ikke er grundlag for  

 at  

 antage, at der er risiko for, at barnet, hvis der ikke foretages en  

 undersøgelse mv., vil blive udsat for yderligere overgreb eller anden vanrøgt  

  « Mistanke om, at et barn har  

 været udsat for seksuelle overgreb, opstår i nogle tilfælde i barnets  

 institution eller skole eller som følge af henvendelser til kommunen om  

 barnet.
I sådanne tilfælde kan det være  

 nyttigt for den kommunale forvaltnings vurdering og behandling af sagen og  

 for  

 det videre forløb af en eventuel strafferetlig efterforskning og forfølgning,  

 at kommunen og politiet på et tidligt tidspunkt kan drøfte, om der er  

 grundlag  

 for, at der indgives en anmeldelse i sagen.
Dette kan medvirke til at sikre,  

 at  

 der hurtigst muligt indledes en politimæssig efterforskning i de tilfælde,  

 hvor  

 der er grundlag herfor, samtidig med, at man i de tilfælde, hvor en mistanke  

 vurderes at være helt grundløs, kan undgå ved en anmeldelse til politiet at  

 rette en mere formel mistanke om seksuelle overgreb mod en bestemt person.
 Det anbefales derfor  i  

 overensstemmelse med forslaget i betænkning nr. 1420/2002, afsnit 8.10.1.  

  at  

 politikredsene udpeger en polititjenestemand eller jurist med erfaring i  

 behandling af sager om seksuelt misbrug af børn, som kommunerne mere uformelt  

 kan kontakte og forelægge en mistanke om mulige seksuelle overgreb.
 I psykologien har begrebet  

 recovered memory i forhold til seksuelle overgreb været beskrevet  

 som  

 fremkomsten af en erindring om at have været udsat for seksuelt misbrug i  

 barndommen, som hidtil har været fortrængt.
 I psykologien opereres der i  

 denne sammenhæng endvidere med begrebet false recovered memory  

 (falske  

 genfundne erindringer), om situationer, hvor det nu erindrede  

 begivenhedsforløb  

 aldrig har fundet sted, men hvor personen har en fast overbevisning om at  

 have  

 været udsat for seksuelt misbrug.
 I sjældne tilfælde kan det  

 forekomme, at den forurettedes forklaring til politiet om anmeldte seksuelle  

 overgreb bygger på sådanne erindringer, der  typisk efter at  

 forurettede er  

 blevet voksen - er fremkommet f.eks. efter forurettedes deltagelse i  

 psykoterapi eller anden behandling.
 I sådanne sager skal der udvises  

 særlig omhu ved efterforskningen og vurderingen af sagens beviser.
 Der bør således som udgangspunkt  

 foretages afhøringer af forurettedes omgangskreds, nærmeste familie samt  

 eventuelt lærere og pædagoger, der har haft kontakt med forurettede i den  

 periode eller senere, hvor forurettede oplyser at have været udsat for  

 seksuelt  

 misbrug, med henblik på at få klarlagt, hvorvidt anmelderen overfor disse  

 personer har givet udtryk for at have været udsat for seksuelt misbrug eller  

 i  

 øvrigt har udvist tegn eller adfærd, der har givet anledning til mistanke  

 herom.
Endvidere kan der være grundlag  

 for at indhente oplysninger, herunder f.eks. lægejournaler, om eventuel  

 psykiatrisk/psykologisk behandling af forurettede i den periode, hvor  

 forurettede oplyser at have været udsat for seksuelt misbrug, samt i tiden  

 herefter.
Det kan også overvejes, om den, der har haft anmelderen i den  

 behandling, hvorunder erindringen er genkaldt - med forurettedes samtykke -  

 bør  

 afhøres om omstændighederne, hvorunder erindringen er fremkommet.
 Endvidere kan der være behov for  

 at indhente nærmere generelle oplysninger, herunder litteratur, om den  

 lægelige  

 vurdering vedrørende recovered memory.
 Anklagemyndigheden kan rekvirere  

 materiale om recovered memory  

 hos  

 Justitsministeriet, Retspsykiatrisk Klinik, der har påtaget sig at foretage  

 en  

 løbende opdatering af relevant materiale.
 Sager om seksuelt misbrug af  

 børn er meget forskellige afhængig af bl.a. forurettedes alder, misbrugets  

 karakter og varighed, eventuel anvendelse af tvang eller pression samt  

 forholdet mellem tiltalte og forurettede, herunder om der f.eks. består et  

 særligt tillids- eller afhængighedsforhold.
Der kan bl.a. på denne baggrund  

 ikke fastsættes generelle retningslinjer om tiltalen i disse sager.
Nedenfor  

 peges derfor alene på en række punkter, der ofte skal overvejes i sådanne  

 sager.
 I sager, hvor tiltalen rejses  

 efter  

  

 straffelovens § 222, bør anklageskriftet normalt anvende  

 bestemmelsen i  

  

 stk. 2, hvis barnet var under 12 år på gerningstidspunktet.
 I de tilfælde, hvor  

 gerningsmanden alene har udvist uagtsomhed i relation til barnets alder,  

 gøres  

 endvidere opmærksom på, at der kan pålægges ansvar efter straffelovens  

  

 § 226,  

 jf. § 222, idet der i så fald anvendes en forholdsmæssig mindre straf.
 Stk. 2  

 bør også citeres i  

 anklageskriftet, selv om barnet er ældre end 12 år, hvis der findes at kunne  

 føres bevis for, at gerningsmanden har anvendt tvang eller trusler.
Samtidig bør det dog i denne  

 forbindelse overvejes, om der tillige er grundlag for at rejse tiltale efter  

  

 straffelovens  

 § 216  

 om voldtægt.
Der bør som udgangspunkt rejses tiltale efter § 216 også  

 i sager, hvor den forurettede er et barn, hvis der er grundlag for at anvende  

 denne bestemmelse.
 Endelig bemærkes, at det i sager  

 om længerevarende seksuelt misbrug af børn også skal overvejes, om sagen må  

 forventes at medføre straf af en sådan varighed, at tiltale skal rejses ved  

  

 nævningeting.  

 I tvivlstilfælde bør spørgsmålet altid forelægges for statsadvokaten.
 I retsplejelovens § 845,  

 stk. 2, jf. stk. 1, er der fastsat regler om, i hvilke tilfælde  

 anklagemyndigheden senest samtidig med indlevering af bevisfortegnelsen skal  

 underrette forsvareren og retten om, at der foreligger spørgsmål om bl.a.  

 dørlukning,  

 referatforbud og navneforbud samt spørgsmål om, at tiltalte skal forlade  

 retslokalet,  

 mens et vidne afhøres.
 Ifølge forarbejderne til  

 retsplejelovens § 845, stk. 2, har hensigten med denne bestemmelse navnlig  

 været at sikre, at spørgsmålet om, hvorvidt tiltalte skal føres ud under  

 forurettedes forklaring, afklares forud for domsforhandlingen, således at  

 unødig ængstelse hos forurettede i tiden op til retsmødet kan undgås.
 Det er endvidere forudsat i  

 forarbejderne, at anklagemyndigheden retter henvendelse til den beskikkede  

 bistandsadvokat eller eventuelt den forurettede selv om de spørgsmål, der kan  

 rejses efter retsplejelovens § 845.
 Ved et forslag om ændring af  

 retsplejeloven, der er fremsat af justitsministeren den 31. januar 2007 (L  

 128), foreslås en  

 udvidelse af adgangen  

 til at træffe forhåndsafgørelse, herunder således at der i straffesager  

 generelt er mulighed for at træffe forhåndsafgørelser om dørlukning efter §  

 29,  

 stk. 1 og 3, og § 29 a, referatforbud efter § 30 og navneforbud efter § 31,  

 stk. 1. Det følger endvidere af lovforslaget, at anklagemyndigheden senest  

 samtidig med indlevering af bevisfortegnelse skal underrette forsvareren og  

 retten om sådanne spørgsmål.
 Ifølge lovforslaget foreslås  

 denne nye bestemmelse i retsplejelovens § 845 at træde i kraft den 1. juli  

 2007.
Ved lov nr. 380 af 6. juni 2002  

 om ændring af straffeloven, retsplejeloven og færdselsloven blev  

 strafferammen  

 i straffelovens § 222, stk. 1, hævet fra fængsel indtil 6 år til fængsel  

 indtil  

 8 år.
Endvidere blev strafferammen i straffelovens § 222, stk. 2, hævet fra  

 fængsel indtil 10 år til fængsel indtil 12 år.
 Rigsadvokaten har efter  

 lovændringen afgivet tre redegørelser om straffene i sager om overtrædelse af  

 straffelovens § 222. Disse redegørelser er udsendt ved Rigsadvokaten  

 Informerer  

 nr. 8/2004, nr. 25/2005 og nr. 23/2006 og er tilgængelige på polnet og på  

 rigsadvokaturens hjemmeside www.rigsadvokaten.dk.
Redegørelserne indeholder en  

 nærmere gennemgang af både trykte og utrykte domme, og i redegørelsernes  

 bilag  

 er der optrykt referater af samtlige anvendte domme.
Herudover har  

 Rigsadvokaten ved Rigsadvokaten Informerer nr. 29/2006 informeret om tre nye  

 højesteretsdomme om seksuelle overgreb mod børn.
 I sommeren 2007 vil  

 Rigsadvokaten afgive en ny redegørelse om udviklingen i strafniveauet.
 Det bemærkes i øvrigt, at  

 Justitsministeriet har anmodet Straffelovrådet om at overveje, om der ved  

 lovgivning kan være anledning til at ændre eller justere strafniveauet i  

 sager  

 om seksuelt misbrug af børn, herunder om der i visse sager kan være anledning  

 til yderligere at forhøje strafniveauet ud over den forhøjelse, der er  

 gennemført  

 i 2002.
Retningslinjerne i denne  

 meddelelse erstatter retningslinjerne i Rigsadvokatmeddelelse nr. 2/2003, der  

 samtidig hermed ophæves.
Samtidig bortfalder Rigsadvokaten Informerer nr.  

 20/2005.
