Betænkning afgivet af Udvalget for Fødevarer, Landbrug og  

 Fiskeri den 26. maj 2004 Betænkning over Forslag til lov om ændring af lov om jordbrugets anvendelse  

 af gødning og om plantedække (Justering af regler om  

 plantedække og efterafgrøder m.v.) [af fødevareministeren (Mariann Fischer Boel)] 1. Ændringsforslag Fødevareministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 29. april 2004 og var til 1.  

 behandling den 12. maj 2004. Lovforslaget blev efter 1. behandling henvist  

 til  

 behandling i Fødevareudvalget.
Møder Udvalget har behandlet lovforslaget i 3 møder.
Sammenhæng med andre lovforslag Lovforslaget skal ses i  

 sammenhæng med lovforslag nr.
L 238, forslag til lov om afgift af mineralsk  

 fosfor i foderfosfat, som behandles i Skatteudvalget.
Høring Et udkast til lovforslaget har inden fremsættelsen været sendt i  

 høring, og fødevareministeren sendte den 21. april 2004 dette udkast til  

 udvalget, jf. alm. del  bilag 787. Den 6. maj 2004 sendte  

 fødevareministeren  

 de indkomne høringssvar samt et notat herom til udvalget.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller lovforslaget til  

  

 vedtagelse  

  

 med det stillede ændringsforslag.
Et  

  

 mindretal  

  

 i  

 udvalget (S, SF, RV og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det  

 stillede ændringsforslag.
Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget bemærker, at naturen har  

 talt.  

 Omfattende iltsvind er næsten en årligt tilbagevendende begivenhed, og  

 grundvandet, vores fælles drikkevand, er truet.
Det er advarselssignaler, som  

 ansvarlige  

 politikere og partier ikke kan sidde overhørige.
 Derfor er det dybt skuffende, men desværre også forventeligt, at  

 regeringen ikke alene har lavet en smal aftale om vandmiljøet, men også har  

 lavet en aftale, som er aldeles utilstrækkelig.
Før 2001 havde Folketinget haft et grønt flertal i en  

 menneskealder.
Det grønne flertals gradvise opbygning af en solid  

 miljøbeskyttelse svarede helt til forventningerne i langt størstedelen af  

 befolkningen.  

 I mange tilfælde lykkedes det også at samle tilsvarende brede miljøpolitiske  

 flertal i Folketinget.
 Vandmiljøplan:
Siden valget i 2001 er det grønne flertal i befolkningen ikke  

 længere afspejlet i Folketinget.
Det har haft store konsekvenser for miljøet.  

 Det måske mest alvorlige brud på traditionen for samarbejde kom med  

 regeringens  

 nej til en forsvarlig vandmiljøplan III.
 Dermed blev sluserne åbnet for endnu flere svin, mere  

 gylleforurening, mere iltsvind, flere døde fjorde og flere ødelagte søer.
Problemet er, at  

 miljøpolitisk stilstand ikke bare forsinker fremskridt.
Mens vi forholder os  

 passive, sker der en løbende forarmelse af dansk natur.
Det er ikke blot en  

 påstand, men en kendsgerning.
På denne baggrund fremsatte Socialdemokratiet sammen med Det  

 Radikale Venstre, Socialistisk Folkeparti og Enhedslisten den 16. april 2004  

 beslutningsforslag nr.
B 191 om en ny vandmiljøplan III  en ny chance  

 til vandet  

 og naturen.
Beslutningsforslaget  

  

 ,  

  

 som regeringspartierne sammen med Dansk Folkeparti og Kristendemokraterne  

 desværre ikke støttede, havde nedenstående hovedpunkter:
1.  

 	  

    

 Reduktion af  

 udledningen af kvælstof med 20 pct. inden 2010 ved anvendelse af  

 generelle  

 virkemidler, eksempelvis efterafgrøder, normnedsættelse/afgifter, bedre  

 udnyttelse af husdyrgødningen, udtagninger til natur.
Derefter arbejdes der  

 videre med regionale virkemidler, der medfører, at udvaskningerne lever  

 op  

 til vandrammedirektivets målsætninger/naturens tålegrænser.
Indsatsen for at  

 nå  

 de eksisterende kvalitetsmålsætninger skærpes, og udarbejdelsen af vandplaner  

 og naturplaner for de enkelte områder søges fremskyndet til 2007.  

 Amterne/regionerne skal have de nødvendige redskaber, således at  

 vandrammedirektivet kan opfyldes.
2.  

 	  

    

 Reduktion af  

 fosforoverskud  målsætning om halvering af fosforoverskud.
Der foreslås  

 en halvering  

 af landbrugets fosforoverskud i forhold til de 32.700 t P i 2001/2002. Der  

 skal  

 gennemføres en reduktion af fosforoverskuddet på 25 pct. frem til 2009. I  

 perioden fra 2009 til 2015 sker der yderligere en 25-procents-reduktion.
3.  

 	  

    

 Reduktion af  

 fosforudledning  50.000 ha randzoner.
Der foreslås gennemført en  

 målrettet indsats  

 med hensyn til fosforudledningen.
Det foreslås at udlægge op mod 30.000 ha 10  

 m  

 dyrkningsfrie randzoner langs vandløb og søer frem mod 2009 samt yderligere  

 20.000 ha frem mod 2015. Randzonerne skal etableres ved frivillig brak langs  

 søer og vandløb.
For at understøtte etableringen af dyrkningsfrie randzoner  

 ved  

 placering af brak indføres et MVJ-tillæg til de dyrkningsfrie randzoner, der  

 etableres langs søer og vandløb.
Randzonerne vil dels tilbageholde fosfor fra  

 de øvrige arealer, dels beskytte brinkerne langs med vandløb og søer, hvorved  

 udledningen af fosfor herfra reduceres.
Der skal ske en styrkelse af  

 grundlaget  

 for at nedbringe udledningen af fosfor fra landbrugsarealer ved forskning i  

 kortlægning af arealer med forhøjet risiko for tab af fosfor samt ved  

 forskning,  

 som kan styrke grundlaget for gennemførelsen af EF-direktiverne.
4.  

 	  

    

 Bekæmpelse af de  

 skadelige virkninger af ammoniakudledningerne ved indførelse af 300 m  

 bufferzoner for alle kvælstoffølsomme naturområder, jf.
Wilhjelmudvalgets  

 anbefalinger.
I alle nye stalde installeres den nødvendige teknologi til  

 begrænsning af ammoniak- og lugtproblemer.
Bekæmpelse af lugt og  

 ammoniakfordampning skal ske sideløbende med forbedret dyrevelfærd.
5.  

 	  

    

 Der bør snarest  

 gennemføres en overordnet planlægning af det danske land med henblik på, at  

 ca.  

 30 pct. af Danmarks areal i 2025 er udlagt til naturområder (§ 3-områder,  

 skove, vedvarende græsarealer osv.). I dag er dette tal over 15 pct.
Der  

 etableres et langt større areal med våde enge.
Omlægningen af EUs  

 landbrugsstøtte vil føre til mere fokus på naturstøtte frem for hektarstøtte.
6.  

 	  

    

 Der indføres »det  

 kloge svinestop« i Danmark, indtil de regionale målplaner i  

 vandrammedirektivet  

 er færdige.
Dette gælder i alle egne af landet, hvor det gennemsnitlige antal  

 DE er over 1,0 pr. ha.
Dermed undgår man, at offentlige myndigheder i de  

 næste  

 år uddeler tilladelser til udvidelser, som man på et senere tidspunkt skal  

 købe  

 tilbage igen.
 7.  

 	  

    

 Økologisk landbrug  

 styrkes, herunder forskningen i økologisk landbrug og landbrugsprodukter.  

 Markedsstimulering gennem en markant styrkelse af offentlige indkøb af  

 økologiske produkter.
 8.  

 	  

    

 Særlig indsats for  

 at hjælpe kvægbønder, som via køernes græsning bidrager til at vedligeholde  

 naturen.
 Kvælstofudledningerne:
 Kvælstofudledningerne til vandmiljøet er hovedansvarlige for  

 vandmiljøets dårlige tilstand, de omfattende iltsvind og nitratforureningen  

 af  

 vores grundvand.
 Regeringen endte med en reduktion på 13 pct. på 10 år, hvor det  

 grønne mindretals seneste udspil under forhandlingerne var 20 pct. på 5 år.
 13 pct. er alt for lidt, hvilket også adskillige eksperter har  

 udtalt bagefter. 13 pct. er også alt for lidt, hvis Danmark overhovedet skal  

 have nogen chancer for at leve op til vandrammedirektivets målsætninger.
 Vandrammedirektivet:
 I forhold til vandrammedirektivet er den seneste udvikling med  

 en »særgruppe« bestående af Dansk Landbrug og Amtsrådsforeningen, der har  

 lavet  

 en aftale om at pille miljømålene ud af basisanalysen, også udtryk for en  

 nedprioritering af arbejdet, og det er første skridt til at ville sænke  

 miljømålene  

 såvel for overfladevandet som for danskernes fælles ressource, drikkevandet.
For S, SF, RV og EL er det vigtigt, at målene for tilstanden af  

 vandmiljøet i åer, søer og fjorde m.m., drikkevandet og det marine miljø  

 tager  

 udgangspunkt i det for naturen nødvendige og fremadrettede og ikke i bekvemme  

 politiske målsætninger.
Det er disse partiers pejlemærke både af hensyn til  

 naturen og vandet og af hensyn til vore efterkommere.
Lovforslaget ser umiddelbart meget tilforladeligt ud, men i  

 sidste ende er det udtryk for en utilstrækkelig indsats i regeringens  

 vandmiljøplan og i dette tilfælde på kvælstofområdet.
S, SF, RV og EL kan  

 således ikke støtte lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 fødevareministeren,  

  

 tiltrådt af et  

  

 flertal  

  

 (V, DF, KF, og KD)  

  

 :
Til § 1 1)  

  

 I den under  

  

 nr. 6  

  

 foreslåede  

  

 § 22  


  

 affattes  

  

 stk. 2  

  

 og  

  

 3  

  

 således  

  

 :
 »Stk. 2.  

  

 Oplysninger om  

 husdyrbesætning, herunder antal dyr pr. husdyrtype, staldtype og  

 besætningsnummer  

 i den afsluttede planperiode, skal senest den følgende 15. oktober  

 indberettes  

 til ministeren.
Stk. 3.  

  

 Virksomheder,  

 der har et slutlager af anden organisk gødning end husdyrgødning, skal  

 indberette  

 størrelsen af dette lager til ministeren.
Indberetningen for den afsluttede  

 planperiode skal ske i gødningsregnskabet senest den følgende 31. marts.« [Frafald af fremrykket indberetningsfrist for oplysninger om  

 overførelser af husdyrgødning og lagre af husdyrgødning m.v.] Bemærkninger Til nr. 1 Efter den gennemførte høring af lovforslaget har en nærmere  

 vurdering af de kontrolmæssige aspekter ved det nye, differentierede  

 efterafgrødekrav bl.a. vist, at kontrollen mere sikkert kan gennemføres ved  

 at  

 fastlægge efterafgrødekravet for den enkelte jordbrugsvirksomhed i et givet  

 efterår på baggrund af oplysningerne i det seneste gødningsregnskab.
Det  

 foreslås derfor, at kravet om etablering af efterafgrøder fastlægges ud fra  

 antallet af dyreenheder pr. ha, der opgøres ud fra summen af den mængde  

 husdyrgødning, forarbejdet husdyrgødning og anden organisk gødning, der  

 ifølge  

 det senest indsendte gødningsregnskab er udbragt.
Fastlæggelsen af antal  

 dyreenheder pr. ha vil for husdyrgødning ske efter reglerne i  

 husdyrgødningsbekendtgørelsen.
For anden organisk gødnings vedkommende vil et  

 indhold på 100 kg kvælstof blive sat lig med 1 dyreenhed.
Med den foreslåede  

 ændring tages der samtidig højde for de bemærkninger om kontrolgrundlaget,  

 som  

 Dansk Landbrug har fremført i sit høringssvar til lovforslaget.
Med den ændrede formulering af stk. 2 og 3 frafaldes den  

 fremrykkede indberetningsfrist således for oplysninger om overførelser af  

 husdyrgødning m.v. og for oplysninger om lagre af husdyrgødning, forarbejdet  

 husdyrgødning samt anden organisk gødning.
Disse oplysninger afgives i stedet  

 som en del af gødningsregnskabet senest den følgende 31. marts.
Denne frist  

 svarer for så vidt angår husdyrgødning m.v. til de nugældende regler, mens  

 den  

 er ny for så vidt angår slutlagre af anden organisk gødning, da det ikke  

 tidligere har været tilladt at opbevare denne gødningstype.
 Uanset ændringen af lovforslaget vil der fortsat kunne  

 fortrykkes oplysninger i gødningsregnskabet om mængden af kvælstof og  

 dyreenheder i den producerede husdyrgødning.
De jordbrugere, der måtte ønske det, kan indberette  

 oplysningerne om slutlagre og om overførelser af husdyrgødning m.v. samtidig  

 med indberetningen af husdyroplysninger, som skal finde sted senest den 15.  

 oktober.
I så fald vil slutlagre også kunne fortrykkes for disse jordbrugere.  

 Endelig vil der hos såvel den, der afgiver, som den, der modtager  

 husdyrgødning, kunne fortrykkes oplysninger om de overførelser af  

 husdyrgødning, der er indberettet senest den 15. oktober.
Jens Kirk (V)  

  

  nfmd.  

  

    

  

 Jens Christian Larsen (V)  

    

  

 Inger Støjberg (V)  

    

  

 Henrik Vestergaard (V)  

    

  

 Christian H.
Hansen (DF)  

  

  fmd.  

  

    

  

 Jørn Dohrmann (DF)  

    

  

 Else Theill Sørensen (KF)  

    

  

 Carina Christensen (KF)  

    

  

 Mogens Nørgård Pedersen (KD)  

    

  

 Erik Mortensen (S)  

    

  

 Henrik Dam Kristensen (S)  

    

  

 Nicolai Wammen (S)  

    

  

 Ole Vagn Christensen (S)  

    

  

 Ritt Bjerregaard (S)  

    

  

 Kristen Touborg (SF)  

    

  

 Martin Lidegaard (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 239 Bilagsnr.
