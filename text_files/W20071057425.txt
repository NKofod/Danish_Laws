Erstatningsansvarslovens § 12  begravelsesudgifter og forsørgertabserstatning, nævnets j. nr. 06-520-03737 N. j.nr. 06-520-03737 Skadevolder blev af Vestre Landsret idømt 10 års fængsel for drabet på sin 25-årige ægtefælle.
Afdødes forældre havde nedlagt påstand om 42.900 kr. i erstatning for afholdte begravelsesomkostninger samt påstand om forsørgertabserstatning på 240.000 kr.
Afdøde var op-rindeligt fra Sri Lanka og sendte efter forældrenes oplysning 2.000 kr. til sine forældre hver måned.
Nævnet tilkendte erstatning for de dokumenterede begravelsesudgifter (20.994 kr.), herunder dæk-ning for rejseudgifter til afdødes nærmeste slægtninge (far, mor og bror). For så vidt angik kravet om forsørgertabserstatning indhentede nævnet kontooplysninger for afdøde, og det fremgik, at der hver måned blev overført 1.000 kr. til faderen.
Nævnet fastsatte skønsmæssigt en forsørgertab-serstatning på 100.000 kr. på baggrund af oplysningerne om afdødes alder, det månedlige beløb, som afdøde havde sendt til forældrene, samt den omstændighed at afdøde juridisk ikke var forplig-tet til at støtte dem.
