I Pkt. 3.02.200 (2) i »Detailforskrifter for køretøjer« er  

 anført, at afstanden mellem bagkant af trækkende køretøj og forkant af lad  

 eller opbygning på påhængsvogn eller registreringspligtidt påhængsredskab  

 ikke må overstige 2 m.
Bestemmelsen har givet anledning til spørgsmål for så  

 vidt angår dens betydning for påhængsvogne uden lad eller lignende opbygning,  

 f.eks. såkaldte bådtrailere.
 Ved »opbygning« forstås i denne forbindelse varekasse, karosseri  

 og lignende rumlig konstruktion, hvis bredde er større end den indvendige  

 afstand mellem hjulene med fradrag af 100 mm.
 For »bådtrailere« og andre specielle påhængskøretøjer kan f.eks.  

 ophalerspil og transportbeslag sædvanligvis ikke anses som opbygning, idet  

 disse elementer ofte er af meget ringe bredde.
For sådanne køretøjer vil det derfor være nødvendigt at montere en  

 kofanger eller en tilsvarende anordning i en afstand af maksimalt 2 m fra  

 bagenden af det trækkende køretøj.
For påhængskøretøj med 50 mm kuglekobling  

 kan afstanden dog regnes fra koblingens centrum til kofangerens centerlinie.
 Kofangeren, hvis bredde mindst skal være lig med den indvendige afstand  

 mellem hjulene (målt mellem de indvendige dæksider) minus 100 mm, må ikke  

 placeres lavere end 350 mm over vejbanen målt til kofangerens underkant.
Kofangeren skal forsynes med mindst 2 fremadvendende (hvide)  

 refleksanordninger og skal være af tilstrækkeligt solidt materiale, f.eks.  

 tykvægget rør med udvendig diameter 30 mm.
For kofanger med forbindelse til  

 skærme eller lignende kan den udvendige diameter dog være mindre end 30 mm.
 P.M.V.
 E.B.
O.V.
Jørgensen Eksempler:
