Betænkning afgivet af Socialudvalget den  

 11. maj 2000 Betænkning over Forslag til folketingsbeslutning om genprivatisering af  

 forældreopgaverne [af Frank Dahlgaard (UP)] Udvalget har behandlet beslutningsforslaget i nogle  

 møder og har herunder stillet spørgsmål til  

 socialministeren, som denne har besvaret skriftligt.
 Udvalgets spørgsmål til socialministeren og  

 dennes svar herpå er efter anmodning fra forslagsstilleren optrykt som  

 bilag til betænkningen.
 Herefter indstiller udvalget beslutningsforslaget  

 til forkastelse.
Jørn Pedersen (S)  Inger Bierbaum (S)  

  Karen J.
Klint (S)  Else Marie Mortensen (S)  

  Grete Schødts (S) Villy Søvndal (SF)  

 fmd.  Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

 Tove Fergo (V)  Eva Kjer Hansen (V)  

  Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
Bilag Alle udvalgets spørgsmål til socialministeren  

 og dennes svar herpå optrykt efter anmodning fra foreslagsstilleren Spørgsmål 1:
Ministeren bedes nærmere begrunde, hvorfor han  

 synes, at beslutningsforslag nr.
B 84 er et »usympatisk forslag«, sådan som han udtrykte det ved forslagets 1.  

 behandling i Folketinget.
 Svar:
 Som det fremgik af mit indlæg ved 1. behandlingen af  

 forslaget, synes jeg, at forslaget hviler på en besynderlig opfattelse  

 af forældrene og udtrykker en generel nedvurdering af forældrenes  

 ansvarlighed over for deres børn.
 Spørgsmål 2:
Kan ministeren bekræfte, at den såkaldte  

 Kolding-model, jf. forslagets punkt 6, har været en succes? Svar:
 Hverken min kollega i Undervisningsministeriet eller jeg  

 er blevet informeret om det videre forløb i forbindelse med den  

 såkaldte Kolding-model, og jeg skal derfor undlade at bekræfte  

 eller afkræfte spørgsmålet.
 Spørgsmål 3:
Kan ministeren i tilknytning til forslagets punkt 10  

 bekræfte, at det i dag er gældende lov i Storbritannien (»Crime and Disorder Act«  1998   ikrafttrådt 31. juli  

 1998), at forældre kan pålægges sanktioner, såfremt  

 deres børn begår lovovertrædelser, og at denne lov blev  

 vedtaget under den nuværende socialdemokratiske Tony  

 Blair-regering? Svar:
Jeg kan henvise til justitsministerens endelige besvarelse  

 af 9. marts 2000 af spørgsmål nr.
S 1089 stillet af Frank  

 Dahlgaard (UP).
 Spørgsmål 4:
Kan ministeren bekræfte, at barselorloven er  

 væsentligt længere i Sverige og Norge, end den er i Danmark, jf.  

 forslagets punkt 2? Svar:
Den periode, hvori forældre kan modtage dagpenge ved  

 fødsel, er længere i Sverige og Norge end i Danmark.
I Sverige  

 har forældre ret til orlov i op til 64 uger efter fødslen med  

 dagpenge.
I Norge har forældre ret til orlov i op til 49 uger efter  

 fødslen med dagpenge.
I Danmark har forældre ret til orlov i 26  

 uger efter fødslen med dagpenge, og der er herudover ret til  

 børnepasningsorlov med orlovsydelse i 26 uger for børn under  

 ét år.
 Spørgsmål 5:
Hvorledes kan ministeren ved forslagets 1. behandling i  

 Folketinget afvise, at der skulle være større problemer for  

 vores børn og unge, når en ny undersøgelse fra  

 Socialforskningsinstituttet, som er omtalt i dagbladet Politiken den 28.  

 marts 2000, påviser, at forældre til småbørn  

 arbejder mere and andre voksne, og at de små børn derfor er  

 særlig lang tid i institution? Svar:
 Undersøgelsen der henvises til, »Danskere på fuldtid   deres  

 faktiske og ønskede arbejdstid«, SFI-SURVEY august 1999, har til formål at give en  

 kortlægning af fuldtidsbeskæftigede lønmodtageres faktiske  

 arbejdstid og holdninger til arbejde, fritid og fleksible arbejdstider.  

 Undersøgelsen anvender data fra en survey-undersøgelse, som  

 Socialforskningsinstituttet foretog for Finansministeriet til brug for  

 publikationen »Arbejde og  

 service«, januar 1999.
 Da undersøgelsen alene omfatter  

 fuldtidsbeskæftigede, må det forventes, at den ugentlige  

 arbejdstid for fuldtidsbeskæftigede lønmodtagere med børn  

 er på samme niveau som fuldtidsbeskæftigede lønmodtagere  

 uden børn.
Undersøgelsen viser, at arbejdstiden for  

 mødre og fædre til 0-2-årige børn er på  

 henholdsvis 39,5 og 41,9 timer om ugen.
For mødre med 3-6-årige  

 børn er arbejdstiden på 37,6 timer om ugen, mens den for  

 fædrene er på 42,4 timer om ugen.
For kvinder og mænd i  

 samme aldersgruppe uden børn er arbejdstiden henholdsvis 38,6 og 41,5  

 timer om ugen.
 Der kan ikke umiddelbart ud fra undersøgelsen gives  

 en forklaring på forskelle i den faktiske ugentlige arbejdstid mellem  

 fuldtidsbeskæftigede med børn og fuldtidsbeskæftigede uden  

 børn.
Undersøgelsen viser i øvrigt angående  

 spørgsmålet om ønsker til ugentlig arbejdstid, at det  

 især er blandt fuldtidsbeskæftigede fædre og mødre  

 til førskolebørn og mødre til skolebørn, at  

 ønsket om kortere arbejdstid er udbredt.
Den mest udbredte begrundelse  

 for fædre og mødre til at ønske kortere arbejdstid er at  

 få mere tid til familie og børn.
 Den ugentlige pasningstid i institution indgår ikke  

 i undersøgelsen, og der kan derfor ikke udledes noget om den ugentlige  

 pasningstid.
 Der er således hverken grundlag for at konkludere,  

 at de små børn er særlig lang tid i institution, eller at  

 det i sig selv skulle give børn større problemer.
 Spørgsmål 6:
Finder ministeren det uproblematisk, at mange  

 småbørnsforældre hellere vil arbejde end holde ferie  

 sammen med deres børn, sådan som det påvises i  

 Socialforskningsinstituttets nye undersøgelse? Svar:
Ifølge den omtalte undersøgelse har hver  

 sjette fuldtidsbeskæftiget ikke afholdt hele deres berettigede ferie i  

 1997, heraf flere mænd end kvinder.
For omkring halvdelen af disse blev  

 der udbetalt løn, og den resterende halvdel overførte ferie til  

 næste ferieår.
Børnefamilier afholder deres berettigede ferie i  

 større udstrækning end fuldtidsbeskæftigede under  

 ét.
Undersøgelsen viser, at hver tiende forældre valgte  

 at arbejde frem for at afholde hele deres berettigede ferie i det  

 pågældende ferieår.
 Angående prioriteringen mellem fritid og løn  

 viser undersøgelsen, at fritid prioriteres højere end  

 løn blandt børnefamilier end blandt familier uden børn.  

 Undersøgelsen viser fx angående spørgsmålet om en  

 uges ekstra ferie eller en uges ekstra løn, at især mødre  

 til 0-2-årige og mødre og fædre til 3-6-årige  

 børn foretrækker en ekstra uges ferie frem for løn.
 Undersøgelsen giver således et meget mere  

 nuanceret billede af børnefamiliernes prioritering, end  

 spørgsmål 5 og 6 antyder.
 Spørgsmål 7:
Vil ministeren medgive, at det er et stort problem, at  

 mange børn og unge tilbringer meget lang tid i institutioner,  

 sådan som beskrevet i dagbladet Politiken søndag den 9. april  

 2000 i overlærer Gydda Lerches debatindlæg? Svar:
Som jeg nævnte i mit indlæg under 1.  

 behandlingen, er børnefamiliernes vilkår og omstændigheder  

 anderledes end fx for 25 år siden.
I dag tilbringer familien en stor  

 del af tiden uden for hjemmet.
Forældrene er på deres respektive  

 arbejdsplads og børnene er i dagtilbud, skole eller fritidstilbud.
De  

 allerfleste børn har opmærksomme, omsorgsfulde og kærlige  

 forældre, forældre, som ligeledes er engagerede og ansvarlige i  

 forbindelse med deres børns ophold i børnehaven, i skolen m.v.  

 I dette helhedsbillede er der ikke noget, hverken set fra barnets og den  

 unges synsvinkel eller set fra forældrenes synsvinkel, der taler for,  

 at ophold i dagtilbud, i skole eller i fritidstilbud ikke er  

 ønskværdigt eller udgør et eksistentielt problem.
 Spørgsmål 8:
Vil ministeren i forlængelse af  

 spørgsmål 1 erkende, at en forlænget barselorlov til 12  

 måneder kan være med til at styrke forholdet mellem  

 forældre og børn? Svar:
 Regeringen finder, at der er mange muligheder for at  

 være sammen med barnet i dets første leveår.  

 Forældre har i dag mulighed for at passe barnet hjemme ved at  

 sammensætte de forskellige orlovsmuligheder.
 Spørgsmål 9:
Synes ministeren, at det er rimeligt, at lærerne i  

 stigende grad bliver gjort ansvarlige for opdragelsen af børnene,  

 herunder at hjælpe teenagebørn med problemer, som de ikke kan  

 dele med deres forældre, jf. overlærer Gydda Lerches beskrivelse  

 i dagbladet Politiken søndag den 9. april 2000? Svar:
 Socialministeriet har indhentet en udtalelse fra  

 Undervisningsministeriet, der har oplyst følgende:
» Ifølge undersøgelsen ønsker de fleste  

 forældre selv at have ansvaret for deres børns opdragelse og  

 udvikling.
Næsten to ud af tre forældre kunne tilslutte sig  

 udsagnet: »Skolens opgave er at  

 lære børnene noget, ikke at opdrage dem.« Det skal imidlertid understreges, at der i den danske  

 skole er en lang tradition for, at skolens opgave i forhold til eleverne  

 omfatter undervisning, opdragelse og omsorg.
Det fremgår klart af  

 folkeskolens formålsparagraf, at folkeskolens opgave vedrører  

 elevernes alsidige, personlige udvikling og ikke alene kan begrænses  

 til elevernes tilegnelse af centrale kundskaber og færdigheder i  

 forhold til skolens fagrække.
Undervisning løsrevet fra  

 opdragelse eksisterer ikke i den danske folkeskole.« Socialministeriet kan henholde sig til  

 Undervisningsministeriets udtalelse.
 Spørgsmål 10:
Vil ministeren erkende, at der kan være behov for  

 at minde de fleste unge forældre om, at de selv er ansvarlige for  

 opdragelsen af deres børn, og at der gøres op med tidens  

 tendens til at stryge fortravlede forældre med dårlig  

 samvittighed med håret, som beskrevet i overlærer Gydda Lerches  

 debatindlæg? Svar:
Der er heldigvis i det danske samfund en stor bevidsthed  

 om børns trivsel og en livlig debat om børns vilkår i det  

 hele taget.
Det er naturligt og positivt, at forældre og fagfolk ud fra  

 deres viden og erfaring bidrager med deres holdninger om børnenes  

 vilkår som fx i overlærer Gydda Lerche debatindlæg.
Unge  

 forældre bliver dagligt præsenteret for udtalelser fra fagfolk,  

 debatindlæg og informationer i øvrigt.
Det er bestemt ikke min  

 opfattelse, at det er tidens tendens at stryge fortravlede forældre med  

 dårlig samvittighed med håret, og jeg finder ikke grundlag for at  

 løfte pegefingeren over for de unge forældre.
 Spørgsmål 11:
Vil ministeren   på baggrund af den ifølge  

 morgenavisen den 14. april nylig stedfundne episode på en skole i  

 Helsingør, hvor en 9. klasse-elev møder op hjemme hos sin  

 lærer medbringende et "tæskehold", fordi læreren i en  

 skoletime har forhindret eleven i at tale i sin mobiltelefon   helt afvise  

 forslag i stil med beslutningsforslagets punkter 1, 2, 6, 7, 8 og 10? Svar:
Der er ca. 520.000 elever i den danske folkeskole.
Det er  

 forventeligt, at nogle af disse elever kan give anledning til, at aviserne  

 finder de store overskrifter frem.
Den episode, der henvises til, er,  

 sådan som den er fremstillet i avisen, naturligvis helt uacceptabel.  

 Det er imidlertid ikke sådanne episoder, der karakteriserer daglivet i  

 folkeskolen, selvom der fra nogle sider lægges en del energi i at give  

 det indtryk.
Det skal ikke være enkeltstående episoder,  

 hvor beklagelige de end kan være, der skal være bestemmende for  

 den danske skole- og sociallovgivning.
Man kan ikke lovgive mod alt, men man  

 bør give rum for lokale handlinger og beslutninger i forhold til de  

 enkeltstående tilfælde.
Det rum findes i de eksisterende  

 bestemmelser.
 Spørgsmål 12:
 Der ønskes en redegørelse for de erfaringer,  

 man har gjort sig på Lyshøjskolen ved Kolding i forbindelse med  

 det brev, skolen i august 1999 sendte til elevernes forældre (jf. punkt  

 6 i beslutningsforslaget).
 Svar:
Undervisningsministeriet har ved telefonisk henvendelse  

 til skolen fået oplyst, at man i et spørgeskema udsendt til  

 skolens forældrekreds vedrørende en lang række forhold ved  

 skolens virksomhed også havde et spørgsmål om  

 forældrenes holdning til det udsendte »forventningsbrev«.  

 I spørgeskemaundersøgelsen modtog skolen besvarelser fra  

 forældre til 52 % af skolens elever.
Kun 9 % af disse svar udtrykte fra  

 lidt til megen utilfredshed med brevet, mens resten af besvarelserne af dette  

 spørgsmål gik fra neutral til meget tilfreds.
 Brevet blev efter udsendelsen drøftet på  

 forældremøderne ved dette skoleårs start, og fra skolens  

 side skønnes det, at 85-90 % af den samlede forældrekreds er  

 positivt stemt over for initiativet.
På spørgsmålet om, hvorvidt man fra  

 skolens side har registreret ændringer i forældrenes holdning til  

 skolen, var svaret, at hvad registrerbare forhold angår, så er  

 det skolens skøn, at der er en svag nedadgående tendens i  

 antallet af elever, der møder for sent i skole.
Også antallet af  

 elever, der bedes fri fra undervisningen til afholdelse af ferie med  

 forældrene uden for skoleferierne, er svagt faldende.
Der er dog ikke  

 foretaget egentlige optællinger.
 Fra skolens side har man indtryk af, at forældrene  

 efter brevets udsendelse og de efterfølgende drøftelser  

 generelt er blevet mere opmærksomme på deres  

 samarbejdsforpligtelse, og at de er blevet mere indstillet på, at  

 opståede problemer kan ses og udlægges på forskellige  

 måder.
 Fra skolens side lægger man i øvrigt  

 vægt på, at forventningsbrevet er blevet behandlet og enstemmigt  

 vedtaget i skolebestyrelsen, inden det blev sendt ud til den samlede  

 forældrekreds.
 Spørgsmål 13:
Hvilke andre skoler har som Lyshøjskolen ved  

 Kolding ved hjælp af et brev til forældrene gjort det klart og  

 konkret, hvad skolen forventer af forældrene? Svar:
Undervisningsministeriet ligger ikke inde med  

 sådanne registreringer.
Lyshøjskolen har oplyst over for  

 Uddannelsesstyrelsen, at mere end 200 skoler har henvendt sig for at få  

 »forventningsbrevet«.
 Spørgsmål 14:
Er ministeren bekendt med folkeskoler, som  

 påtænker at udsende et brev til forældrene i stil med det  

 brev, Lyshøjskolen ved Kolding udsendte i august 1999? Svar:
Undervisningsministeriet ligger ikke inde med  

 sådanne oplysninger.
Lyshøjskolen oplyser at have fået en  

 enkelt forespørgsel fra en skole om, hvorvidt den  

 pågældende skole måtte bruge brevets ordlyd i skolens  

 henvendelse til egen forældrekreds.
Det er Lyshøjskolens  

 opfattelse, at de mere end 200 skoler, der har fået tilsendt »forventningsbrevet «, bruger brevet som inspiration til  

 formulering af egne henvendelser i form af brev eller  

 informationsmateriale.
 Spørgsmål 15:
Vil ministeren opfordre skolerne til   som  

 Lyshøjskolen ved Kolding   at gøre det klart og konkret, hvad  

 der forlanges og forventes af forældre til skolebørn? Svar:
Lyshøjskolen oplyser, at »forventningsbrevet« blev til som led i skolens arbejde med handlingsprogrammet  

»Folkeskolen år 2000«, hvor skolen har arbejdet med  

 programmets 6. fokuspunkt: »Forældre og skole «.
Handlingsprogrammet, der omfatter i alt 8 fokuspunkter, er  

 iværksat i et forpligtende samarbejde mellem Undervisningsministeriet,  

 Kommunernes Landsforening og Danmarks Lærerforening.
Programmet har  

 forløbet siden starten af skoleåret 98/99 og udløber med  

 indeværende skoleårs afslutning.
Formulering af principper for skole-hjem-samarbejdet er  

 højt prioriteret i skolebestyrelsernes arbejde på alle landets  

 skoler.
Undervisningsministeren har i dette spørgsmål  

 større tillid til den engagerede dialog med de lokale involverede  

 parter end til centralt formulerede direktiver.
Det fremgår, at mange  

 skoler har ladet sig inspirere af eksemplet fra Lyshøjskolen.
Andre  

 skoler og kommuner vælger at gribe skole-hjem-samarbejdet an på  

 andre måder, der er i overensstemmelse med de lokale ønsker og  

 behov.
 Spørgsmål 16:
Vil ministeren under hensyntagen til de voksende problemer  

 i skoleklasserne på grund af urolige børn   jf. fagbladet  

 Folkeskolen nr. 15 (13. april 2000)   genoverveje, om der ikke kan ligge en  

 løsning i ét eller flere af punkterne 1, 2, 3, 4, 6 og 7 i  

 beslutningsforslaget   og hvad vil ministeren i benægtende fald  

 gøre ved de voksende problemer? Svar:
I bemærkningerne til beslutningsforslagets punkt 7  

 henvises til »Rapporten om urolige  

 elever i Folkeskolens almindelige klasser« fra 1997. Denne rapport bygger på en omfattende  

 undersøgelse af læreres oplevelse af omfanget af urolige elever  

 i folkeskolen.
Undersøgelsen blev iværksat af  

 Undervisningsministeriet på baggrund af en forespørgselsdebat i  

 Folketinget den 11. januar 1996. Rapporten konkluderede, at det med  

 undersøgelsen ikke har været muligt at finde videnskabeligt  

 belæg for en stigning i antallet af urolige elever i løbet af de  

 tredive år, hvor antallet kan dokumenteres.
I lighed med tidligere  

 undersøgelser viste denne seneste undersøgelse, at 2-3 % af  

 eleverne er så urolige og vanskelige for lærerne at have med at  

 gøre i klasserne, at der må iværksættes  

 særlige foranstaltninger.
Dertil kommer et antal elever, fra 5 til godt  

 10 %, der volder vanskeligheder for lærerne, men som lærerne  

 på forskellig vis magter at klare uden særlig  

 specialpædagogisk bistand.
Disse tal har holdt sig konstant gennem 30  

 år.
Fordi problemer har holdt sig konstant gennem en  

 årrække, er det ikke ensbetydende med, at der ikke skal  

 gøres noget ved dem.
Det nævnte nummer af Folkeskolen beskriver,  

 hvorledes man imødegår problemerne på én skole.
I  

 forlængelse af førnævnte undersøgelse  

 iværksatte Undervisningsministeriet et kommunalt  

 netværkssamarbejde, det såkaldte » Uronet«.
Flere  

 oplysninger om dette arbejde og materiale til inspiration og vejledning i  

 arbejdet med urolige elever kan via Undervisningsministeriets hjemmeside  

 fås på Internetadressen:
http://www.tess.dk/uronet/uronet.htm Også i dette spørgsmål har  

 Undervisningsministeren større tillid til lokale løsninger, der  

 er tilpasset de lokale og aktuelle behov, end til centrale direktiver.
 Socialministeriet kan henholde sig til  

 Undervisningsministeriets udtalelse.
 Spørgsmål 17:
Ministeren bedes kommentere vedlagte artikel fra Politiken  

 den 15. april 2000: »Børn  

 er ligerettens ofre«.
Herunder  

 ønskes en vurdering af, om nogle af de i artiklen anførte  

 problemer ikke hensigtsmæssigt kunne løses med ét eller  

 flere af bestemmelserne i beslutningsforslaget.
 Svar:
 Jeg fremførte under 1. behandlingen af forslaget,  

 at regeringen ikke kan støtte beslutningsforslagets punkter.
 Jeg finder på den baggrund ikke anledning til at  

 kommentere den nævnte artikel, men blot helt overordnet anføre,  

 at for regeringen er udgangspunktet dialog og samarbejde og ikke straf og  

 løftede pegefingre, som er opskriften i beslutningsforslagets ti  

 punkter.
 Spørgsmål 18:
I hvilken grad er ministeren enig med Hans-Jørgen  

 Færk fra Danmarks Skolelederforening, som i Søndagsavisen den  

 16. april 2000 siger, at det i stigende grad er et problem for folkeskolen,  

 at eleverne er uopdragne   og hvad agter ministeren i givet fald at foretage  

 sig for at afhjælpe dette problem? Svar:
 Der henvises til besvarelsen af spørgsmål  

 15.
 Spørgsmål 19:
Vil ministeren erkende, at det er utilfredsstillende for  

 folkeskolen, at en meget stor del af eleverne har en holdning og opdragelse,  

 som bl.a. giver sig udslag i fravær fra timerne, manglende aflevering  

 af skriftlige opgaver m.m., sådan som det beskrives af formanden for  

 Folkeskoleelevernes Landsorganisation, Kenneth Skovgaard, i  

 Søndagsavisen den 16. april 2000? Svar:
Pjækkeri og andre tegn på dårlig  

 arbejdsmoral er utilfredsstillende, hvor de end forekommer.
Der arbejdes  

 seriøst på at nedbringe forekomsten heraf alle steder i vores  

 samfund   også i folkeskolen.
 Spørgsmål 20:
Er ministeren enig med formanden for Folkeskoleelevernes  

 Landsorganisation, Kenneth Skovgaard, der i Søndagsavisen den 16.  

 april 2000 siger, at opdragelse er et tabubelagt emne at diskutere, og at  

 dette bl.a. skyldes, at lærerne ikke er villige til at tage bladet fra  

 munden   og ville det ikke efter ministerens opfattelse hjælpe på  

 forholdene i folkeskolen, hvis man gjorde punkt 6 i beslutningsforslaget til  

 en forpligtelse for skolerne? Svar:
Jeg deler ikke Kenneth Skovgaards opfattelse.  

 Opdragelsesrelaterede spørgsmål er ofte på dagsordenen ved  

 forældremøder i institutioner, i skoler og ved  

 skole-hjem-samtaler.
Hvad den anden del af spørgsmålet  

 angår, henvises til svar på spørgsmål 15.
 Socialministeriet kan henholde sig til  

 Undervisningsministeriets udtalelse.
