Det firma, hvortil ansøgningen var overdraget, havde på tidspunktet  

 for ansøgningens bortfald på grund af manglende betaling af årsafgift  

 alvorlige økonomiske vanskeligheder.
Af den grund havde ansøgers engelske  

 ordregiver ikke kunnet sende instruktioner til firmaet.
Disse  

 kommunikationsproblemer blev ikke fundet at være tilstrækkeligt grundlag for  

 at fastslå, at ansøgers fuldmægtig havde udvist den fornødne omhu.
År 1993, den 5. maj afsagde Patentankenævnet (Grønning-Nielsen, Hans Chr.
Thomsen, Arne Holm) følgende Den 28. juni 1985 indleverede Dansk Patent Kontor A/S på vegne Revmarine  

 Equipment Ltd., England, en ansøgning om patent på »udstyr til hæmning  

 af undervandsvækst«.
Den 23. maj 1989 meddelte Patentdirektoratet, at ansøgningen var endeligt  

 henlagt, da afgiften for 5. afgiftsår ikke var betalt.
Meddelelsen blev sendt  

 til Dansk Patent Kontor A/S.
 Med skrivelse af 28. september 1989 anmodede klageren v/Dansk Patent  

 Kontor A/S om ansøgningens genoprettelse i henhold til patentlovens § 72. I  

 skrivelsen anførtes:
»Med henvisning til patentlovens § 72 skal vi herved anmode om, at  

 behandlingen af ovennævnte patentansøgning må blive genoptaget.
Ansøgningen  

 bortfaldt pr. 1. maj 1989 på grund af manglende indbetaling af afgift for 5.  

 afgiftsår.
 Vi har dags dato indbetalt afgiften med det foreskrevne 20% tillæg i alt  

 kr. 1.320.-. Desuden har vi indbetalt den i § 72, stk. 1 omhandlede afgift  

 kr. 3.000.-.
 Vi mener, at ansøgeren har udvist den fornødne omhu, og at den manglende  

 indbetaling af årsafgiften skyldes beklagelige omstændigheder i forbindelse  

 med betalingsvanskeligheder i firmaet Revmarine Equipments Limited, hvortil  

 ansøgningen er overdraget ved kontrakt af 21. maj 1986, jf. i øvrigt vedlagte  

 erklæring fra vor engelske ordregiver.
Som det endvidere fremgår af erklæringen, har kurator i  

 betalingsstandsningsboet ikke været i besiddelse af de nødvendige  

 informationer om udestående frister i den danske ansøgning og de tilsvarende  

 ansøgninger i andre lande.
Ansøgeren selv har åbenbart stolet på, at  

 kontraktspartneren overholdt sine forpligtelser og sørget for  

 patentporteføljen.
Vor engelske ordrergiver måtte på grund af firmaet  

 Revmarines betalingsvanskeligheder træde tilbage fra fuldmægtighvervet, og  

 der har derfor været tale om en periode, hvor ingen har haft det fornødne  

 overblik over patentsagerne.
Som det fremgår af erklæringen, kontaktede kurator vor engelske kollega og  

 gav, efter at have fået forklaret situationen, straks en stående ordre om, at  

 alle rettigheder skulle opretholdes og eventuelt bortfaldne rettigheder søges  

 genoprettet.
Vi blev umiddelbart efter kontaktet af vor engelske kollega om  

 mulighederne for at få ansøgningen genoptaget, og vi er herefter ved brev af  

 25. september 1989 blevet instrueret om at indlevere nærværende anmodning.
Den i patentlovens § 72, stk. 1 omhandlede 2 måneders frist kan efter vor  

 opfattelse tidligst regnes fra den 28. juli 1989, hvor ansøgerens  

 repræsentant (kurator) bliver opmærksom på, at der kan være tale om  

 fristoverskridelser.
Fristen udløber således den 28. september 1989. For  

 fuldstændighedens skyld gør vi opmærksom på, at også den i § 72, stk. 2  

 omhandlede 6 måneders frist er overholdt, idet denne frist først udløber den  

 1. november 1989.
 Vi mener således, at samtlige de i § 72 opregnede forudsætninger er  

 opfyldt, og vi skal derfor anmode om, at behandlingen af dansk ansøgning nr.  

 2937/85 genoptages snarest muligt«.
 Den i skrivelsen omtalte erklæring fra Dansk Patent Kontors engelske  

 ordregiver har følgende indhold:
» NOTES By an assignment dated 21 May 1986, Thomas Henderson, the inventor and  

 original applicant, assigned this and the corresponding patent cases to  

 Revmarine Equipments Limited (»Revmarine«). The assignment provided  

 that Revmarine became responsible for fees, costs and expenses realting to  

 the patent cases.
Revmarine subsequently ran into financial difficulties and the assignment  

 was not recorded.
Eventually, on 20 February 1989, Revmarine was placed in  

 the hands of an Administrative Receiver.
The proprietor of the patent rights  

 was thus the Receiver, with effect from 20 February 1989.
The Receiver became aware that Revmarine owned patent rights and was  

 concerned to maintain these, as part of Revmarine's assets.
Unfortunately,  

 the information available to the Receiver was incomplete, as a consequence of  

 the financial difficulties mentioned, and the Receiver was unable to identify  

 the patent cases in question.
The Receiver caused a search to be made, but in  

 the belief that the applicant or patentee was Revmarine, the search was made  

 in this name only, of course without positive result.
It was not until much later that the Receiver was able to identify the  

 patent agents (Pollak Mercer & Tench) through whom the patent cases had  

 been filed.
The Receiver then immediately enquired of Pollak Mercer &  

 Tench as to the status of the patent cases by telephone and issued  

 instructions to renew or restore where possible by a confirmatory letter  

 dated 28 July 1989. The situation was promptly investigated with af view to  

 effecting restoration wherever possible.
The above notes are true to the best of my knowledge, Ian Jones, Chartered  

 Patent Agent' Den 14. november 1989 berigtigede klageren datoen for overdragelsen fra  

 Thomas Henderson til Revmarine til retteligt at være den 28. marts 1986.
 Den 16. marts 1990 afslog Patentdirektoratet anmodningen om genoprettelse  

 med følgende begrundelse:
 »Det er en betingelse for genoprettelse i medfør af patentlovens §  

 72, at begæring om genoprettelse er indgivet inden 2 måneder efter at den  

 hindring, der bevirkede fristoverskridelsen, er bortfaldet.
 Deres danske fuldmægtig i ansøgningen modtog i brev af 23. maj 1989  

 meddelelse fra direktoratet om, at Deres ansøgning var blevet endelig  

 henlagt, som følge af manglende betaling af afgiften for 5. afgiftsår.
 Da De anses for at have kendskab til de samme oplysninger som Deres  

 fuldmægtig, og da De ikke har dokumenteret og argumenteret for, at den danske  

 fuldmægtig ikke har oplyst Dem om denne meddelelse, kan 2 måneders fristen  

 ikke beregnes fra et senere tidspunkt end dateringen af direktoratets brev af  

 23. maj 1989. Det betyder, at begæringen om genoprettelse, for at være  

 rettidig, skulle have været indleveret senest den 23. juli 1989«.
Denne afgørelse har klageren den 16. maj 1990 indbragt for  

 Patentankenævnet.
I klagebegrundelsen af 5. september 1990 har klageren  

 anført:
»I sin afslagsskrivelse af 16. marts 1990 har Patentdirektoratet  

 alene henholdt sig til, at den i patentlovens § 72 foreskrevne 2 måneders  

 frist for indlevering af begæring om genoprettelse ikke er overholdt i den  

 foreliggende sag.
Vi er ikke enig med Patentdirektoratet i denne betragtning,  

 sådan som det vil fremgå af det følgende.
 Det er korrekt, at Dansk Patent Kontor A/S som ansøgerens fuldmægtig har  

 modtaget Patentdirektoratets skrivelse af 23. maj 1989, men dette er for os  

 at se ikke det samme som at fastslå, at ansøgeren fra dette tidspunkt havde  

 kendskab til, at ansøgningen var bortfaldet.
For det første - og det er det væsentlige i denne sag - var der tale om,  

 at ansøgningen allerede den 21. maj 1986 var overdraget til et andet firma  

 (»Revmarine«), som imidlertid var i økonomiske vanskeligheder på  

 det tidspunkt, hvor ansøgningen definitivt bortfaldt, nemlig den 1. maj 1989  

 på grund af manglende indbetaling af afgift for 5. afgiftsår.
Det bestrides  

 ikke, at den danske fuldmægtig har mindet ansøgerens engelske ordregiver om  

 den pågældende 5. årsafgift på sædvanlig måde både ved den ordinære  

 forfaldsdag og forud for den forlængede frist for indbetaling af afgiften med  

 tillæg.
Dette er senest sket ved anbefalet brev af 2. december 1988, hvoraf  

 det også fremgår, at »the application will lapse irrevocably«, pr.  

 1. maj 1989, hvis der intet foretages inden da.
 Ansøgerens engelske ordregiver reagerede ikke på den vedlagte erindring  

 før fristudløbet, men først ved et brev af 7. september 1989 (kopi vedlagt),  

 hvoraf det fremgår, at man ikke har kunnet sende instruktioner fordi klienten  

 har været i alvorlige økonomiske vanskeligheder.
Vi mener herefter, at det må være klart, at det firma, hvortil ansøgningen  

 var overdraget, ikke var til at få i tale på det tidspunkt, hvor ansøgningen  

 bortfaldt, og Patentdirektoratets skrivelse af 23. maj 1989, der blot  

 bekræfter de tidligere meddelelser fra den danske fuldmægtig, er ikke udtryk  

 for, hvornår ansøgeren eller denne fuldmægtig reelt blev klar over, at  

 ansøgningen var bortfaldet.
Som det fremgår, har fuldmægtigen været klar over  

 dette længe før Patentdirektoratets skrivelse og i anbefalet brev adviseret  

 ansøgeren herom, men denne har på grund af de særlige omstændigheder ikke  

 reageret.
 I den foreliggende sag må det derfor være afgørende, om ansøgeren, efter  

 at kurator den 28. juli 1989 giver ordre til at undersøge  

 patentansøgningernes status, for det første har overholdt den i patentlovens  

 § 72 omhandlede 2 måneders frist, og for det andet kan siges at have udvist  

 fornødent omhu i den forudgående periode.
Vi mener, at 2 måneders fristen kun med rimelighed kan beregnes ud fra det  

 tidspunkt, hvor ansøgeren eller dennes retsefterfølger - og ikke ansøgerens  

 fuldmægtig i Danmark - rent faktisk bliver opmærksom på rettighedernes  

 bortfald.
Denne frist er i den foreliggende sag derfor overholdt.
For det andet ville det være urimeligt at sætte lighedstegn mellem  

 ansøgerens fuldmægtig og ansøgeren i sager af denne art, hvor det ud fra en  

 praktisk erkendelse af de faktiske forhold må kunne forstås, at ansøgerens  

 fuldmægtig ikke er bemyndiget til at indbetale fx årsafgifter uden ansøgerens  

 godkendelse.
Det er åbenbart, at mange ansøgninger og herunder den aktuelle  

 ansøgning bortfalder på grund af en eller anden brist i denne kommunikation  

 mellem ansøger og fuldmægtig.
Hvis Patentdirektoratets tankegang skulle  

 følges, burde 2 måneders fristen i § 72 i den aktuelle sag beregnes fra den  

 1. maj 1989, idet ansøgerens danske fuldmægtig fra dette tidspunkt var klar  

 over, at ansøgningen var bortfaldet.
Tilbage er det for os at se afgørende spørgsmål, nemlig om ansøgeren eller  

 rettere dennes retsefterfølger har udvist den fornødne omhu.
Ansøgerens  

 retsefterfølger har været i økonomiske vanskeligheder på det aktuelle  

 tidspunkt, og vi mener, at der i sager af denne art er præcedens for at  

 anerkende sådanne forhold som undskyldning for ikke at besvare skrivelser fra  

 patentbureau eller patentdirektorat, idet man går ud fra, at ansøgeren i  

 sådanne situationer er så hårdt belastet med administrative opgaver, at  

 patentårsafgifter kan blive overset.
Vi mener også, at der bør lægges vægt  

 på, at kurator på et tidligt tidspunkt efter at han er kommet ind i billedet  

 gør en indsats for at få skabt klarhed over patentansøgningens status.
 Vi skal derfor anmode om, at behandlingen af dansk ansøgning nr. 2937 1985  

 genoptages i henhold til bestemmelserne i patentlovens § 72'.
 Ved skrivelse af 18. juli 1991 til Dansk Patent Kontor A/S udbad  

 Patentankenævnet sig oplysninger om, hvem bureauet i sagen har repræsenteret  

 og nu repræsenterer samt om, hvem de engelske patentagenter har repræsenteret  

 og nu repræsenterer.
 I skrivelse af 16. august 1991 har Dansk Patent Kontor A/S oplyst  

 følgende:
 »Ovennævnte ansøgning er indleveret for Thomas Henderson,  

 Storbritannien i henhold til instruktioner fra vor ordregiver, Patentbureauet  

 Pollak Mercer & Tench, jf. vedlagte kopi af ordrebrev af 12. juni 1985.
Patentbureauet Pollak Mercer & Tench blev sammensluttet med  

 Patentbureauet W.P.
Thompson & Co. med virkning fra 1. august 1990, og  

 fra denne dato har vi korresponderet med W.P.
Thompson & Co., som er vor  

 ny ordregiver.
Fra vor kollega, W.P.
Thompson & Co. har vi fået oplyst, at man først  

 i august 1988 hos Pollak Mercer & Tench fik oplyst, at ejendomsretten til  

 bl.a. nærværende patentansøgning var overgået til firmaet Revmarine.  

 Overdragelsen blev ikke noteret hos patentmyndighederne og altså heller ikke  

 hos den danske patentmyndighed.
Pollak Mercer & Tench fortsatte med at  

 modtage instruktioner fra ansøgeren, Mr.
Henderson.
Fra den 20. februar 1989  

 overgik sagsbehandlingen til kurator i Revmarine's konkursbo, som fortsat  

 anvender V.P.
Thompson & Co. som deres repræsentant i  

 patentsagerne«.
 I en over sagen indhentet udtalelse har Patentdirektoratet den 8. oktober  

 1991 udtalt følgende:
 »I den anledning skal direktoratet udtale følgende:
 Det fremgår af klagebegrundelsen af 5. september 1991 fra Dansk Patent  

 Kontor A/S og i øvrigt også af genoprettelsesbegæringen af 28. september  

 1989, at nærværende ansøgning er overdraget til Revmarine Equipments Limited  

 den 21. maj 1986. Er dette tilfældet, har den oprindelige ansøger, Thomas  

 Henderson ikke længere nogen rettigheder til ansøgningen, og han har  

 fremdeles heller ikke nogen retsevne i relation dertil.  

 Genoprettelsesbegæringen må derfor afvises.
Forudsættes det derimod, at forholdet er det, at Revmarine Equipments  

 Limited alene har påtaget sig en forpligtelse til bl.a. at betale  

 årsafgifter, har Thomas Henderson fortsat rettighederne til ansøgningen, og  

 han har således også retsevne.
I så fald må genoprettelsesbegæringen  

 imidlertid afslås, da der efter oplysningerne i sagen for Thomas Henderson  

 aldrig har foreligget nogen hindring for betaling af 5. årsafgift.  

 Overladelsen af betalingsforpligtelsen til en anden fysisk eller juridisk  

 person bevirker ikke, at dennes betalingsvanskeligheder er en hindring for  

 ansøger.
Skulle det under samme forudsætning, at Thomas Henderson fortsat har  

 rettighederne til ansøgningen, blive antaget, at overladelsen af  

 betalingsforpligtelsen til Revmarine Equipments Limited har været en hindring  

 for ansøger Thomas Henderson, må genoprettelsesbegæringen dog alligevel  

 afslås.
Ud fra et identifikationssynspunkt anses ansøger altid for at have  

 samme viden som sin fuldmægtig, uanset hvordan fuldmægtigen handler.
Senest  

 på det tidspunkt, hvor Thomas Hendersons danske fuldmægtig bliver vidende om,  

 at betaling af 5. årsafgift ikke er sket, er den hindring, som bevirkede  

 fristoverskridelsen, bortfaldet.
Hindringen bortfald således senest den 23.  

 maj 1991. Da genoprettelsesbegæringen er indgivet 28. september 1991, det vil  

 sige senere end 2 måneder efter hindringens bortfald, kan den ikke  

 imødekommes«.
 Ankenævnet har behandlet sagen på sit møde den 26. marts 1993.
 Klageren gav ikke møde.
 Ankenævnet skal udtale:
 Idet klagerens danske fuldmægtig ved skrivelse af 23. maj 1989 modtog  

 meddelelse fra Patentdirektoratet om, at ansøgningen var blevet endeligt  

 henlagt som følge af manglende betaling af afgiften for 5. afgiftsår, findes  

 den i patentlovens § 72 angivne frist at måtte beregnes fra nævnte dato.
Under hensyn til, at klageren først ved skrivelse af 28. september 1989  

 anmodede om genoprettelse i henhold til patentlovens § 72, og idet Ankenævnet  

 kan tiltræde Direktoratets afgørelse om, at der ikke af klagers fuldmægtig er  

 udvist al den omhu, som med rimelighed kan kræves bestemmes:
 Den påklagede afgørelse stadfæstes.
