 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som industrislagter  

 inden for et af følgende specialer:
 Stk. 2.  Eleven vælger speciale ved at indgå  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Slagterfagets Fællesudvalg.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 ogbekendtgørelse om eksamensordning forerhvervsuddannelser  

 (eksamensbekendtgørelsen) samt de regler, som Undervisningsministeriet i  

 øvrigt fastsætter i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 4 år, for specialet  

 kreaturslagter dog 3 år og 10 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 § 5.  Personer, der er fyldt 25 år, kan indgå  

 uddannelsesaftale og gennemføre uddannelsen på 2 år, hvis de har haft mindst  

 5 års fuldtidsbeskæftigelse eller tilsvarende deltidsbeskæftigelse inden for  

 industrislagterområdet.
 Stk. 2.  Skolen kan dispensere fra alders- og  

 beskæftigelseskravet i stk. 1, hvis skolen ud fra en samlet vurdering og  

 efter samråd med eleven og praktikvirksomheden skønner, at eleven har de  

 fornødne forudsætninger for at gennemføre uddannelsesforløbet.
 Stk. 3.  Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen efter § 6, stk. 3, jf. § 9, stk. 2, inden for  

 den fastsatte uddannelsestid, eventuelt efter fritagelse for dele af  

 undervisningen.
 Stk. 4.  Afgørelse efter stk. 2, jf. stk. 3, skal så  

 vidt muligt træffes før indgåelse af uddannelsesaftale.
§ 6.  Skoleundervisningen inklusive 1. skoleperiode  

 varer 60 uger.
For elever, der indgår uddannelsesaftale efter § 5, kan den  

 samlede skoleundervisning afkortes efter skolens bestemmelse, jf. § 9, stk.  

 2. Skoleundervisning veksler med praktikuddannelse som anført nedenfor:
 Stk. 2.  Efter afslutningen af 6. skoleperiode afholdes  

 svendeprøve, jf. § 31.
 Stk. 3.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et uddannelsesforløb  

 bestående af perioder med henholdsvis skoleundervisning og praktikuddannelse.  

 Det faglige udvalg skal godkende fastsættelsen af praktikperioder.
Fritagelse for dele af uddannelsen § 7.  Gennemførelse af 2. skoleperiode i  

 tarmrenseruddannelsen giver fritagelse for 2. skoleperiode i  

 industrislagteruddannelsen.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 8.  Den uddannede industrislagter skal selvstændigt  

 kunne udføre de normalt forekommende operationer, der er forbundet med  

 processen i en slagte- og kødforædlingsvirksomhed.
Endvidere skal den  

 uddannede have kendskab til love og regler vedrørende veterinære og  

 sikkerhedsmæssige forhold inden for kødindustrien.
Stk. 2.  Den uddannede industrislagter med specialet  

svineslagter skal kunne udføre de normalt forekommende operationer,  

 der er forbundet med arbejdet på et svineslagteri og skal kunne udføre de  

 forskellige opskæringer og udbeninger.
Den uddannede skal endvidere kende de  

 regler og krav, der stilles i de virksomheder, uddannelsen er knyttet til.
Stk. 3.  Den uddannede industrislagter med specialet  

kreaturslagter skal kunne udføre de normalt forekommende operationer,  

 der er forbundet med processen i kreatur-, fåre- og lammeslagtning samt  

 opskæring.
Den uddannede skal endvidere kende de regler og krav, der stilles  

 i de virksomheder, uddannelsen er knyttet til.
Stk. 4.  Den uddannede industrislagter med specialet  

industripølsemager skal kunne udføre de normalt forekommende  

 operationer, der er forbundet med fremstilling af pølsemagerivarer.
Den  

 uddannede skal endvidere kende de regler og krav, der stilles i de  

 virksomheder, uddannelsen er knyttet til.
Skoleundervisningen § 9.  Undervisningen, der under hele forløbet på en  

 helhedsorienteret måde skal omfatte både praktisk og teoretisk undervisning,  

 har som mål at give eleven de fornødne generelle og specifikke  

 kvalifikationer, herunder forudsætninger for at varetage de funktioner,  

 uddannelsen sigter imod.
Stk. 2.  For elever, der optages efter § 5,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. §§ 10-16, kan fraviges i fornødent omfang og  

 under respekt for de angivne mål for undervisningen.
Undervisningen skal  

 omfatte valgfag.
Grundfag § 10.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 § 11.  Undervisningen i grundfag i 2. skoleperiode har  

 et omfang svarende til en vejledende uddannelsestid på 11,0 uger og omfatter  

 alle de fag, der er nævnt i § 10, stk. 1. Alle de nævnte grundfag, undtagen  

 teknisk databehandling og fremmedsprog (B), afsluttes i 2. skoleperiode.
Områdefag § 12.  Undervisningen i områdefag i 2. skoleperiode  

 har følgende mål og vejledende uddannelsestid:
Eleven skal opnå praktisk og teoretisk kendskab til grovopskæring og  

 udbening af svine- og oksekød.
Endvidere skal eleven gøres bekendt med regler  

 og kvalifikationskrav samt de hygiejniske og sikkerhedsmæssige bestemmelser  

 for området.
 Vejledende uddannelsestid: 2,7 uger.
Eleven skal opnå teoretisk og praktisk kendskab til kødbranchens  

 arbejdsområder, herunder svineslagtning, kreaturslagtning, pølsemageri og  

 tarmrenseri.
Branchens betydning og virke i samfundet skal anskueliggøres på  

 en sådan måde, at eleven får kendskab til og forståelse for det efterfølgende  

 arbejdsliv.
 Vejledende uddannelsestid: 2,2 uger.
Eleven skal opnå kendskab til håndværktøj, få forståelse af de  

 sikkerhedsmæssige og hygiejniske krav samt kunne vælge det rigtige værktøj  

 til en given opgave.
Endvidere skal eleven kunne slibe og vedligeholde  

 håndværktøj til eget brug.
 Vejledende uddannelsestid: 0,5 uger.
Eleven skal opnå kendskab til talbehandling.
Endvidere skal eleven gennem  

 teoretiske og praktiske øvelser kunne udregne branchens  

 produktionskalkulationer.
 Vejledende uddannelsestid: 0,3 uger.
 § 13.  Undervisningen i områdefag i 3., 4., 5. og 6.  

 skoleperiode har følgende mål og vejledende uddannelsestid:
 Eleven skal opnå praktiske og teoretiske færdigheder i at tilvirke  

 produkter efter gældende regler og specifikationer til eksport.
 Vejledende uddannelsestid: 1,8 uger.
 Eleven skal opnå grundlæggende viden om de regler og bestemmelser, der er  

 gældende for produktion af levnedsmidler.
 Vejledende uddannelsestid: 0,5 uger.
 Eleven skal opnå grundlæggende viden om de forhold, der vedrører såvel det  

 ydre som det indre miljø ved produktion af levnedsmidler.
 Vejledende uddannelsestid: 0,5 uger.
 Eleven skal opnå indsigt i de økonomiske og miljømæssige forhold i  

 forbindelse med indførelse af automation og styringsteknik og kende den  

 industrielle baggrund herfor.
 Vejledende uddannelsestid: 0,3 uger.
 Eleven skal kunne udføre kvalitets- og udbyttekontrol, skal kunne  

 rapportere herom samt kunne føre statistik på området.
 Vejledende uddannelsestid: 0,5 uger.
 Eleven skal kende gældende love og bestemmelser vedrørende kødkontrol og  

 mærkning.
 Vejledende uddannelsestid: 0,4 uger.
Eleven skal opnå praktisk og teoretisk kendskab til grovopskæring og  

 udbening af svine- og oksekød.
Endvidere skal eleven gøres bekendt med regler  

 og kvalifikationskrav samt de hygiejniske og sikkerhedsmæssige bestemmelser  

 for området.
 Vejledende uddannelsestid: 2,6 uger.
Eleven skal kunne foretage bedømmelse af levende/slagtede dyr.
Endvidere  

 skal eleven opnå kendskab til de forskellige dyreracer og deres  

 slagtekvalitet.
 Vejledende uddannelsestid: 0,4 uger.
 Eleven skal kunne redegøre for saltningens konserverende virkning.  

 Endvidere skal eleven kunne udføre den praktiske saltning i forbindelse med  

 fremstilling af hjemmemarkedsprodukter og eksportvarer.
 Vejledende uddannelsestid: 0,5 uger.
 Eleven skal kunne udføre faglige kalkulations- og regneopgaver, herunder  

 produktionsrapporter og lønberegning m.v.
 Vejledende uddannelsestid: 0,5 uger.
Specialefag § 14.  Undervisningen i specialefag inden for  

 specialet svineslagter har følgende mål:
 Eleven skal opnå kendskab til forskellige analyser og  

 klassificeringsmetoder.
 Vejledende uddannelsestid: 0,4 uger.
Eleven skal kunne udføre samtlige operationer inden for svineslagtning fra  

 modtagelse til placering i kølerum.
Endvidere skal eleven opnå kendskab til  

 den teknologiske udvikling inden for området.
Eleven skal kunne bedømme  

 slagtningens kvalitet for herved at kunne afgøre, om gældende kvalitetskrav  

 er opfyldt.
 Vejledende uddannelsestid: 3,9 uger.
 Eleven skal kunne udføre de mest gængse opskæringer og udbeninger til  

 eksport efter givne specifikationer.
 Vejledende uddannelsestid: 2,8 uger.
 § 15.  Undervisningen i specialefag inden for  

 specialet kreaturslagter har følgende mål:
Eleven skal kunne udføre tilfredsstillende opskæring i forbindelse med  

 udbening og tilskæring af oksevinger og pistoler.
Endvidere skal eleven kunne  

 redegøre for de forskellige anvendelsesmuligheder til videre forarbejdning.
 Vejledende uddannelsestid: 2,2 uger.
 Eleven skal kunne grovopskære får og lam efter udleveret specifikation.
 Vejledende uddannelsestid: 0,9 uger.
Eleven skal opnå praktiske og teoretiske færdigheder i slagtning af kalv,  

 okse, får og lam på en hængende/liggende linie.
Endvidere skal eleven opnå  

 kendskab til betjening og anvendelse af automatisk hudaftrækker.
Desuden skal  

 eleven have kendskab til køling og modning af oksekød og emballering af  

 dette.
 Vejledende uddannelsestid: 4,0 uger.
 § 16.  Undervisningen i specialefag inden for  

 specialet industripølsemager har følgende mål:
 Eleven skal opnå praktiske og teoretiske færdigheder i fremstilling af  

 saltede, kogte og røgede produkter inden for pølsemageri.
 Vejledende uddannelsestid: 1,6 uger.
Eleven skal opnå praktiske og teoretiske færdigheder i fremstilling af  

 bindefars, emulsion og kogte ikke-røgede skærepølser.
Endvidere skal eleven  

 kunne fremstille langtidsholdbare produkter.
 Vejledende uddannelsestid: 3,4 uger.
 Eleven skal kunne standardisere forskellige råvaresorteringer og skal være  

 i stand til at betjene, adskille, rengøre og samle fedtbestemmelsesanlægget.
 Vejledende uddannelsestid: 0,7 uger.
 Eleven skal kunne udføre tilfredsstillende skærearbejde i forbindelse med  

 opskæring af okse-, svine-, so- og ornekød.
 Vejledende uddannelsestid: 1,4 uger.
Valgfag § 17.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 3,3 uger.
 Stk. 3.  Valgfagene i 3., 4., 5. og 6. skoleperiode har  

 et omfang svarende til en vejledende uddannelsestid på 3,1 uger.
Undervisningsplan § 18.  Skolen fastsætter det nærmere indhold af  

 undervisningen i overensstemmelse med hovedbekendtgørelsen.
Stk. 2.  Efter 3., 4. og 5. skoleperiode sender skolen  

 skriftlige opgaver (brancheopgaver) til eleven.
Opgaverne skal besvares af  

 eleven inden den pågældende praktikperiodes afslutning.
Stk. 3.  Opgaverne, der tilvejebringes af skolen, har  

 til formål at vedligeholde den viden, som eleven har tilegnet sig under  

 foregående skoleperioder, samt at introducere nyt stof til kommende  

 skoleperioder.
Opgaverne omfatter spørgsmål inden for grundfag, områdefag og  

 specialefag.
Samlæsning § 19.  Der kan samlæses med tarmrenseruddannelsen i 2.  

 skoleperiode.
Praktikuddannelsen § 20.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 8.
 § 21.  Målet med praktikuddannelsen er, at eleven  

 opnår indlæring og rutine i arbejdsdiscipliner, metoder og i arbejde med  

 materialer og værktøjer, som almindeligvis anvendes inden for  

 industrislagterområdet.
 Stk. 2.  Målet for praktikuddannelsen i specialet  

svineslagter er, at eleven oplæres i de arbejdsområder, der er  

 forbundet med arbejdet på et svineslagteri, og at eleven udfører de  

 forskellige opskæringer og udbeninger.
 Stk. 3.  Målet for praktikuddannelsen i specialet  

kreaturslagter er, at eleven oplæres i de arbejdsområder, der er  

 forbundet med processen i kreatur-, fåre-, og lammeslagtning, og at eleven  

 udfører de forskellige udskæringer.
 Stk. 4.  Målet for praktikuddannelsen i specialet  

industripølsemager er, at eleven oplæres i de arbejdsområder, der er  

 forbundet med processen ved fremstilling af pølsemagerivarer i en  

 produktionsvirksomhed.
 § 22.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af foregående skoleophold, og  

 som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisning og  

 praktikuddannelse understøtter og supplerer hinanden.
§ 23.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 24.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 25, og afsluttende praktikerklæring er udstedt, jf. § 23, stk.  

 2, og når svendeprøve er bestået, jf. § 38, stk. 4.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse og speciale jf. § 1, stk. 1, samt oplysning om den opnåede  

 karakter ved svendeprøven.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis og eksamensbevis § 25.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolebeviset udfærdiges i overensstemmelse  

 med reglerne i hovedbekendtgørelsen.
 Stk. 2.  Følgende betingelser skal være opfyldt for at  

 udstede skolebevis:
 § 26.  Skolen udsteder eksamensbevis til eleven i  

 overensstemmelse med reglerne i hovedbekendtgørelsen.
Skolens bedømmelse § 27.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 25.
Skolevejledning § 28.  Skolevejledningen skal angive karaktererne i de  

 enkelte grundfag, områdefag og specialefag samt oplysning om, hvilke fag der  

 er gennemført.
 Stk. 2.  Skolevejledningen skal endvidere angive skolens  

 vurdering af elevens eventuelle behov for supplerende skoleundervisning og  

 for supplerende oplæring i praktikvirksomheden for så vidt angår de fag, hvor  

 eleven ikke har opnået karakteren 6 eller derover.
 Stk. 3.  Skolevejledningen udformes og udstedes i øvrigt  

 i overensstemmelse med reglerne i hovedbekendtgørelsen.
Karakterskala § 29.  Ved karaktergivning anvendes 13-skalaen, jf.  

 eksamensbekendtgørelsen.
Skolens afsluttende bedømmelse § 30.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I hvert enkelt områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til målene for undervisningen i disse fag.
 Stk. 4.  For valgfag foretages bedømmelse efter reglerne  

 om disse fag.
Svendeprøve § 31.  Efter sidste skoleperiode afholder  

 Slagterfagets Fællesudvalg en svendeprøve.
Prøven varer 2 dage.
Det faglige  

 udvalg tilvejebringer opgaver til brug ved svendeprøven, og udvalget er  

 ansvarlig for opgavernes indhold og udformning.
Svendeprøven består af  

 opgaver, der er både teoretiske (mundtlige og skriftlige) og praktiske.
Stk. 2.  Det faglige udvalg udpeger skuemestre, der  

 repræsenterer henholdsvis arbejdsgiver- og arbejdstagersiden.
Skuemestrene  

 skal opfylde habilitetskravene i henhold til eksamensbekendtgørelsen.  

 Udvalget udarbejder en vejledning for skuemestrene om svendeprøvens forløb og  

 udførelse.
Vejledningen findes på skolerne, hvor den skal være tilgængelig  

 for eleverne.
Stk. 3.  Ved begyndelsen af sidste skoleperiode sender  

 praktikvirksomheden en indstilling til det faglige udvalg om elevens  

 deltagelse i svendeprøven.
Indstillingen foretages på en blanket udarbejdet  

 af det faglige udvalg.
Samtidig indbetaler virksomheden et gebyr til dækning  

 af udgifterne ved prøvens afholdelse.
 Stk. 4.  Eleven kan kun deltage i svendeprøven, hvis der  

 ved afslutningen af sidste skoleperiode er opnået mindst karakteren 6 i  

 gennemsnit i grundfag, og mindst karakteren 6 i hvert enkelt områdefag og  

 specialefag, jf. § 30, stk. 1-3.
 § 32.  Den praktiske prøve i specialet  

svineslagter indeholder følgende opgaver:
 Stk. 2.  Den praktiske prøve består herudover af en af  

 følgende opgaver, idet eleven foretager lodtrækning blandt disse:
 § 33.  Den teoretiske prøve i specialet  

svineslagter består af følgende opgaver:
 § 34.  Den praktiske prøve i specialet  

kreaturslagter består af følgende opgaver:
 Stk. 2.  Den praktiske prøve består herudover af en af  

 følgende opgaver, idet eleven foretager lodtrækning blandt disse:
 § 35.  Den teoretiske prøve i specialet  

kreaturslagter består af følgende opgaver:
 § 36.  Den praktiske prøve i specialet  

industripølsemager består af følgende opgaver:
 Stk. 2.  Den praktiske prøve består herudover af en af  

 følgende opgaver, idet eleven foretager lodtrækning blandt disse:
 § 37.  Den teoretiske prøve i specialet  

industripølsemager består af følgende opgaver:
 § 38.  Skuemestrene afgiver samlet 1 karakter for hver  

 af de 5 praktiske opgaver.
 Stk. 2.  Karakteren for den teoretiske prøve er  

 gennemsnittet af skuemestrenes samlede karakter for henholdsvis den mundtlige  

 og den skriftlige opgave.
 Stk. 3.  For at eleven har bestået svendeprøven, skal  

 gennemsnittet af karaktererne ved den praktiske prøve, jf. stk. 1, og den  

 teoretiske prøve, jf. stk. 2, være mindst 6.
 § 39.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse eller skoleundervisning.
Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
En ny  

 bedømmelse skal gennemføres efter de almindelige regler og skal være  

 afsluttet senest et halvt år efter den ordinære bedømmelse.
Ikrafttrædelses- og overgangsbestemmelser § 40.  Bekendtgørelsen træder i kraft den 15. marts  

 1995.
Stk. 2.  Samtidig ophæves bekendtgørelse af 10. december  

 1990 om uddannelsen til industrislagter.(* 1) Stk. 3.  For elever, der er i gang med uddannelsen ved  

 bekendtgørelsens ikrafttræden, udstedes skolebevis efter de hidtidige regler.
Undervisningsministeriet, den 3. marts  

 1995 Ole Vig Jensen / Anja Wang (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
