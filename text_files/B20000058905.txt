Bekendtgørelse om fremstilling og  

 forhandling m.v. af foderlægemidler til fisk m.m.1) I medfør af § 3, stk. 2, § 5, § 9, stk. 3 og 6,  

 § 11, stk. 2, og § 44, stk. 2, i lov om lægemidler, jf.  

 lovbekendtgørelse nr. 656 af 28. juli 1995, som ændret ved § 2 i  

 lov nr. 1228 af 27. december 1996 og lov nr. 1043 af 23. december 1998,  

 fastsættes:
Almindelige bestemmelser § 1. Ved et veterinærmedicinsk  

 præparat forstås i denne bekendtgørelse ethvert  

 lægemiddel, som er bestemt til fisk, krebs- og bløddyr.
I det  

 følgende anvendes fisk som fællesbetegnelse for fisk, krebs- og  

 bløddyr.
 Stk. 2. Ved en lægemiddelforblanding (premix til  

 foderlægemiddel) forstås ethvert veterinærmedicinsk  

 præparat, herunder enhver farmaceutisk specialitet, som er tilberedt  

 på forhånd med henblik på senere fremstilling af et  

 foderlægemiddel.
 Stk. 3. Ved et foderlægemiddel forstås enhver  

 blanding af en lægemiddelforblanding og en eller flere foderarter, som  

 er tilberedt inden dets markedsføring og bestemt til uden  

 forarbejdning at anvendes til fisk på grund af dets helbredende eller  

 forebyggende egenskaber.
 § 2. Denne bekendtgørelse omfatter  

 indførsel, udførsel, produktion, kontrol, lagerhold,  

 forhandling og udlevering af foderlægemidler til fisk.
 Stk. 2. Foderlægemidler til fisk er omfattet af lov om  

 lægemidler med de undtagelser, som er fastsat i denne  

 bekendtgørelse.
 Stk. 3. Foderlægemidler til dyr er reguleret af  

 Sundhedsministeriets bekendtgørelse om fremstilling og forhandling  

 m.v. af foderlægemidler til dyr.
§ 3. Enhver virksomhed, der indfører,  

 udfører, fremstiller, lagerholder, forhandler eller udleverer  

 foderlægemidler til fisk, skal have Lægemiddelstyrelsens  

 tilladelse hertil, jf. § 8 i lov om lægemidler.
Tilladelse  

 udstedes i samarbejde med Ministeriet for Fødevarer, Landbrug og  

 Fiskeri.
Fremstillingsvirksomheder skal være godkendt i medfør  

 af bekendtgørelse om fremstilling af foder til fisk.
 § 4. Lægemiddelstyrelsen kontrollerer  

 virksomheder, der har tilladelse efter § 3. Lægemiddelstyrelsen  

 kan gennemføre kontrollen i samarbejde med Ministeriet for  

 Fødevarer, Landbrug og Fiskeri.
 § 5. Sundhedsministeren fastsætter regler om  

 afgift for behandling af ansøgning efter § 3 og for  

 Lægemiddelstyrelsens kontrol efter § 4.
 Stk. 2. Tilladelse efter § 3 kan ikke overdrages og kan  

 tilbagekaldes, såfremt virksomheden foretager udlevering uden skriftlig  

 bestilling fra dyrlæge eller gør sig skyldig i grov eller  

 gentagen tilsidesættelse af vilkår eller pålæg fra  

 tilsynsmyndighederne.
Fremstilling § 6. Foderlægemidler til fisk må kun  

 forhandles eller udleveres, hvis de er fremstillet på grundlag af en af  

 Lægemiddelstyrelsen godkendt lægemiddelforblanding.
 Stk. 2. Dagsdosis af lægemidler skal være  

 indeholdt i en mængde foder, der mindst svarer til halvdelen af den  

 behandlede fiskemængdes daglige foderbehov.
 Stk. 3. Foderlægemidler til fisk skal opfylde de krav,  

 som gælder for fremstilling og forhandling af foder til fisk.
 Stk. 4. Virksomheder, der fremstiller foderlægemidler  

 til fisk, skal have personale med tilstrækkelig teknisk baggrund og  

 praktisk erfaring i foderfremstilling samt speciel viden om  

 blandingsteknik.
 Stk. 5. Virksomheder, der fremstiller foderlægemidler  

 til fisk, skal have produktionslokaler til rådighed, som på  

 forhånd er godkendt af Lægemiddelstyrelsen, jf. § 3, samt  

 teknisk udstyr og lager- og kontrolmuligheder, der er hensigtsmæssige  

 og tilstrækkelige.
Stk. 6. Virksomheder, der fremstiller foderlægemidler  

 til fisk, skal etablere og efterleve hygiejneinstruktioner tilpasset de  

 aktiviteter, der skal gennemføres.
Instruktionerne skal omfatte  

 procedurer for personalets sundhed og hygiejne.
Lokaler og udstyr skal  

 placeres, designes, konstrueres, indrettes og vedligeholdes, således at  

 de er velegnede til deres formål og således, at effektiv  

 rengøring kan foretages.
Stk. 7. Fremstilling af foderlægemidler til fisk skal  

 ske under iagttagelse af regler for god fremstillingspraksis.
Detaljerede  

 retningslinier fremgår af »Guide to Good Manufacturing Practice for  

 Medicinal Products« offentliggjort af EF-Kommissionen i »The Rules Governing  

 Medicinal Products in the European Union, Volume IV«.
§ 7. Fremstilleren af foderlægemidler til  

 fisk skal sikre sig, 1)	at der kun anvendes foder eller foderblandinger, der er i  

 overensstemmelse med fiskefoderlovgivningen, 2)	at det anvendte foder sammen med den godkendte  

 lægemiddelforblanding danner en homogen og stabil blanding, og 3)	at den godkendte lægemiddelforblanding anvendes til  

 fremstillingen i overensstemmelse med de betingelser, der er fastsat i  

 forbindelse med markedsføringstilladelsen, og navnlig a) 	at det er udelukket, at veterinærmedicinske præparater,  

 tilsætningsstoffer og foder påvirker hinanden på  

 uønsket vis, b) 	at foderlægemidlet kan holde sig i den af  

 Lægemiddelstyrelsen godkendte periode, og c) 	at foder til fremstilling af et foderlægemiddel ikke  

 indeholder samme tilsætningsstoffer som det, der er anvendt som  

 virksomt stof i lægemiddelforblandingen.
§ 8. Fremstilleren af foderlægemidler til  

 fisk er forpligtet til at føre en daglig fortegnelse over arten og  

 mængden af de godkendte lægemiddelforblandinger og foderarter,  

 der anvendes til fremstilling af foderlægemidler til fisk.
Endvidere  

 skal der dagligt føres en fortegnelse over fremstillede, opbevarede  

 eller udleverede foderlægemidler til fisk, med angivelse af navn og  

 adresse på dambrugene eller havbrugene, samt navn og adresse på  

 den ordinerende dyrlæge.
Fortegnelserne skal opbevares i 3 år  

 regnet fra datoen for den seneste optegnelse og skal til enhver tid stilles  

 til rådighed for Lægemiddelstyrelsen.
 Emballering m.v.
 § 9. Emballagen skal på mindst en  

 fremtrædende flade bære påskriften:
»Foderlægemiddel til fisk«.
Ud over de særlige  

 oplysninger, der kræves i henhold til fiskefoderlovgivningen, skal  

 følgende anføres på emballagen 1)	deklaration: Aktiv bestanddel skal angives såvel kvalitativt  

 som kvantitativt, 2)	oplysninger om pakningsstørrelse: Indholdsmængden (det  

 nominelle indhold) skal anføres på pakningerne og angives i  

 kg., 3)	fremstillerens eller importørens navn og adresse, 4)	batchnummer samt oplysninger om fremstillingstidspunktet og  

 »anvendes inden«-dato, 5)	opbevaringsbetingelser: Når der er behov for specielle  

 opbevaringsbetingelser, skal dette ligeledes angives på etiketten, 6)	tilbageholdelsestid mellem tilførsel af foderlægemidlet  

 og slagtning af behandlede fisk, hvis produkter er bestemt til konsum, 7)	tekniske anvisninger: Skal efter behov fremgå af  

 pakningen.
 Stk. 2. De oplysninger, der er nævnt i stk. 1, skal  

 anføres i et indrammet felt, der placeres på en  

 fremtrædende flade. Øverst i feltet anføres:  

 »Foderlægemiddel til fisk«.
 Stk. 3. Foderlægemidlet til fisk skal emballeres  

 på en sådan måde, at emballagen tydeligt adskiller sig fra  

 emballagen til fiskefoder.
Stk. 4. Foderlægemidlet til fisk skal udleveres i lukket  

 emballage eller lukket beholder.
Det skal ved lukkemekanismen eller  

 plomberingen klart kunne erkendes, når denne er brudt.
 Stk. 5. Anvendes tankvogn eller lignende beholder ved  

 udleveringen, skal disse rengøres, inden de benyttes igen.
 Stk. 6. Anvendes tankvogn eller lignende beholder ved  

 udleveringen, er det tilstrækkeligt, at de oplysninger, der er  

 nævnt i stk. 1, fremgår af følgedokumentet til  

 modtageren.
Lagerhold § 10. Lægemiddelforblandinger og  

 foderlægemidler til fisk skal opbevares adskilt fra andre varer og i  

 aflåsede lokaler eller i hermetiske beholdere, der er adskilt efter  

 kategori, og specielt beregnet til opbevaring af disse produkter.
 Stk. 2. Lægemiddelforblandinger og foderlægemidler  

 til fisk skal til stadighed lagerholdes under de foreskrevne  

 opbevaringsbetingelser og i øvrigt på en sådan måde,  

 at uvedkommende ikke har adgang til disse.
Forhandling § 11. Uden for apotekerne kan forhandling til  

 brugerne af foderlægemidler til fisk kun ske fra virksomheder, der har  

 Lægemiddelstyrelsens tilladelse, jf. § 3.
 § 12. Foderlægemidler til fisk må kun  

 udleveres på grundlag af en skriftlig bestilling fra en dyrlæge.  

 Udlevering skal ske i overensstemmelse med dyrlægens anvisninger.
 Stk. 2. Bestillingssedlen, der skal være udformet i  

 overensstemmelse med modellen i Bilag 1 til bekendtgørelsen, skal  

 være tydeligt affattet og skal indeholde følgende  

 oplysninger:
1)	den ordinerende dyrlæges navn, adresse, telefonnummer og  

 autorisationsnummer, 2)	den ordinerende dyrlæges egenhændige underskrift, 3)	dato, 4)	navn og adresse på modtageren af foderlægemidlet,  

 CHR-nummer, oplysninger til identifikation af den behandlede fiskebestand  

 samt ved kode angivet ordinationsgruppe i overensstemmelse med Bilag 3 til  

 bekendtgørelsen, 5)	betegnelse på den godkendte lægemiddelforblanding,  

 dennes andel af foderlægemidlet og mængden af  

 foderlægemidlet angivet i tons, 6)	oplysning om fiskeart, størrelse (gennemsnitlig vægt)  

 samt biomasse (samlet vægt), og 7)	foderlægemidlets anvendelse, herunder indikation, dosering,  

 behandlingens hyppighed og varighed samt tilbageholdelsestid.
Stk. 3. Den i stk. 1 omhandlede bestillingsseddel er kun  

 gyldig for en enkelt behandling.
Der må ikke udleveres mængder,  

 der overstiger en måneds behov som fastsat i dyrlægens skriftlige  

 bestilling.
En bestillingsseddel er gyldig i en periode på højst  

 3 måneder fra udstedelsesdatoen.
 Stk. 4. Ekspederede bestillingssedler skal forsynes med dato  

 for udlevering, dato for udløb af opbevaringstid, initialer af den for  

 udleveringen ansvarlige person samt forhandlerens navn.
 Stk. 5. Ved udleveringen påsættes på  

 emballagen en doseringsetiket indeholdende oplysninger om følgende  

 forhold:
1)	indikation, 2)	dosering, 3)	tilbageholdelsestid, som den fremgår af dyrlægens  

 skriftlige bestilling, 4)	dambrugerens eller havbrugerens navn, og evt. nærmere  

 nødvendig identifikation for det anlæg, hvor midlet skal  

 anvendes og påtegning om at foderlægemidlet kun må anvendes  

 på det anlæg, som ordineringen gælder, og 5)	dato og initialer af den for udleveringen ansvarlige  

 person.
 Stk. 6. Ved anvendelse af tankvogn eller lignende beholder  

 skal de i stk. 5 nævnte oplysninger være indeholdt i  

 følgedokumentet til modtageren.
 Stk. 7. Den for udleveringen ansvarlige person skal være  

 i besiddelse af tilstrækkelig grundlæggende videnskabelig eller  

 teknisk baggrund og praktisk erfaring.
 Stk. 8. Den i stk. 1 omhandlede bestillingsseddel skal  

 opbevares sammen med kopi af doseringsetiket (følgedokumentet til  

 modtageren) hos forhandleren i 3 år.
Stk. 9. De i stk. 2 nævnte oplysninger skal af  

 foderlægemiddelproducenten og  forhandleren mindst en gang  

 månedligt indberettes i maskinlæsbar stand.
Såfremt  

 indberetning i maskinlæsbar stand ikke er mulig, skal indberetning ske  

 på papir i letlæselig form.
Indberetningen skal ske til  

 Ministeriet for Fødevarer, Landbrug og Fiskeri efter ministeriets  

 nærmere anvisninger.
Samtlige data for en kalendermåned skal  

 være modtageren i hænde senest den 10. i den efterfølgende  

 måned.
§ 13. Enhver indførsel af  

 foderlægemidler til fisk skal være ledsaget af en attest udstedt  

 af sundhedsmyndighederne i udførselslandet.
Attesten skal være  

 udformet i overensstemmelse med modellen i Bilag 2 til  

 bekendtgørelsen.
Straffebestemmelser § 14. Medmindre højere straf er forskyldt  

 efter anden lovgivning, straffes med bøde den, der overtræder  

 § 3, § 5, stk. 2, og §§ 6-13.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelsesbestemmelse § 15. Bekendtgørelsen træder i kraft  

 den 1. juli 2000.
 Stk. 2. Bekendtgørelse nr. 574 af 5. juli 1995 om  

 fremstilling og forhandling m.v. af foderlægemidler til fisk m.m.  

 ophæves.
Sundhedsministeriet, den 23. juni  

 2000 Sonja Mikkelsen /J.
Bartels Petersen Bilag 1 (Kopi til producenten eller forhandleren) (Skal opbevares i 3 år) (Den ordinerende dyrlæges efternavn, fornavn, adresse og  

 telefonnummer) BESTILLING AF ET FODERLÆGEMIDDEL TIL FISK M.M.
Der må kun udleveres én gang på denne bestillingsseddel Foderlægemiddelproducentens eller -forhandlerens navn eller  

 firmanavn og adresse:
 Navn og adresse på dambrugeren eller havbrugeren:
 CHR-nummer:
 Oplysninger til identifikation af fiskebestand:
 Indikation:
 Betegnelse på den godkendte lægemiddelforblanding:
Mængde af foderlægemiddelforblanding ___________ kg, pr. ton  

 foder Mængde af foderlægemiddel___________ tons Betegnelse på art, størrelse (gennemsnitlig vægt) og  

 biomasse (samlet vægt):
 Særlige oplysninger til dambrugeren/havbrugeren:
 Foderlægemidlets dosering, behandlingens hyppighed og varighed:
 Tilbageholdelsestid før slagtning af behandlede fisk:
Dyreart: 51 Aldersgruppe: 00 Ordinationsgruppe:
(Ordinerende dyrlæges egenhændige  

 underskrift) (Autorisationsnummer) (Dato) Udfyldes af producenten eller forhandleren:
 Udleveringsdato:
 Holdbar indtil:
(Producentens eller forhandlerens underskrift) Bilag 2 LEDSAGEATTEST FOR ET FODERLÆGEMIDDEL TIL FISK M.M.   

 BESTEMT TIL EKSPORT Producentens eller forhandlerens navn eller firmanavn og adresse:
 Betegnelse for foderlægemidlet:
 Den godkendte lægemiddelforblandings betegnelse og  

 sammensætning:
 Den godkendte lægemiddelforblandings andel af foderlægemidlet:
 Mængde foderlægemiddel (kg):
 Modtagerens navn og adresse:
 Det attesteres herved, at ovennævnte foderlægemiddel er  

 fremstillet af en person med tilladelse hertil, i overensstemmelse med  

 direktiv 90/167/EØF.
Sted og dato Den kompetente sundhedsmyndigheds stempel (underskrift)  

 Navn og stilling Bilag 3 Ordinationsgruppe Ved dyrlægers ordination til fisk (aquakulturer) anvendes  

 følgende ordinationsgrupper:
Rødmundsyge 20 Furunkulose 21 Yngeldødelighedssyndrom 22 Andet 23 1)   

  Bekendtgørelsen indeholder bestemmelser, der gennemfører  

 Rådsdirektiv 90/167/EØF (EFT.
L 92/42 af 7. april 1990).
