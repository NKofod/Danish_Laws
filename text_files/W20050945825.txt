 Landsskatteretskendelse vedr. kulbrinteskat.
 Klagen  

 vedrører, om selskabet er pligtig til at indeholde og indbetale skat for  

 ansatte involveret i aktivitet offshore Danmark.
Landsskatterettens afgørelse Told-  

 og Skatteregionen har pålagt selskabet A pligt til at indeholde og indbetale  

 30  

 % skat for ansatte bosiddende i Spanien, USA, Kroatien, Belgien, Australien,  

 Marokko og Indien, der i perioden fra 8. juni til 31. august 2003 har været  

 involveret i aktivitet offshore Danmark, jf. kulbrinteopkrævningslovens § 10,  

 jf. kulbrinteskattelovens § 21, stk. 2.
 Landsskatteretten  

 finder, at selskabet ikke er pligtig til at indeholde og indbetale 30 % skat  

 for ansatte bosiddende i Spanien, USA, Kroatien, Belgien, Australien, Marokko  

 og Indien, der i perioden fra 8. juni til 31. august 2003 har været  

 involveret  

 i aktivitet offshore Danmark, jf. kulbrinteopkrævningslovens § 10, jf.  

 kulbrinteskattelovens § 21, stk. 2.
Sagens oplysninger A  

 S.A. er hjemmehørende i Schweiz.
Selskabet er underleverandør til B S.A. i  

 forbindelse med dette selskabs projektaftale med C A/S.
A  

 S.A.´s aktivitet består i udlejning af mandskab til 3 andre schweiziske  

 selskaber, der igen har udlejet skibe med besætning til B S.A.
De udlejede  

 skibe er indgået i B S.A.´s kontraktarbejde for C A/S bestående i nedlægning  

 af  

 ny rørledning.
Mandskabet har været udlejet til at arbejde ombord på skibe,  

 der  

 er anvendt ved nedlægning af olierørledninger delvist på den danske del af  

 kontinentalsoklen.
Intet arbejde er udført inden for dansk  

 territorialfarvand.
 A  

 S.A., B S.A. og de 3 selskaber, der opererer skibene, er alle  

 koncernforbundne,  

 og er alle hjemmehørende i Schweiz.
 De  

 ansatte, der bl.a. er hjemmehørende i Spanien, USA, Kroatien, Holland,  

 Canada,  

 Tyskland, Belgien, Australien, Marokko, Brasilien, Frankrig, Polen Malaysia,  

 Storbritannien, Indien og Colombia, har været involveret i arbejde udført på  

 dansk kontinentalsokkel i perioden fra 8. juni 2003 til 31. august 2003.
Ingen  

 af medarbejderne er fuldt skattepligtige til Danmark.
Ingen af medarbejderne  

 har opholdt sig i mere end 183 dage i Danmark inden for  

 kalenderåret/indkomst-året/skatteåret/en 12 måneders periode.
Told- og Skatteregionens  

 afgørelse Told-  

 og Skatteregionen har anset selskabet for pligtig til at indeholde og  

 indbetale  

 30 % skat for ansatte involveret i aktivitet offshore Danmark, jf.  

 kulbrinteopkrævningslovens § 10, jf. kulbrinteskattelovens § 21, stk. 2.
 Der  

 er ved afgørelsen henset til TfS 1998.439, hvor Skatteministeriets  

 Departement  

 har redegjort for beskatning af lønindkomst i triangulære tilfælde og her  

 anført som sin opfattelse, at spørgsmålet om, hvorvidt en arbejdsgiver har  

 fast  

 driftssted, skal afgøres efter bestemmelserne i Danmarks  

 dobbeltbeskatningsoverenskomst  

 med arbejdsgiverens hjemland  og ikke den enkelte lønmodtagers  

 hjemland.
 Der  

 er endvidere henset til en ikke offentliggjort bindende forhåndsbesked fra  

 Ligningsrådet af 21. marts 2000, hvori der er statueret beskatningsret efter  

 samme metode som anført af Skatteministeriets Departement.
 Danmark  

 har derfor beskatningsretten også mod de indberettede ansatte hjemmehørende i  

 Spanien, USA, Kroatien, Belgien, Australien og Marokko, jf. artikel 15 (1),  

 cfr. artikel 15 (2c) i dobbeltbeskatningsoverenskomsterne indgået med disse  

 lande og mod ansatte hjemmehørende i Indien, jf. artikel 16 (1), cfr. artikel  

 16 (2c) i den dansk-indiske dobbeltbeskatningsoverenskomst.
 Der  

 er herved henset til, at de selskaber, til hvem selskabets mandskab er  

 udlejet,  

 og som er skattepligtige i henhold til kulbrinteskattelovens § 3, jf. §1, har  

 deemed permanent establishments i Danmark.
 Endvidere  

 er henset til, at kontinentalsoklen ikke er omfattet af den dansk-schweiziske  

 dobbeltbeskatningsoverenskomst, hvorfor definitionen heri af fast driftssted  

 ikke finder anvendelse.
Klagerens påstand og  

 argumenter Selskabets  

 repræsentant har fremsat påstand om, at selskabet ikke pålægges pligt til at  

 indeholde og indbetale skat for ansatte, der er bosiddende i Spanien, USA,  

 Kroatien, Belgien, Australien, Marokko og Indien, og som i perioden fra 8.  

 juni  

 til 31. august 2003 har været  

 involveret  

 i aktivitet offshore Danmark.
 Til  

 støtte for påstanden har repræsentanten bl.a. gjort gældende, at Danmark ikke  

 er tillagt beskatningsretten til lønindkomsten, som det udlejede mandskab,  

 der  

 er hjemmehørende i Spanien, USA, Kroatien, Belgien, Australien, Marokko og  

 Indien, har indtjent ved arbejde offshore Danmark.
 Beskatningsretten  

 til medarbejdernes lønindkomst skal afgøres baseret på definitionen af fast  

 driftssted i dobbeltbeskatningsoverenskomsterne mellem Danmark og  

 medarbejdernes respektive hjemlande, og ikke baseret på definitionen af fast  

 driftssted i dobbeltbeskatningsoverenskomsten mellem Danmark og  

 arbejdsgiverens  

 hjemland eller baseret på intern dansk skatteret, hvis arbejdsgiveren ikke er  

 beskyttet af en dobbeltbeskatningsoverenskomst.
Det  

 fremgår af Ligningsrådets afgørelse af 4. februar 1985, offentliggjort i TfS  

 1985.64, at skattepligtsforholdet til Danmark for udenlandske ansatte   

 i  

 overensstemmelse med Statsskattedirektoratets og Skattedepartementets  

 opfattelse  

  alene skal afgøres på basis af definitionen af fast driftssted i  

 Danmarks  

 dobbeltbeskatningsoverenskomst med den enkelte ansattes hjemland.  

 Ligningsrådet  

 har understreget dette ved at anføre, at der ikke skal henses til  

 definitionen  

 af fast driftssted i Danmarks eventuelle dobbeltbeskatningsoverenskomst med  

 arbejdsgiverens hjemland.
Ifølge Ligningsrådets afgørelse, hvor der var tale  

 om  

 et amerikansk selskab, var det herefter den engelske og den australske  

 dobbeltbeskatningsoverenskomsts bestemmelser om fast driftssted, der var  

 afgørende for, om Danmark havde beskatningsretten til henholdsvis de engelske  

 og de australske ansattes lønindkomster.
 Skatteministeriets  

 Departement har imidlertid i udtalelse af 8. juni 1998, offentliggjort i TfS  

 1998.439, givet udtryk for, at der ved afgørelse af en medarbejders  

 beskatningsforhold i Danmark skal tages udgangspunkt i definitionen af fast  

 driftssted i henhold til dobbeltbeskatningsoverenskomsten mellem Danmark og  

 arbejdsgiverens hjemland og ikke i definitionen af fast driftssted i henhold  

 til dobbeltbeskatningsoverenskomsten mellem Danmark og medarbejderens  

 hjemland.  

 Denne opfattelse er lagt til grund for Told- og Skatteregionens afgørelse.  

 Departementets opfattelse er en direkte ændring af den opfattelse, der af  

 Statsskattedirektoratet og Skattedepartementet blev fremlagt i 1985, og som  

 Ligningsrådet tilsluttede sig i afgørelsen TfS 1985.64.
Told-  

 og Skattestyrelsen henvendte sig  på foranledning af en henvendelse fra  

 repræsentanten  ved brev af 16. juli 1998 til Skatteministeriets  

 Departement  

 angående udtalelsen.
Af brevet fremgår, at styrelsen er af den opfattelse, at  

 Skatteministeriets Departements opfattelse offentliggjort i TfS 1998.439 må  

 anses som udtryk for en praksisændring.
Told- og Skattestyrelsen var ifølge  

 repræsentantens oplysninger ikke blevet hørt eller orienteret om  

 praksisændringen før denne offentliggørelse.
Skatteministeriets Departement  

 besvarede henvendelsen fra Told- og Skattestyrelsen ved brev af 12. august  

 1998, herunder fra hvilket tidspunkt afgørelsen i TfS 1998.439 skulle  

 tillægges  

 virkning.
Ligningsrådet  

 har i en bindende forhåndsbesked af 21. marts 2000 statueret beskatningsret  

 baseret på udtalelsen fra Skatteministeriets Departement i TfS 1998.439.  

 Ligningsrådets bindende forhåndsbesked er ikke offentliggjort, selv om der er  

 tale om en principiel afgørelse.
Told- og Skattestyrelsen har således endnu  

 ikke skriftligt tilkendegivet enighed eller uenighed med Departementets nye  

 fortolkning og har dermed ikke givet udtryk for styrelsens holdning til  

 Departementets praksisændring.
Den  

 nye praksis, der er kommet til udtryk i Departementets udtalelse i TfS  

 1998.439, strider mod ordlyden af artikel 5, stk. 1, i OECD´s  

 modeloverenskomst.
Departementet har støttet sin fortolkning på artikel 15,  

 stk. 2, litra c:  a permanent establishment which the employer has in  

 the  

 other State.
På grundlag af denne tekst har Departementet konkluderet,  

 at det  

 afgørende er, om arbejdsgiveren faktisk har fast driftssted i Danmark,  

 hvilket  

 må afgøres efter de regler, der gælder for arbejdsgiveren, dvs.  

 dobbeltbeskatningsoverenskomsten mellem Danmark og arbejdsgiverens stat eller  

 dansk intern ret i fraværet af en dobbeltbeskatningsoverenskomst.  

 Departementets konklusion er korrekt ved en isoleret fortolkning af artikel  

 15,  

 stk. 2, litra c.
Konklusionen er imidlertid ikke korrekt, når bestemmelsen i  

 artikel 15, stk. 2, litra c, sammenholdes med artikel 5 om fast driftssted.  

 Begrebet fast driftssted er i OECD´s modeloverenskomst defineret  

 i artikel 5.  

 Af artikel 5, stk. 1, fremgår: I denne overenskomst betyder udtrykket  

 fast  

 driftssted   Denne del af artikel 5, stk. 1, dikterer, at den  

 definition af  

 fast driftssted, der skal anvendes i en overenskomst svarende til OECD´s  

 modeloverenskomst, er overenskomstens egen definition.
Teksten er utvetydig,  

 og  

 må også gælde ved anvendelsen af artikel 15, stk. 2, litra c.
Artikel 5 er  

 anbragt i kapitel II i OECD´s modeloverenskomst omhandlende overenskomstens  

 Definitioner.
Heraf følger, at definitionen af fast driftssted i  

 artikel 5  

 skal anvendes ved enhver fortolkning af overenskomstens øvrige artikler og  

 dermed også i alle tilfælde i relation til artikel 15, stk. 2, litra c.  

 Definitionen af fast driftssted skal således defineres ud fra den pågældende  

 dobbeltbeskatningsoverenskomst mellem Danmark og medarbejderens hjemland og  

 ikke ud fra dobbeltbeskatningsoverenskomsten mellem Danmark og  

 arbejdsgiverens  

 hjemland eller efter intern ret.
Der er ikke i  

 dobbeltbeskatningsoverenskomster  

 svarende til OECD´s modeloverenskomst hjemmel hertil.
Der  

 er herved henvist til en artikel i Skat Udland 1998.211, hvori Peter S.  

 Andersen, cand.jur., LL.M., Senior Research Associate, IBFD, Amsterdam, har  

 redegjort for, at Skatteministeriets Departements opfattelse som  

 offentliggjort  

 i TfS 1998.439 strider mod ordlyden af artikel 5, stk. 1, og savner støtte i  

 strukturen i OECDs modeloverenskomst.
I artiklen anfører forfatteren  

 følgende  

 (i uddrag):
 Departementet  

 støtter sin fortolkning på den følgende del af art. 15, stk. 2, litra c:  

 ...a  

 permanent establishment...which the employer has in the other state.
 På  

 grundlag af denne tekst konkluderer Departementet, at det afgørende er, om  

 arbejdsgiveren faktisk har fast driftssted i Danmark, hvilket må afgøres  

 efter  

 de regler, der gælder for arbejdsgiveren, dvs.  

 dobbeltbeskatningsoverenskomsten  

 mellem Danmark og arbejdsgiverens stat eller dansk intern ret i fraværet af  

 en  

 dobbeltbeskatningsoverenskomst.
Denne  

 fortolkning kan vel være korrekt, når art. 15, stk. 2, litra c, undergives en  

 isoleret fortolkning.
Fortolkningen harmonerer imidlertid ikke med  

 sammenhængen  

 i en overenskomst svarende til OECDs modeloverenskomst, idet begrebet  

 fast  

 driftssted allerede er defineret i art. 5, stk. 1, som indeholder følgende  

 tekst :
For  

 the purposes of this Convention, the term permanent establishment  

 means.... Denne  

 del af art. 5 dikterer, at den definition af fast driftssted, der skal  

 anvendes  

 i en overenskomst, svarende til OECDs modeloverenskomst, er  

 overenskomstens  

 egen definition.
Denne tekst er utvetydig og må også gælde ved anvendelsen af  

 art. 15, stk. 2, litra c.   Imidlertid er art. 5 anbragt i kapitel II i  

 OECDs  

 modeloverenskomst vedrørende Definitioner, og heraf må følge, at  

 definitionen  

 af fast driftssted i art. 5, skal anvendes i alle tilfælde i relation til  

 art.  

 15, stk. 2, litra c.
Dette understøttes af punkt 18 i Introduktionen til  

 OECDs  

 modeloverenskomst, hvor det anføres, at in Chapter II, some terms used  

 in more  

 than one Article of the Convention are defined.   Af denne klare  

 struktur i  

 OECDs modeloverenskomst må følge, at brugen af definitionen på fast  

 driftssted  

 i overenskomsten mellem Danmark og arbejdsgiverens stat ved anvendelsen af  

 overenskomsten mellem Danmark og arbejdstagerens stat må kræve udtrykkelig  

 hjemmel i en dobbeltbeskatningsoverenskomsts tekst, en hjemmel, som ikke  

 findes  

 på nuværende tidspunkt i overenskomster svarende til OECDs  

 modeloverenskomst.
 På  

 baggrund af ovenstående kan konkluderes, at Departementets opfattelse gående  

 ud  

 på, at definitionen af fast driftssted i overenskomsten mellem Danmark og  

 arbejdsgiverens stat er afgørende ved anvendelsen af art. 15, stk. 2, litra  

 c,  

 i overenskomsten mellem Danmark og arbejdstagerens stat, er uholdbar, idet  

 fortolkningen strider mod ordlyden af art. 5, stk. 1, ligesom en isoleret  

 fortolkning af art. 15, stk. 2, litra c, savner støtte i strukturen i  

 OECDs  

 modeloverenskomst som understøttet af pkt. 18 i Introduktionen.
I  

 Skattepolitisk Oversigt 1990, s. 231, eksempel 2, når Odd Hengsle,  

 Finansdepartementet, Norge og Mogens Rasmussen, Skatteministeriet, Danmark  

 frem  

 til samme resultat  at definitionen af fast driftssted i overenskomsten  

 mellem  

 Danmark og arbejdstagerens stat skal finde anvendelse.
Odd Hengsle og Mogens  

 Rasmussens begrundelse for at nå frem til samme resultat er imidlertid en  

 anden,  

 nemlig at dobbeltbeskatningsoverenskomsten mellem Danmark og arbejdsgiverens  

 hjemland ikke finder anvendelse på personer, der ikke er hjemmehørende i en  

 af  

 de to stater.
Dette følger af ordlyden af art. 1 De af overenskomsten  

 omfattede personer, der er placeret i OECD´s modeloverenskomstens  

 Kapitel I om  

 Overenskomstens anvendelsesområde.
Told-  

 og Skattestyrelsen har som argumentation fremført, at artikel 15, stk. 2,  

 litra  

 c, skal forstås i den ånd, at det er et ønske at tildele  

 beskatningsretten  

 til den stat, hvor arbejdet er udført, og hvor lønudgiften bliver fratrukket  

 i  

 det virksomhedsoverskud, som arbejdsstaten er berettiget til at beskatte.  

 Told-  

 og Skattestyrelsens argumentation udtrykker en fortolkning af en  

 hensigtserklæring, uden at der henses til den konkrete og utvetydige ordlyd i  

 modeloverenskomsten.
Det bemærkes herved, at artikel 5, stk. 1, i alle de i  

 sagen berørte dobbeltbeskatningsoverenskomster, er enslydende med artikel 5,  

 stk. 1, i OECD´s modeloverenskomst.
Uagtet i hvilken ånd artikel 15, stk. 2,  

 litra c, efter styrelsens opfattelse bør fortolkes, skal der ved sagens  

 afgørelse alene henses til en ren juridisk fortolkning af den konkrete ordlyd  

 af en lovbestemmelse  her artikel 5, stk. 1. I dette tilfælde er  

 lovbestemmelsen utvetydig.
På  

 baggrund heraf skal beskatningsretten til medarbejdernes lønindkomst afgøres  

 baseret på definitionen af fast driftssted i overenskomsterne mellem Danmark  

 og  

 medarbejdernes respektive hjemlande.
Under henvisning hertil er de af  

 selskabets medarbejdere, der er bosiddende i henholdsvis Spanien, USA,  

 Kroatien, Belgien, Australien, Marokko og Indien, undtaget fra dansk  

 kulbrintebeskatning  

 i perioden fra 8. juni til 31. august 2003 med følgende begrundelser:
 Spanien  

  

 Ifølge artikel 5, 2, g) i  

 dobbeltbeskatningsoverenskomsten mellem Danmark og Spanien anses en  

 arbejdsgiver alene for et have etableret fast driftssted i Danmark, hvis  

 arbejdet i Danmark forløber over mere end 12 måneder.
 Idet  

 varigheden af det konkrete projekt i Danmark forventes at blive mindre end 12  

 måneder, anses arbejdsgiveren ikke for at have etableret fast driftssted i  

 Danmark.
 Idet  

 medarbejderen ikke forventes at ville opholde sig fysisk i Danmark i mere end  

 183 dage inden for kalenderåret, er bopælslandet Spanien med henvisning til  

 overenskomstens artikel 15 herefter tillagt beskatningsretten til  

 medarbejderens lønindkomst.
 USA  

  

 Ifølge artikel 5, 3, i  

 dobbeltbeskatningsoverenskomsten mellem Danmark og USA anses en arbejdsgiver  

 alene for et have etableret fast driftssted i Danmark, hvis arbejdet i  

 Danmark  

 forløber over mere end 12 måneder.
 Idet  

 varigheden af det konkrete projekt i Danmark forventes at blive mindre end 12  

 måneder, anses arbejdsgiveren ikke for at have etableret fast driftssted i  

 Danmark.
 Idet  

 medarbejderen ikke forventes at ville opholde sig fysisk i Danmark i mere end  

 183 dage inden for enhver 12 måneders periode, er bopælslandet USA med  

 henvisning til overenskomstens artikel 15 herefter tillagt beskatningsretten  

 til medarbejderens lønindkomst.
 Kroatien  

  

 Ifølge artikel 5, 2, g) i  

 dobbeltbeskatningsoverenskomsten mellem Danmark og Kroatien anses en  

 arbejdsgiver alene for et have etableret fast driftssted i Danmark, hvis  

 arbejdet i Danmark forløber over mere end 12 måneder.
 Idet  

 varigheden af det konkrete projekt i Danmark forventes at blive mindre end 12  

 måneder, anses arbejdsgiveren ikke for at have etableret fast driftssted i  

 Danmark.
 Idet  

 medarbejderen ikke forventes at ville opholde sig fysisk i Danmark i mere end  

 183 dage inden for kalenderåret, er bopælslandet Kroatien med henvisning til  

 overenskomstens artikel 15 herefter tillagt beskatningsretten til  

 medarbejderens lønindkomst.
 Belgien  

  

 Ifølge artikel 5, 2, 7) i  

 dobbeltbeskatningsoverenskomsten mellem Danmark og Belgien anses en  

 arbejdsgiver alene for et have etableret fast driftssted i Danmark, hvis  

 arbejdet i Danmark forløber over mere end 12 måneder.
 Idet  

 varigheden af det konkrete projekt i Danmark forventes at blive mindre end 12  

 måneder, anses arbejdsgiveren ikke for at have etableret fast driftssted i  

 Danmark.
 Idet  

 medarbejderen ikke forventes at ville opholde sig fysisk i Danmark i mere end  

 183 dage inden for kalenderåret, er bopælslandet Belgien med henvisning til  

 overenskomstens artikel 15 herefter tillagt beskatningsretten til  

 medarbejderens lønindkomst.
 Australien  

  

 Ifølge artikel 5, 2, h) i  

 dobbeltbeskatningsoverenskomsten mellem Danmark og Australien anses en  

 arbejdsgiver alene for et have etableret fast driftssted i Danmark, hvis  

 arbejdet i Danmark forløber over mere end 12 måneder.
 Idet  

 varigheden af det konkrete projekt i Danmark forventes at blive mindre end 12  

 måneder, anses arbejdsgiveren ikke for at have etableret fast driftssted i  

 Danmark.
 Idet  

 medarbejderen ikke forventes at ville opholde sig fysisk i Danmark i mere end  

 183 dage inden for indkomståret, er bopælslandet Australien med henvisning  

 til  

 overenskomstens artikel 15 herefter tillagt beskatningsretten til  

 medarbejderens lønindkomst.
 Marokko  

  

 Ifølge artikel 5, 3, i  

 dobbeltbeskatningsoverenskomsten mellem Danmark og Marokko anses en  

 arbejdsgiver alene for et have etableret fast driftssted i Danmark, hvis  

 arbejdet i Danmark forløber over mere end 6 måneder.
 Idet  

 varigheden af det konkrete projekt i Danmark forventes at blive mindre end 6  

 måneder, anses arbejdsgiveren ikke for at have etableret fast driftssted i  

 Danmark.
 Idet  

 medarbejderen ikke forventes at ville opholde sig fysisk i Danmark i mere end  

 183 dage inden for kalenderåret, er bopælslandet Marokko med henvisning til  

 overenskomstens artikel 15 herefter tillagt beskatningsretten til  

 medarbejderens lønindkomst.
 Indien  

  

 Ifølge artikel 5, 2, k) i  

 dobbeltbeskatningsoverenskomsten mellem Danmark og Indien anses en  

 arbejdsgiver  

 alene for et have etableret fast driftssted i Danmark, hvis arbejdet i  

 Danmark  

 forløber over mere end 182 dage.
 Idet  

 varigheden af det konkrete projekt i Danmark forventes at blive mindre end  

 183  

 dage, anses arbejdsgiveren ikke for at have etableret fast driftssted i  

 Danmark.
 Idet  

 medarbejderen ikke forventes at ville opholde sig fysisk i Danmark i mere end  

 183 dage inden for skatteåret, er bopælslandet Indien med henvisning til  

 overenskomstens artikel 15 herefter tillagt beskatningsretten til  

 medarbejderens lønindkomst.
Told- og Skattestyrelsens  

 indstilling A  

 S.A. er hjemmehørende i Schweiz.
Selskabets aktivitet består i udlejning af  

 mandskab til 3 andre koncernforbundne selskaber, der på time charter basis  

 stiller skibe til rådighed for B S.A., der har hovedentreprisen, der består i  

 nedlægning af ny rørledning.
Alle selskaberne er koncernforbundne, og alle er  

 hjemmehørende i Schweiz.
Nedlægning  

 af ny rørledning sker delvist på den danske del af kontinental- soklen.
Der  

 udføres intet arbejde inden for dansk territorialfarvand.
Den tidsmæssige  

 udstrækning for de tre selskabers arbejde med nedlægning af rørledning  

 spænder  

 over perioder på mellem 2-6 måneder.
Den  

 dansk-schweiziske dobbeltbeskatningsoverenskomst omfatter efter aftale mellem  

 staterne ikke aktiviteter på kontinentalsoklen.
Ingen af de nævnte selskaber  

 udøver  

 således virksomhed fra et fast driftssted her i landet i medfør af  

 dobbeltbeskatningsoverenskomsten mellem Danmark og Schweiz.
 Skattepligten  

 for selskaberne følger i Danmark af reglerne i kulbrinteskattelovens § 3, jf.
 §  

 1. Skattepligten for de ansatte følger af kulbrinteskattelovens § 21, stk. 2.
Nedlægning  

 af rørledning anses for at være tilknyttet virksomhed og kan derfor ikke  

 anses  

 for omfattet af fast driftsstedsbestemmelsen i OECD-modelkonventionens  

 artikel  

 5, stk. 2, litra f en grube, en gas- eller oliekilde, et stenbrud eller  

 et  

 andet sted, hvor naturforekomster udvindes.
Begrebet fast driftssted  

 skal  

 derfor enten fastlægges efter artikel 5, stk. 1 eller stk. 3. I  

 bemærkningerne  

 til artikel 5, stk. 3, er nævnt, at udtrykket bygnings-, anlægs- eller  

 installationsarbejde også omfatter udlægning af  

 rørledninger.
Det vil derfor  

 være mest naturligt at anse arbejdet omfattet af denne bestemmelse.
Dette  

 indebærer, at selskabernes aktivitet formentlig også er omfattet af  

 bestemmelsen i selskabsskattelovens § 2, stk. 1, litra a (udøver  

 erhverv med  

 fast driftssted her i landet ). I TfS 1999.409 afviste Ligningsrådet  

 ganske  

 vist, at der kunne ske beskatning af nogen del af den aktivitet, der udøves  

 på  

 kontinentalsoklen med hjemmel i § 2, stk. 1, litra a.
Praksis synes dog ikke  

 helt klar, jf. bl.a.
TfS 1985.64, TfS 1985.466, TfS 1994.24 og TfS 1996.921  

 samt artikel i TfS 1999.432.
 Det  

 må dog formentlig konkluderes, at i den udstrækning den aktivitet, der  

 foregår  

 på kontinentalsoklen, ligger indenfor den aktivitet, som Danmark ifølge  

 folkeretten kan udfolde på kontinentalsoklen, nemlig efterforskning og  

 udnyttelse af naturforekomster på og i havbunden, vil aktiviteten kunne  

 konstituere et fast driftssted, hvis kriterierne for et sådant i øvrigt er  

 opfyldt.
 Fast  

 driftssted for bygge-, anlægs- og monteringsarbejde efter bestemmelsen i  

 selskabsskattelovens § 2, stk. 1, litra a, indtræder fra første dag.
Selvom  

 den danske fastlæggelse af begrebet fast driftssted ved bygge-, anlægs- og  

 monteringsarbejde afviger væsentligt fra fastlæggelsen af begrebet i  

 OECD-modelkonven-tionens artikel 5, stk. 3, der forudsætter, at arbejdet  

 strækker sig over en periode på mindst 12 måneder, må det lægges til grund,  

 at  

 der er konstitueret et fast driftssted i Danmark, hvori der kan opgøres en  

 fortjeneste.
Det indebærer, at lønudgiften til de ansatte ombord på de  

 involverede skibe fragår i fortjenesten fra det faste driftssted i Danmark.
Det  

 følger af OECD-modelkonventionens artikel 15, stk. 2, at bopælsstaten kun kan  

 beskatte  

 lønindkomst fra arbejdslandet, såfremt de i bestemmelsen opremsede  

 betingelser  

 litra a)-c) alle er opfyldt.
Efter litra c er det en betingelse for  

 bopælsstatens ret til at beskatte, at vederlaget ikke udredes af et fast  

 driftssted, som arbejdsgiveren har i den anden stat.
Baggrunden for denne  

 bestemmelse fremgår af kommentaren til artikel 15, pkt. 7. Det fremgår heraf,  

 at formålet med artikel 15, stk. 2, litra c, er at sikre, at bopælsstaten  

 ikke  

 kan beskatte, hvis lønudgiften i henhold til principperne i artikel 7  

 belaster  

 indkomstopgørelsen i det faste driftssted.
Baggrunden  

 for reglen er altså et ønske om at tildele beskatningsretten til den stat,  

 hvor  

 arbejdet er udført, og hvor lønudgiften bliver fratrukket i det  

 virksomhedsoverskud, som arbejdsstaten er berettiget til at beskatte.
Det er  

 altså i denne ånd, at artikel 15, stk. 2, litra c, skal forstås i bilaterale  

 overenskomster, der indeholder tilsvarende bestemmelse.
Overenskomsterne med  

 Australien, Belgien, Indien, Jugoslavien, Marokko, Spanien og USA indeholder  

 alle bestemmelser svarende til OECD-modellens artikel 15, stk. 2, litra c.
 Det  

 triangulære problem i denne sag har været diskuteret i OECD regi i den  

 såkaldte  

 WorkingGroup 1. Der blev ikke anbefalet ændringer i bemærkningerne til  

 OECD-modellens  

 artikel 15, men flertallet af medlemmerne udtrykte den opfattelse, at den  

 rigtige politik vil være at beskatte lønindkomsten i kildestaten, hvis  

 lønindkomsten er fradraget i denne stat.
 På  

 dette grundlag indstiller Told- og Skattestyrelsen, at pligten til at  

 indeholde  

 30 % skat i den udbetalte løn stadfæstes.
Landsskatterettens  

 bemærkninger og begrundelse De  

 ansatte, der er bosiddende i Spanien, USA, Kroatien, Belgien, Australien,  

 Marokko og Indien, og som i perioden fra 8. juni til 31. august 2003 har  

 modtaget løn for arbejde udført offshore Danmark, er som udgangspunkt  

 begrænset  

 skattepligtige til Danmark i henhold til kulbrinteskattelovens § 3, jf. § 1.
 Følgende  

 fremgår af artikel 15 i OECD´s modeloverenskomst:
1.  

 Såfremt bestemmelserne i art. 16, 18 og 19 ikke finder anvendelse, kan gage,  

 løn og andet lignende vederlag for personligt arbejde, oppebåret af en  

 person,  

 som er hjemmehørende i en af de kontraherende stater, kun beskattes i denne  

 stat, medmindre arbejdet er udført i den anden kontraherende stat.
Er  

 arbejdet  

 udført der, kan det vederlag, der hidrører derfra, beskattes i denne anden  

 stat.
 2.  

 Uanset bestemmelserne i stk. 1 kan vederlag, som en person, der er  

 hjemmehørende i en kontraherende stat, oppebærer for personligt arbejde i  

 tjenesteforhold, udført i den anden kontraherende stat, kun beskattes i den  

 førstnævnte stat, såfremt:
·  

  

 	  

 modtageren opholder sig i den anden stat i  

 en eller flere perioder, der tilsammen ikke overstiger 183 dage i nogen  

 12-måneders-periode, der begynder eller slutter i det pågældende skatteår, og ·  

  

 	  

 vederlaget betales af eller for en  

 arbejdsgiver, der ikke er hjemmehørende i den anden stat, og ·  

  

 	  

 vederlaget ikke udredes af et fast  

 driftssted, som arbejdsgiveren har i den anden stat.
 Artikel  

 15, stk. 1 og 2, i dobbeltbeskatningsoverenskomsten af 3. juli 1972 mellem  

 Danmark og Spanien, artikel 15, stk. 1 og 2, i  

 dobbeltbeskatningsoverenskomsten  

 af 19. august 1999 mellem Danmark og Amerikas Forenede Stater, artikel 15,  

 stk.  

 1 og 2, i dobbeltbeskatningsoverenskomsten af 19. marts 1981 mellem Danmark  

 og  

 det tidligere Jugoslavien, hvori Kroatien er indtrådt, artikel 15, stk. 1 og  

 2,  

 i dobbeltbeskatningsoverenskomsten af 16. oktober 1969 mellem Danmark og  

 Belgien,  

 artikel 15, stk. 1 og 2, i dobbeltbeskatningsoverenskomsten af 1. april 1981  

 mellem Danmark og Australien, artikel 15, stk. 1 og 2, i  

 dobbeltbeskatningsoverenskomsten af 8. maj 1984 mellem Danmark og Marokko, og  

 artikel 16, stk. 1 og 2, i dobbeltbeskatningsoverenskomsten af 8. marts 1989  

 mellem Danmark og Indien svarer stort set til artikel 15, stk. 1 og stk. 2, i  

 OECD´s modeloverenskomst.
 Da  

 ingen af medarbejderne har opholdt sig i Danmark i mere end 183 dage indenfor  

 kalenderåret/indkomståret/skatteåret/en 12 måneders periode, og da vederlaget  

 er betalt af en arbejdsgiver, der er hjemmehørende i Schweiz og dermed ikke i  

 Danmark, skal der ved afgørelsen af, om Danmark eller medarbejdernes  

 respektive  

 domicillande har beskatningsretten til medarbejdernes lønindkomst, henses  

 til,  

 om vederlaget udredes af et fast driftssted, som arbejdsgiveren har i  

 Danmark,  

 jf. artikel 15, stk. 1, jf. stk. 2, litra c.
I  

 en dobbeltbeskatningsoverenskomst svarende til OECDs modeloverenskomst  

 er  

 begrebet fast driftssted defineret i artikel 5, som i stk. 1  

 indeholder  

 følgende tekst: I denne overenskomst betyder udtrykket fast  

 driftssted    

 Det fremgår klart og utvetydigt af artikel 5, stk. 1, at den definition af  

 fast  

 driftssted, der skal anvendes i en overenskomst svarende til OECDs  

 modeloverenskomst, er overenskomstens egen definition.
Artikel 5 er anbragt i  

 kapitel II i OECDs modeloverenskomst vedrørende  

 Definitioner.
Heraf følger,  

 at definitionen af fast driftssted i artikel 5 skal anvendes ved enhver  

 fortolkning af overenskomstens øvrige artikler og dermed også i alle tilfælde  

 i  

 relation til artikel 15, stk. 2, litra c.
Dette støttes af punkt 18 i  

 Introduktionen til OECDs modeloverenskomst, hvoraf følgende fremgår:  

 I  

 kapitel II defineres nogle udtryk, som bruges i mere end én artikel i  

 overenskomsten. Ved  

 fortolkningen af udtryk i dobbeltbeskatningsoverenskomster svarende til  

 OECD´s  

 modeloverenskomst skal overenskomsten således læses i sammenhæng og  

 overenskomstens definitioner skal anvendes.
Dette følger dels af almindelige  

 fortolkningsregler, dels direkte af ordlyden af artikel 5, stk. 1. En  

 isoleret  

 fortolkning af artikel 15, stk. 2, litra c, savner støtte i strukturen i  

 OECD´s  

 modeloverenskomst.
 Definitionen  

 af fast driftssted i dobbeltbeskatningsoverenskomsterne mellem Danmark og  

 medarbejdernes  

 respektive domicillande skal derfor anvendes ved afgørelsen af, om  

 kildelandet  

 eller bopælslandet har beskatningsretten til lønindkomsten.
Af  

 sammenhængen og strukturen i OECDs modeloverenskomst følger, at brugen  

 af  

 definitionen på fast driftssted i overenskomsten mellem Danmark og  

 arbejdsgiverens stat ved anvendelsen af overenskomsten mellem Danmark og  

 arbejdstagerens stat må kræve udtrykkelig hjemmel i en  

 dobbeltbeskatningsoverenskomsts  

 tekst.
En hjemmel som ikke findes på nuværende tidspunkt i overenskomster  

 svarende  

 til OECDs modeloverenskomst.
Da  

 arbejdsgiverens aktivitet offshore Danmark ifølge det oplyste har haft en  

 varighed på mindre end 6/12 måneder, har arbejdsgiveren ikke fast driftssted  

 i  

 Danmark i henhold til artikel 5 i dobbeltbeskatningsoverenskomsterne mellem  

 Danmark og medarbejdernes respektive hjemlande.
Danmark har derfor ikke  

 beskatningsretten til lønindkomsten i henhold til artikel 15, stk. 1, jf.  

 stk.  

 2, i dobbeltbeskatningsoverenskomsterne mellem Danmark og henholdsvis  

 Spanien,  

 USA, Kroatien, Belgien, Australien og Marokko og artikel 16 stk. 1, jf. stk.  

 2,  

 i dobbeltbeskatningsoverenskomsten mellem Danmark og Indien.
 Selskabet er derfor ikke pligtig til at indeholde og indbetale  

 30 % skat for ansatte bosiddende i Spanien, USA, Kroatien, Belgien,  

 Australien,  

 Marokko og Indien, der i perioden fra 8. juni til 31. august 2003 har været  

 involveret i aktivitet offshore Danmark, jf. kulbrinteopkrævningslovens § 10,  

 jf. kulbrinteskattelovens § 21, stk. 2.
