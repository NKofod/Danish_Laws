Bekendtgørelse om forbud mod  

 omsætning af fødevarer forurenet med dioxin1) I medfør af §§ 13 og 41, § 44, stk. 3, § 48a, stk. 1 og 4, og § 63,  

 stk. 3, i lov nr. 310 af 6. juni 1973 om levnedsmidler m.m., senest  

 ændret ved lov nr. 1228 af 27. december 1996, §§ 2 og 4, § 6, stk. 2, §  

 14, stk. 2-4, og § 15, stk. 4, i lov nr. 290 af 29. april 1992 om æg og  

 ægprodukter, som ændret ved lov nr. 481 af 12. juni 1996, § 19,  

 stk. 2-4, i lov nr. 342 af 12. juni 1992 om mælk, mælkeprodukter,  

 margarine, m.v. (mælkeproduktloven), som ændret ved lov nr. 481  

 af 12. juni 1996, § 2, stk. 2, § 12, §§ 14 og 15, § 19, stk. 1, § 24, stk.  

 2-4, § 26 og § 27, stk. 3, i lov nr. 343 af 14. maj 1992 om kød  

 (kødloven), som ændret ved lov nr. 481 af 12. juni 1996, § 1,  

 stk. 1, og § 3 i lov nr. 343 af 25. maj 1990 om administration af De  

 Europæiske Fællesskabers retsakter om levnedsmidler m.m., og  

 tekstanmærkning nr. 115 ad § 24 på Finansloven for  

 finansåret 1999, samt efter bemyndigelse fra ministeren for  

 fødevarer, landbrug og fiskeri fastsættes følgende:
 § 1. Bekendtgørelsen fastsætter  

 restriktioner for de i nr. 1-11 anførte produkttyper, jf. bilag  

 1:
1)	fersk fjerkrækød, 2)	fersk kød af kvæg og svin, 3)	maskinsepareret kød af kvæg, svin eller  

 fjerkræ, 4)	hakket kød og tilberedt kød af kvæg, svin eller  

 fjerkræ, 5)	kødprodukter og andre produkter af animalsk oprindelse, som  

 er produceret på grundlag af kvæg, svin eller fjerkræ, 6)	fødevarer, som indeholder andre produkter af animalsk  

 oprindelse produceret på grundlag af kvæg, svin eller  

 fjerkræ og med et fedtindhold på over 2% animalsk fedt, bortset  

 fra mælkefedt, 7)	æg, 8)	ægprodukter, bortset fra æggehvide, 9)	fødevarer, som indeholder mere end 0,2% ægfedt, f.eks.  

 ved tilsætning af mere end 2% æg eller tilsætning af mere  

 end 2% ægprodukt med et indhold på mere end 10% ægfedt, 10)	afsmeltet fedt fra kvæg, svin eller fjerkræ  

 indført fra tredjelande og behandlet i Belgien, og 11)	forarbejdet animalsk protein fra kvæg, svin eller  

 fjerkræ beregnet til menneskeføde.
 Stk. 2. Bekendtgørelsen fastsætter  

 restriktioner for de i stk. 1 nævnte fødevarer, når de  

 stammer fra dyr, som er opdrættet i Belgien eller har fået foder  

 med ingredienser fra Belgien efter 14. januar 1999, samt for afsmeltet fedt  

 indført fra tredjelande behandlet i Belgien efter den 14. januar  

 1999.
 Stk. 3. Bekendtgørelsen fastsætter ligeledes  

 restriktioner for fødevarer, som indeholder de af stk. 2 omfattede  

 fødevarer som ingredienser.
 Stk. 4. Ved fødevarer forstås i denne  

 bekendtgørelse såvel færdige fødevarer som  

 halvfabrikata og råvarer til fødevarefremstilling.
 § 2. Fødevarer omfattet af restriktioner i  

 henhold til § 1, stk. 2, må ikke indføres, medmindre de ledsages  

 af et certifikat i overensstemmelse med modellen i bilag 3.
 Stk. 2. Fødevarer omfattet af restriktioner i  

 henhold til § 1, stk. 3, må ikke indføres, medmindre de ledsages  

 af en erklæring eller et certifikat fra de belgiske myndigheder om, at  

 analyser viser, at fødevarerne ligger inden for de officielle belgiske  

 grænser for dioxin eller de i bilag 2 angivne grænser for  

 PCB.
 § 3. Fødevarer omfattet af restriktioner i  

 henhold til § 1 og som allerede er indført, må ikke  

 omsættes, medmindre der foreligger en analyseattest for det konkrete  

 vareparti eller de deri indgående animalske råvarer som viser, at  

 fødevarerne ikke er forurenet med dioxin eller at indholdet af PCB  

 ligger inden for de i bilag 2 angivne grænser, eller der fra de  

 belgiske myndigheder fremskaffes dokumentation for, at de animalske  

 råvarer stammer fra besætninger, hvor der er udtaget  

 prøver, som er analyseret og fundet at ligge inden for de officielle  

 belgiske grænser for dioxin eller de i bilag 2 angivne grænser  

 for PCB.
 Stk. 2. Analysen omtalt i stk. 1 skal være  

 foretaget af et anerkendt laboratorium i et andet land end Danmark eller skal  

 foretages i Danmark i overensstemmelse med retningslinier fastlagt af  

 Fødevaredirektoratet.
§ 4. Virksomheder, som har produceret eller  

 foretaget engrossalg af fødevarer omfattet af restriktioner i henhold  

 til § 1, skal til de virksomheder de har leveret til omgående meddele,  

 at der er leveret fødevarer omfattet af restriktioner.
Meddelelsen  

 skal indeholde en specifikation af de pågældende partier.
Kopi af  

 meddelelsen skal samtidig fremsendes til tilsynsmyndigheden.
 Stk. 2. Der skal dog ikke ske meddelelse om partier, for  

 hvilke der foreligger dokumentation, jf. § 3.
§ 5. Virksomheder, der er i besiddelse af  

 fødevarer omfattet af restriktioner i henhold til § 1, skal  

 omgående indberette dette til tilsynsmyndigheden.
Indberetningen skal  

 indeholde en specifikation af de pågældende partier.
 Stk. 2. Der skal dog ikke ske indberetning om partier for  

 hvilke der foreligger dokumentation, jf. § 3.
 § 6. Fødevarer omfattet af restriktioner i  

 henhold til § 1 for hvilke der ikke foreligger eller fremskaffes den  

 fornødne dokumentation, vil af tilsynsmyndigheden blive påbudt  

 tilintetgjort.
 Stk. 2. For fødevarer nævnt i § 1, stk. 1,  

 kan der på betingelserne anført i stk. 3 dog af  

 Fødevaredirektoratet meddeles tilladelse til at returnere varerne til  

 Belgien.
Stk. 3. Returnering af fødevarer til Belgien som  

 omtalt i stk. 2 er betinget af, at 1)	fødevarerne er produceret i Belgien efter 15. januar  

 1999, 2)	det ikke har været muligt at efterspore  

 oprindelsesbesætningen i Belgien, 3)	der ikke er foretaget undersøgelse for dioxin-indhold eller  

 PCB-indhold i fødevarerne, 4)	der indsendes skriftlig ansøgning til  

 Fødevaredirektoratet bilagt kopi af det certifikat eller  

 handelsdokument, som ledsagede fødevarerne ved ankomsten fra  

 Belgien, 5)	de belgiske myndigheder skriftligt overfor  

 Fødevaredirektoratet bekræfter, at fødevarerne kan  

 returneres, og at det angives præcis, hvortil fødevarerne skal  

 leveres, 6)	fødevarerne transporteres i en container eller et  

 transportmiddel, som forsegles med nummereret segl af tilsynsmyndigheden, 7)	fødevarerne ledsages af et af Fødevaredirektoratet  

 godkendt certifikat, og 8)	fødevarerne transporteres direkte fra det danske lager til  

 den af myndighederne i Belgien angivne destination.
 § 7. Udgifter til fremskaffelse af den i § 3, stk.  

 1, anførte dokumentation, tilintetgørelse som anført i §  

 6, stk. 1, samt oplagring og transport i forbindelse med returnering som  

 anført i § 6, stk. 2, er det offentlige uvedkommende.
§ 8. Ved udførsel af fødevarer kan  

 Fødevaredirektoratet efter krav fra myndighederne i  

 indførselslandet samt i særlige tilfælde udstede  

 attestation (certifikat) vedr. dioxin.
Anmodning om udstedelse af  

 særlig attestation rettes til Fødevaredirektoratet.
Stk. 2. For det i stk. 1 anførte certifikat  

 betaler virksomheden et gebyr på 630 kr. pr. certifikat i de  

 tilfælde, hvor det har været nødvendigt at anmode en anden  

 myndighed om at foretage særlige undersøgelser som grundlag for  

 udstedelse af certifikatet.
Gebyret betales efter påkrav.
 Stk. 3. Der opkræves et særskilt gebyr  

 på 200 kr. for udsendelse af erindringsskrivelse i tilfælde af  

 ikke-rettidig indbetaling af gebyr efter stk. 2.
 Stk. 4. Ved for sen betaling af gebyr efter stk. 2  

 opkræves 1,3 pct. af det skyldige beløb pr. påbegyndt  

 måned fra kravets forfaldsdag.
 Stk. 5. I henhold til lov om æg og  

 ægprodukter, mælkeproduktloven og kødloven er der  

 udpantningsret for de i stk. 2-4 nævnte beløb.
 § 9. Afgørelse truffet i henhold til  

 bekendtgørelsen kan påklages i henhold til §§ 20-22 samt § 24,  

 stk. 1 og 3, i bekendtgørelse nr. 176 af 24. marts 1999 om  

 Veterinær- og Fødevaredirektoratets opgaver og  

 beføjelser.
 § 10. Overtrædelse af § 2, § 3, § 4, stk. 1,  

 § 5, stk. 1, eller § 6, stk. 2 eller 3, straffes med bøde.
Stk. 2. For overtrædelse af regler fastsat med  

 hjemmel i kødloven eller lov om levnedsmidler kan straffen stige til  

 hæfte eller fængsel i indtil 1 år, hvis overtrædelsen  

 er begået forsætligt eller groft uagtsomt og hvis der ved  

 overtrædelsen er 1)	voldt skade på sundheden eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges juridiske selskaber  

 m.v. (juridiske personer) strafansvar efter reglerne i straffelovens 5.  

 kapitel.
 § 11. Bekendtgørelsen træder i kraft  

 den 28. august 1999.
 Stk. 2. Samtidig ophæves bekendtgørelse nr.  

 621 af 29. juli 1999 om forbud mod omsætning af fødevarer  

 forurenet med dioxin.
 Stk. 3. Fødevarer, som er tilbageholdt fra  

 omsætning som følge af bestemmelser i bekendtgørelse nr.  

 621, og som ikke er omfattet af denne bekendtgørelse, kan  

 omsættes under overholdelse af den øvrige  

 fødevarelovgivning.
Fødevaredirektoratet, den 19. august  

 1999 Ole Kopp Christensen /Carl-Aage Morgen Bilag 1 1)	Fjerkrækød omfattet af bekendtgørelse nr.  

 878 af 20. oktober 1994 om fersk fjerkrækød, hvori fersk  

 fjerkrækød er defineret som kød (dvs. alle spiselige dele  

 af husdyr af følgende arter: høns, kalkuner, perlehøns,  

 ænder og gæs), herunder kød der er vakuumpakket eller  

 pakket i kontrolleret atmosfære, og som med undtagelse af  

 kuldebehandling ikke har været underkastet nogen behandling, der  

 forlænger holdbarheden.
 2)	Fersk kød omfattet af bekendtgørelse nr.  

 351 af 2. maj 1996 om fersk kød m.v., hvori fersk kød er  

 defineret som kød (dvs. alle spiselige dele af kvæg  

 (herunder arterne Bubalus bubalis og Bison bison), svin, får, geder og  

 hovdyr holdt som husdyr), herunder kød der er vakuumpakket eller  

 pakket i kontrolleret atmosfære, og som med undtagelse af  

 kuldebehandling ikke har været underkastet nogen behandling, der  

 forlænger holdbarheden.
3)	Maskinsepareret kød omfattet af a)	bekendtgørelse nr. 351 af 2. maj 1996 om fersk kød  

 m.v., hvori maskinsepareret kød defineres som kød, der er  

 mekanisk udvundet fra kødbærende knogler, undtagen knogler fra  

 hovedet, fra lemmerne under forknæet og haseleddet samt fra svinehaler,  

 og som er bestemt til at anvendes på autoriserede  

 kødproduktvirksomheder, eller b)	bekendtgørelse nr. 878 af 20. oktober 1994 om fersk  

 fjerkrækød, hvori maskinsepareret fjerkrækød  

 defineres som kød af fjerkræ, der er mekanisk udvundet fra  

 kødbærende knogler, og som er bestemt til at anvendes på  

 autoriserede kødproduktvirksomheder.
 4)	Hakket kød omfattet af bekendtgørelse nr. 897  

 af 10. oktober 1996 om hakket kød og tilberedt kød, hvori  

 hakket kød defineres som fersk fjerkrækød eller fersk  

 kød som er findelt i en hakkemaskine med roterende kniv eller som er  

 hakket i en hakkemaskine med snegl.
5)	Tilberedt kød omfattet af bekendtgørelse nr.  

 897 af 10. oktober 1996 om hakket kød og tilberedt kød, hvori  

 tilberedt kød defineres som varer tilberedt helt eller delvis af  

 kød, som a)	har gennemgået en anden behandling end den, der er defineret i  

 bekendtgørelse nr. 1073 af 10. december 1996 om kødprodukter  

 m.v., eller b)	er tilsat levnedsmidler, smagsændrende stoffer eller  

 tilsætningsstoffer.
 6)	Kødprodukter omfattet af bekendtgørelse nr.  

 1073 af 10. december 1996 om kødprodukter m.v., hvori  

 kødprodukter er defineret som produkter, der er tilvirket af eller med  

 kød, og som har været underkastet en behandling, således  

 at det ved et snit til midt i produktet på snitfladen kan konstateres,  

 at kødet ikke længere har fersk køds karakteristika.
7)	Andre produkter af animalsk oprindelse omfattet af  

 bekendtgørelse nr. 1073 af 10. december 1996 om kødprodukter  

 m.v., hvori disse produkter defineres som a)	kødekstrakter, b)	afsmeltet animalsk fedt, dvs. fedt afsmeltet fra kød,  

 herunder ben, bestemt til konsum, c)	grever, dvs. de proteinholdige rester fra afsmeltning efter delvis  

 adskillelse af fedt og vand, d)	kødmel, svær i pulverform, saltet eller tørret  

 blod, saltet eller tørret blodplasma, og e)	rensede, saltede, tørrede eller varmebehandlede maver,  

 blærer og tarme.
 8)	Æg: æg til konsum eller til fremstilling af  

 ægprodukter fra husdyr af følgende arter: høns, kalkuner,  

 perlehøns, ænder og gæs.
 9)	Ægprodukter omfattet af bekendtgørelse nr. 626  

 af 14. juli 1992 om ægprodukter, hvori ægprodukter defineres som  

 produkter fremstillet af æg, deres forskellige bestanddele eller  

 blandinger deraf efter fjernelse af skal og hinder, bestemt til konsum; de  

 kan delvis suppleres med andre levnedsmidler eller tilsætningsstoffer;  

 de kan være i flydende, koncentreret, tørret, krystalliseret,  

 frossen, dybfrossen eller koaguleret form.
 10)	Forarbejdede animalske proteiner: fedtegrever, kødmel  

 og flæskesvær i pulverform.
Bilag 2 Maksimale PCB-niveauer for visse produkter Produkter Maksimalt PCB-niveau(1) Æg, ægprodukter, fersk fjerkrækød og  

 afledte produkter 200 ng/g fedt Fersk svinekød og afledte produkter 200 ng/g fedt Fersk kød af kvæg og afledte  

 produkter 200 ng/g fedt (1)   Summen af  

 følgende PCB (IUPAC): 28, 52, 101, 118, 138, 153 og 180.
Bilag 3 Sundhedscertifikat For produkter til konsum eller foderbrug af  

 belgisk oprindelse hidhørende fra tamfjerkræ, kvæg eller  

 svin som anført i artikel 1, stk. 1, A, i beslutning 1999/449/EF Bestemmelsesland:
 Dette sundhedscertifikats referencenr.:
 Ansvarligt ministerium(1)(1)  

 :
·  

 	Ministère des affaires sociales, de la santé publique er de  

 l environnement ·  

 	Ministère des classes moyennes et de l agriculture I.
Identifikation af produkterne(1) ·  

 	fersk kød som defineret i Rådets direktiv  

 64/433/EØF ·  

 	fersk fjerkrækød som defineret i Rådets direktiv  

 71/118/EØF ·  

 	maskinsepareret kød ·  

 	hakket kød og tilberedt kød som defineret i Rådets  

 direktiv 94/65/EF ·  

 	kødprodukter og andre produkter af animalsk oprindelse som  

 defineret i Rådets direktiv 77/99/EØF ·  

 	produkter til konsum, som indeholder andre produkter, der er fremstillet  

 på basis af kvæg, svin eller fjerkræ som defineret i  

 Rådets direktiv 77/99/EØF, med et indhold på over 2%  

 animalsk fedt, bortset fra mælkefedt ·  

 	æg ·  

 	ægprodukter som defineret i Rådets direktiv  

 89/437/EØF, bortset fra æggehvide ·  

 	produkter til konsum, der indeholder over 2% æg eller over 2%  

 ægprodukter med et indhold på over 10% ægfedt ·  

 	afsmeltet fedt som omhandlet i Rådets direktiv  

 92/118/EØF ·  

 	forarbejdede animalske proteiner som omhandlet i Rådets direktiv  

 92/118/EØF ·  

 	råvarer til fremstilling af foderstoffer som omhandlet i direktiv  

 92/118/EØF ·  

 	foderblandinger og forblandinger Produktet er fremstillet på basis af:  

 fjerkræ/kvæg/svin(1) Emballagens art:
 Antal udskæringer eller pakninger:
 Nettovægt:
II.
Produkternes oprindelse Den autoriserede eller registrerede virksomheds adresse og  

 veterinære autorisationsnummer eller registrerings nummer:
III.
Produkternes bestemmelsessted Produktet afsendes fra:
(afsendelsessted) Til:
(bestemmelsesland og -sted) Med følgende transportmiddel:
 Afsenders navn og adresse:
 Modtagers navn og adresse:
IV.
Erklæring Undertegnede officielle myndighed erklærer at have kendskab  

 til bestemmelserne i beslutning 1999/449/EF som ændret ved beslutning  

 1999/551/EF og attesterer, at ovennævnte produkt er i overensstemmelse  

 med beslutning 1999/449/EF, og at(1)  

 :
·  

 	produktet ikke hidrører fra dyr, der er opdrættet på  

 bedrifter, som de belgiske myndigheder har indført restriktioner for(2) , eller ·  

 	at resultatet af analysen viser, at produktet hverken er forurenet med  

 dioxin eller overskrider de PCB-grænseværdier, der er  

 anført i bilag A til beslutning 1999/449/EF.
Udfærdiget i 	, den (sted) (dato) Stempel(3) (den officielle myndigheds  

 underskrift)(3) (navn, titel og stilling med blokbogstaver) (1)   Det ikke gældende  

 overstreges.
 (1)   Det ikke gældende  

 overstreges.
 (2)   Denne mulighed er foreløbig  

 suspenderet.
 (3)   

  Underskriften og stemplet skal være i en fra påtrykket afvigende  

 farve.
 1)   Bekendtgørelsen  

 indeholder bestemmelser, der gennemfører dele af Kommissionens  

 beslutning 1999/449/EF af 9. juli 1999, EF-Tidende 1999 L 175, side 70, som  

 ændret ved Kommissionens beslutning 1999/551/EF af 6. august 1999,  

 EF-Tidende 1999 L 209, side 42.
