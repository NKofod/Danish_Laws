 Fundet, at en kommunalbestyrelse havde hjemmel i Byggelovens § 7, stk.  

 2 til at modsætte sig, at 4 parkeringspladser blev nedlagt til fordel for  

 indretning af et værksted.
Boligministeriet har i dag skrevet således til arkitekt J.
Busk Madsen,  

 St.
Kongensgade 108, 1264 K.:
»I skrivelse af 23. november 1977 meddelte boligministeriet i  

 anledning af, at De for Andelsboligforeningen St.
Kongensgade 108 havde  

 klaget over en afgørelse vedrørende ejendommen matr.nr. 343, Sankt Annæ Øster  

 kvarter, at man havde anmodet Københavns magistrat om en udtalelse.
 ./.Magistratens udtalelse foreligger nu i skrivelse af 1. marts 1978. En  

 fotokopi heraf vedlægges til Deres orientering.
Det fremgår af sagen, at foreningen i skrivelse af 16. juni 1977 ansøgte  

 magistraten om tilladelse til at ændre brugen af en bygning fra garage til  

 internt værksted og lager, idet foreningen fandt det praktisk i forbindelse  

 med egne istandsættelser at kunne benytte garagebygningen hertil.
Magistraten  

 afslog i skrivelse af 3. november 1977 ansøgningen under henvisning til, at  

 den ændrede benyttelse ville medføre nedlæggelse af 4 parkeringspladser og  

 derfor ville være i strid med byggelovens § 7, stk. 2, in fine.
I udtalelsen i skrivelse af 1. marts 1978 har magistraten yderligere  

 anført, at nedlæggelsen af de 4 parkeringspladser til fordel for etableringen  

 af et værksted ville betyde en forringelse af parkeringsforholdene for  

 ejendommen og en udnyttelse af grundens friarealer i strid med formålet med  

 arealets udlæg til bl.a. sikring af tilfredsstillende opholdsarealer for  

 ejendommens beboere.
Magistraten fastholder derfor sit i skrivelse af 3.  

 november 1977 indtagne standpunkt.
 I skrivelsen af 23. november 1977 tog ministeriet forbehold med hensyn  

 til, om foreningens klage kunne tages op til behandling, jfr. byggelovens §  

 23, stk. 1, hvorefter afgørelser truffet af Københavns magistrat kun kan  

 påklages til boligministeriet, såfremt afgørelsen omfatter spørgsmål om  

 forståelse af loven eller af en i medfør af loven fastsat bestemmelse.  

 Påklage kan endvidere tillades, hvis afgørelsen efter boligministeriets  

 vurdering har almindelig interesse eller videregående, betydelige følger for  

 klageren.
 I denne anledning skal man meddele, at boligministeriet må være enig med  

 magistraten i, at der er hjemmel i byggeloven til at modsætte sig, at de 4  

 parkeringspladser nedlægges.
 Herudover har boligministeriet ikke fundet, at betingelserne for at tage  

 klagen op til behandling er opfyldt, og man kan derfor ikke foretage sig mere  

 i sagen.
./.De modtagne bilag vedlægges.« Der henvises til magistratens B.j.nr.
AØ 5991.
 P.M.V.
 E.B.
