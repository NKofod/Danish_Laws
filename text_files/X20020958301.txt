Reduktion af antal køberetter ved  

 anvendelse af vækstfondsmodellen 1. Forespørger ønskede at vide om det ville udløse  

 afståelsesbeskatning såfremt der indgås aftale med  

 medarbejderne om, at deres køberetter til aktier omfattet af LL § 28  

 beskattes efter LL § 28 A ( vækstfondsmodellen ) mod, at medarbejderne  

 undlader at udnytte 30% af de tildelte køberetter.
 2. Ydermere ønskede man at vide om det ville udløse  

 tilskudsbeskatning for selskabet.
Beskrivelse af de faktiske forhold Et dansk selskab A tildelte i år 2000 køberetter til aktier  

 til medarbejdere, heraf 16 i Danmark.
Køberetterne kan tidligst  

 udnyttes i 2003. Retten til at udnytte køberetterne er betinget af, at  

 medarbejderne fortsat er ansat i 2003. Køberetterne kan ikke  

 overdrages.
I 2002 tilkendegiver A overfor medarbejderne, at de har mulighed for at  

 udnytte alle de tildelte køberetter.
Samtidig fik medarbejderne tilbud  

 om anvendelse af vækstfondsmodellen mod, at medarbejderne undlader at  

 udnytte 30 % af de tildelte køberetter.
Det understreges dog samtidig,  

 at tilbuddet er betinget af en positiv tilbagemelding fra  

 Ligningsrådet.
Et udenlandsk selskab B har i 2002 købt mere end 90% af aktierne i  

 selskabet, og selskabet er blevet afnoteret . B har til hensigt at  

 tvangsindløse de resterende aktier samt at afvikle det eksisterende  

 køberetsprogram før tid.
I forbindelse med afviklingen af  

 køberetsprogrammet tilbyder A medarbejderne at anvende  

 vækstfondsmodellen i forbindelse med udnyttelsen.
 Dette medfører at selskabet giver afkald på sin fradragsret.  

 For at selskabets nettoudgift efter skat kan holdes neutral, ønsker  

 selskabet, at medarbejderne som et led i aftalen kun udnytter 70% af de  

 tildelte køberetter.
Styrelsens indstilling og begrundelse Ifølge ikrafttrædelsesbestemmelserne i lov nr. 1286 af 20.  

 december 2001 kan vækstfondsmodellen anvendes for tildeling af aktier  

 og tegningsretter, der erhverves den 1. januar 2001 eller senere, og for  

 køberetter, der erhverves eller udnyttes den 1. januar 2001 eller  

 senere.
Det har således ved indførelsen af modellen været  

 hensigten, at køberetter, der er erhvervet før 1. januar 2001,  

 men endnu ikke udnyttet, skulle kunne omfattes.
Der er imidlertid ikke i  

 bemærkningerne taget stilling til hvordan.
I bemærkningerne til LL § 28 A synes det forudsat, at der ved  

 tildelingen tages hensyn til at medarbejderen modtager en  

 nettovederlæggelse, en vederlæggelse efter skat.
Såfremt  

 man ikke kan reducere i allerede erhvervede køberetter uden at der  

 statueres afståelse af en aftale og indgåelse af en ny, vil  

 medarbejderen på den måde modtage et bruttovederlag, idet  

 medarbejderen såfremt vækstfondsmodellen ikke kunne anvendes nok  

 ville have modtaget bruttovederlaget, men dog også ville være  

 blevet beskattet af det.
Det er således styrelsens opfattelse, at der kan reduceres i  

 antallet af køberetter, der kan udnyttes, når LL § 28 A-C skal  

 finde anvendelse, uden at den oprindelige køberet må anses for  

 at være afstået.
Der henses bl.a. til at aftalen skal  

 indgås mellem selskabet og medarbejderen.
 Såfremt selskabets nettoudgift skal være netutral ved  

 anvendelsen af vækstfondsmodellen skal antallet af køberetter  

 reduceres med 40 %.
 I denne situation ønsker man imidlertid alene at reducere antallet  

 af køberetter med 30%. Således tildeles medarbejderen, efter  

 aftalen om anvendelse af vækstfondsordningen, flere køberetter  

 end hvis der udelukkende skete en regulering i kraft af anvendelsen af LL §  

 28 A-C.
 I den aktuelle situation sker der en reduktion af værdien med 30 %,  

 således modtager medarbejderen aktier til en værdi af 70,  

 afgiften udgør 47 og personalegodet udgør i alt 117.
 Skematisk kan det opstilles således:
Uden reduktion Fuld reduktion Reduktion 30% antal køberetter ( a ) 100 60 70 afgiften udgør  

 ((100/60)-1)*a 67 40 47 personalegode ( b ) 167 100 117 kontrolberegning 40% af b 67 40 47 Da alternativet imidlertid kunne være at man valgte at lade  

 medarbejderen udnytte det fulde antal køberetter og selskabet  

 alligevel indbetaler afgiften vil denne variation ikke have nogen betydning  

 for besvarelsen.
 Det indstilles at der svares nej til spørgsmål 1.
Ad 2 Som det fremgår af  LL § 28, stk. 3 er der efter reglerne i  

 statsskattelovens § 6 a fradragsret for de ved ydelsen af køberetter  

 forbundne udgifter.
Såfremt medarbejder og selskab vælger at anvende muligheden  

 for at selskabet betaler medarbejderens skat, i form af en afgift, jf.
LL §  

 28 A, stk. 3, bortfalder imidlertid selskabets fradragsret for alle udgifter  

 forbundet med udstedelsen af køberetterne.
 Således skal selskabets indkomstopgørelser korrigeres for  

 eventuelle tidligere fratrukne udgifter i forbindelse med tildeling af  

 køberetterne.
Der bliver ikke tale om tilskudsbeskatning.
Princippet ved anvendelsen af  

 vækstfonds-modellen er det samme som ved tilbageholdelse af a-skat.  

 Medarbejderens personalegode er større end det medarbejderen reelt  

 får "udbetalt". Der er ikke tale om at selskabet tilgodeses på  

 nogen måde.
 Det indstilles at der svares nej på spørgsmål 2.
 Ligningsrådet tiltrådte styrelsens indstilling.
