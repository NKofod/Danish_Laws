Ved opgørelsen af udenlandsk lempelsesberettiget lønindkomst skal  

 3.000 kr.'s begrænsningen i ligningslovens § 9 fortrinsvis ske i de  

 udenlandske udgifter.
Der er tale om en ændring af eks. 101.1 i  

 personskattelovscirkulæret.
 Under henvisning til Statsskattedirektoratets skrivelse af 4. april 1989  

 (planlægningsafdelingen j.nr. 001/0593-386) skal man meddele, at der skal  

 tages hensyn til 3000 kr.'s begrænsningen i ligningslovens § 9 på følgende  

 måde:
 Ved opgørelsen af udenlandsk lempelsesberettiget lønindkomst fradrages  

 udenlandske udgifter i forbindelse med udførelsen af det indtægtsgivende  

 arbejde efter de sædvanlige regler for udenlandsk indkomst.
 3000 kr.'s begrænsningen gøres herefter fortrinsvis gældende overfor de  

 udenlandske udgifter (Det forudsættes herved, at de udenlandske udgifter ikke  

 efter deres art er udenfor 3000 kr.'s begrænsningen).
 Denne praksis betyder en ændring af eks. 101.1 i  

 personskattelovscirkulæret. Ændringen kan gennemføres med virkning for 1989  

 og med virkning for sager vedrørende alle ældre år, der fremkommer efter at  

 nærværende afgørelse er truffet.
 Man skal minde direktoratet om, at selvangivelsen for 1989 om udenlandsk  

 indkomst muligvis også skal ændres.
