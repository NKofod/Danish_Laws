 I medfør af § 2, stk. 2, og § 5, stk. 4, i lov nr. 838 af 19.
 december 1989 om afgift af affald og råstoffer fastsættes:
Afgift af råstoffer § 1.  Afgiftspligten omfatter de råstoffer, der er  

 omfattet af råstofloven.
 § 2.  Afgiften udgør 5 kr. pr. m3 af råstoffet.
 § 3.  Den afgiftspligtige mængde råstoffer omregnes  

 til m3 efter de i bilag 1 anførte omregningsfaktorer.Mængden nedrundes til  

 nærmeste hele m3.
Dækningsafgift § 4.  Ved erhvervsmæssig indførsel af de i bilag 2  

 anførte varer, som ikke i sig selv er afgiftspligtige, men som indeholder et  

 eller flere afgiftspligtige råstoffer, betales en dækningsafgift efter de i  

 samme bilag anførte omregningsfaktorer.
 Stk. 2.  Såfremt en importør kan dokumentere, at der til  

 fremstilling af indførte varer omfattet af stk. 1 er anvendt en væsentligt  

 mindre mængde afgiftspligtige råstoffer end svarende til omregningsfaktorerne  

 i bilag 2, beregnes afgiften efter den dokumenterede mængde.
 Stk. 3.  Den afgiftspligtige mængde efter stk. 1 og 2  

 nedrundes til nærmeste hele m3.
 § 5.  Ved erhvervsmæssig udførsel af de i § 4, stk. 1,  

 nævnte varer, der er fremstillet her i landet, og som indeholder et eller  

 flere afgiftspligtige råstoffer, godtgøres afgiften af den mængde  

 afgiftspligtige råstoffer, der er anvendt til fremstilling af varerne.
 Stk. 2.  Den i stk. 1 nævnte mængde anvendte  

 afgiftspligtige råstoffer omregnes til m3 efter omregningsfaktorerne i bilag  

 1.
 Stk. 3.  Den anvendte mængde afgiftspligtige råstoffer  

 skal dokumenteres ved en erklæring fra fabrikanten.
 Stk. 4.  Ved erhvervsmæssig udførsel af varer, der er  

 afgiftsberigtiget efter § 4, stk. 1 eller 2, godtgøres den dækningsafgift,  

 der er betalt i forbindelse med indførslen.
Afgiftsfritagelse og afgiftsgodtgørelse § 6.  Afgørelser om afgiftsfritagelse efter lovens § 6  

 og afgiftsgodtgørelse efter lovens § 7, stk. 1, træffes af Skov- og  

 Naturstyrelsen.
 § 7.  Skov- og Naturstyrelsens afgørelser efter § 6  

 kan påklages til miljøministeren.
 Straffe- og ikrafttrædelsesbestemmelser.
 § 8.  Medmindre højere straf er forskyldt efter den  

 øvrige lovgivning, straffes med bøde den, der forsætligt eller groft uagtsomt  

 afgiver urigtige oplysninger til brug for beregningen af afgiften.  

 Bestemmelserne i lovens § 33, stk. 4, og § 34 finder tilsvarende anvendelse.
 § 9.  Bekendtgørelsen træder i kraft den 1. juli 1992.
Stk. 2.  Samtidig ophæves bekendtgørelse nr. 876 af 20.  

 december 1989 om afgift af råstoffer.
Bekendtgørelsens § 6 finder dog fortsat  

 anvendelse ved indvinding af råstoffer, der hidtil har været fritaget for  

 afgift efter § 6, forudsat at projektet er igangsat før denne bekendtgørelses  

 ikrafttræden.
Miljøministeriet, den 16. juni 1992 Per Stig Møller / Marianne Rønnebæk Bilag 1 Liste over afgiftspligtige råstoffer med tilhørende  

 omregningsfaktorer.
