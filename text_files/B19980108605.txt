 Bekendtgørelse om betaling for  

 plantesundhedskontrol m.m.
 I medfør af § 1, stk. 3, nr. 9, i lov nr. 834 af 18.  

 december 1991 om frø, kartofler og planter, som ændret ved lov  

 nr. 1012 af 23. december 1998, § 11 i lov om planteskadegørere,  

 jf. lovbekendtgørelse nr. 687 af 18. juli 1996, og § 5 i lov om  

 administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 65  

 af 9. februar 1996, samt efter bemyndigelse fastsættes:
§ 1. Virksomheder, der er registreret efter  

 bekendtgørelse om planter, skal betale afgifter og gebyrer som fastsat  

 i bilaget, nr. 1 - 2, til dækning af Plantedirektoratets udgifter i  

 finansåret til administration og kontrol m.m. i henhold til den  

 nævnte bekendtgørelse.
Betaling sker efter kolonne 2 i bilaget,  

 hvor taksterne er fastsat efter fradrag af tilbageførte CO2  

 afgiftsmidler.
 Stk. 2. Virksomheder, der kun er registreret en del af  

 finansåret, kan ikke kræve tilbagebetaling eller afkortning af  

 grundafgiften.
 Stk. 3. Plantedirektoratet beslutter antal og omfang af  

 inspektioner på grundlag af den registrerede virksomheds type,  

 produktionens art og omfang samt mistanke om eller konstaterede angreb af  

 planteskadegørere.
 § 2. For sundhedskontrol ved udførsel og  

 for udstedelse af plantesundheds- eller reeksportcertifikat betales gebyr som  

 fastsat i bilaget, nr. 3 - 4 og 8 - 9. For udstedelse af kontrolattest og  

 attest for industriel anvendelse af friske frugter og grønsager  

 betales gebyr som fastsat i bilaget, nr. 5 - 7.
 Stk. 2. For sundhedskontrol og udstedelse af certifikater og  

 attester på hverdage mellem kl. 17.00 og kl. 7.00 samt på  

 lørdage, søndage og helligdage betales dobbelt gebyr.
 § 3. Afgifter og gebyrer tillægges  

 merværdiafgift.
 § 4. Afgifter og gebyrer nævnt i bilaget,  

 nr. 1 - 2 og 8 - 9 forfalder ved påkrav, og betaling skal ske senest 30  

 dage efter fakturaens dato.
Stk. 2. Betales forfaldne afgifter og gebyrer ikke rettidigt,  

 skal der betales en årlig rente svarende til renten i henhold til  

  rentelovens § 5. Den tillagte rente udgør dog mindst 50 kr.
For  

 gebyrer nævnt i nr. 5-7 skal der dog betales rente af beløbet  

 på 1,3 pct. månedligt for hver påbegyndt måned regnet  

 fra forfaldsdagen.
 Stk. 3. Der er udpantningsret for afgifter, gebyrer og  

 renter.
§ 5. Gebyrer nævnt i bilaget, nr. 3 - 7  

 betales ved at klæbe et værdimærke på  

 anmeldelsesblanketten eller en kopi af certifikatet.
Værdimærker  

 kan rekvireres i Plantedirektoratet mod forudbetaling af  

 gebyrbeløbet.
 § 6. Dækker de opkrævede afgifter og  

 gebyrer ikke Plantedirektoratets udgifter, kan direktoratet indregne det  

 manglende beløb ved fastsættelsen af afgifts- og gebyrsatser for  

 følgende finansår.
 Stk. 2. Overstiger de opkrævede afgifter og gebyrer  

 Plantedirektoratets udgifter, kan direktoratet indregne det overskydende  

 beløb ved fastsættelsen af afgifts- og gebyrsatser for  

 følgende finansår.
 § 7. Bekendtgørelsen træder i kraft  

 den 1. januar 1999.
 Stk. 2. Bekendtgørelse nr. 1121 af 17. december 1997 om  

 betaling for plantesundhedskontrol m. m. ophæves.
Bilag Afgifter og gebyrer Beregnede  

 takster Fastsatte takster efter fradrag af tilbageførte CO2-afgiftsmidler 1) Årligt grundafgift 1.419 kr.
 240 kr.
2) Avlskontrolafgift pr. påbegyndt ha frilandsareal eller 1000 kvm  

 væksthusareal. (Frilands- og væksthusarealer kan lægges  

 sammen og rundes op til nærmeste hele arealenhed).
a) indtil 10 arealenheder b) 10,1 - 50 arealenheder c) 50,1 og følgende arealenheder 236 kr.  

 216 kr.  

 196 kr.
 140 kr.  

 120 kr.  

 100 kr.
3) Gebyr for sundhedskontrol og udstedelse af plantesundhedscertifikat og  

 reeksportcertifikat i forbindelse med udførsel af planter, dog ikke  

 kartofler og frø, pr. certifikat, jf. dog nr. 6 205 kr.
 100 kr.
4) Gebyr for sundhedskontrol ved udførsel af afskårne plantedele  

 til dekoration, frisk frugt, friske grønsager, træ, jord,  

 voksemedier, landbrugsmaskiner m.m., eller af planter, der udføres som  

 privat flyttegods, pr. certifikat 205 kr.
 100 kr.
5) Gebyr for udstedelse af kontrolattest for friske frugter og  

 grønsager, dog ikke i forbindelse med indførsel 205 kr.
 100 kr.
6) Gebyr for samtidig udstedelse af kontrolattest, jvf. nr. 5, og  

 plantesundheds- eller reeksportcertifikat, jf. nr. 3, for samme sending 205 kr.
 100 kr.
7) Gebyr for udstedelse af »Attest for industriel anvendelse« i medfør  

 af Kommissionens forordning nr. 2251/92 om kvalitetskontrol af friske frugter  

 og grønsager, pr. certifikat 81 kr.
 0 kr.
8) Gebyr for udstedelse af plantesundhedscertifikat for korn, malt,  

 kartoffelmel,  og grønmel:
a) pr. prøve jf. oversigten nedenfor b) pr. certifikat 215 kr.  

 120 kr.
 215 kr.  

 120 kr.
9) Gebyr for udstedelse af plantesundhedscertifikat i forbindelse med  

 udførsel af frø til udsæd, pr. certifikat 80 kr.
 80 kr.
Plantesundhedscertifikat vedr. korn, malt, kartoffelmel,  

 grønmel m.m. (til nr. 8) 1.	Antal prøver pr certifikat og vare parti:
 Partistørrelse:
Antal prøver 20 tons eller derunder 1 under 100 tons 3 under 200 tons 5 under 500 tons 10 under 1000 tons 15 1000 tons og derover 17 2.	Vægt pr. prøve: 1 kg.
