Nr LSF 190 Lov om ændring af ligningsloven, kursgevinstloven, skattekontrolloven og  

 lov om arbejdsmarkedsfonde (Aktiekøberetter i koncernforhold) Fremsat af skatteministeren (Carsten Koch) den 19. februar 1998 § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret senest ved lov nr.  

 1105 af 29. december 1997, foretages følgende ændring:
 1. § 28 affattes således:
» § 28. For personer, der som vederlag modtager køberetter til  

 aktier af det selskab, hvor de er ansat, indtræder beskatningen af den  

 modtagne køberet først på det tidspunkt, hvor køberetten udnyttes eller  

 afstås.
Tilsvarende gælder beskatning af køberetter til aktier, der modtages  

 som led i en aftale om personligt arbejde i øvrigt samt for køberetter til  

 aktier, som personer, der er valgt til medlem af eller medhjælp for  

 selskabets bestyrelse, modtager som vederlag.
Beskatningen sker på grundlag  

 af køberettens værdi på udnyttelsestidspunktet henholdsvis  

 afståelsestidspunktet.
 Stk. 2. Stk. 1 finder tilsvarende anvendelse for køberetter til  

 aktier, der modtages fra et selskab, der er koncernforbundet med det selskab,  

 hvor personen er ansat m.m., jf. kursgevinstlovens § 4, stk. 2.
Stk. 3. Er der ydet køberetter omfattet af stk. 1 eller 2, kan det  

 selskab, hvor modtageren er ansat m.m., såfremt der i øvrigt efter reglerne i  

 statsskattelovens § 6 a er fradragsret herfor, ved opgørelsen af den  

 skattepligtige indkomst for det indkomstår, hvor køberetten udnyttes,  

 fradrage et beløb svarende til værdien af køberetten på  

 udnyttelsestidspunktet.
Er køberetten ydet af et selskab, der er  

 koncernforbundet med det selskab, hvor modtageren er ansat m.m., jf.  

 kursgevinstlovens § 4, stk. 2, og har sidstnævnte selskab ikke eller kun  

 delvist godtgjort det koncernforbundne selskab den herved forbundne udgift,  

 indtræder en eventuel beskatning af det selskab, hvor modtageren er ansat  

 m.m., i det indkomstår, hvor køberetten udnyttes.
Det skattepligtige beløb  

 udgør værdien af køberetten på udnyttelsestidspunktet med fradrag af en  

 eventuel betalt godtgørelse, idet fradraget dog ikke kan overstige værdien af  

 køberetten.
 Stk. 4. Afstår det selskab, hvor modtageren er ansat m.m., aktier  

 til opfyldelse af køberetter omfattet af stk. 1 eller 2, skal selskabet  

 opgøre en fortjeneste eller et tab svarende til forskellen mellem aktiernes  

 handelsværdi på afståelsestidspunktet og den kursværdi, hvortil selskabet har  

 erhvervet aktierne, efter reglerne i aktieavancebeskatningsloven.
Stk. 5. Stk. 1-4 kan ikke anvendes, såfremt reglerne i § 7 A om  

 medarbejderaktieordninger finder anvendelse.« § 2 I lov nr. 439 af 10. juni 1997 om skattemæssig behandling af gevinst og  

 tab på fordringer, gæld og finansielle kontrakter (kursgevinstloven),  

 foretages følgende ændringer:
 1. § 10, stk. 1, nr. 6, affattes således:
»6) kontantlån i danske kroner og de dertil svarende obligationer,  

 der er ydet henholdsvis udstedt af realkreditinstitutter godkendt i henhold  

 til realkreditloven, Dansk Landbrugs Realkreditfond eller Kreditforeningen af  

 Kommuner i Danmark.« 2. I § 16, 4. pkt., ændres  

 »aktieavancebeskatningslovens § 11, stk. 3,» til:  

 »aktieavancebeskatningslovens § 11, stk. 2-4,».
 3. § 22, stk. 3, 1. pkt., affattes således:
»Gevinst som en debitor opnår ved ekstraordinær hel eller delvis  

 indfrielse af et kontantlån i danske kroner, der er ydet af et  

 realkreditinstitut godkendt i henhold til realkreditloven, Dansk Landbrugs  

 Realkreditfond eller en filial af et udenlandsk kreditinstitut omfattet af  

 realkreditlovens § 3, medregnes.« 4. I § 30, stk. 3, indsættes som 2. pkt. :
»Dette gælder dog ikke for køberetter til aktier, der er omfattet af  

 ligningslovens § 28.« 5. I § 30, stk. 4, indsættes efter 1. pkt. :
»Er der indgået modgående kontrakter eller forretninger i forhold til  

 køberetter til aktier, der er omfattet af ligningslovens § 28, finder § 29  

 dog kun anvendelse for de kontrakter eller forretninger, der ikke er omfattet  

 af ligningslovens § 28.« § 3 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, som ændret bl.a. ved § 12 i lov nr. 803 af 24. oktober 1997,  

 § 2 i lov nr. 892 af 3. december 1997, § 25 i lov nr. 980 af 17. december  

 1997 og senest ved § 1 i lov nr. 1104 af 29. december 1997, foretages  

 følgende ændringer:
 1. § 8, stk. 1, litra b , affattes således:
»b) den skattepligtige værdi af privat anvendelse af bil eller  

 telefon, der helt eller delvis vederlagsfrit stilles til rådighed som led i  

 et ansættelsesforhold eller som led i en aftale om ydelse af personligt  

 arbejde i øvrigt samt den skattepligtige værdi af køberetter til aktier  

 omfattet af ligningslovens § 28, stk. 1 eller 2,» 2. I § 9, stk. 1 , indsættes efter »er gjort til  

 B-indkomst« : »og vederlag i form af køberetter til aktier«.
 3. I § 11, stk. 1, 1. pkt. , ændres »§ 8, stk. 1,  

 litra a og b samt litra e, i det omfang« til: »§ 8, stk. 1, litra a  

 samt litra b og e i det omfang,», og »jf. dog stk. 2 og 3«  

 ændres til: »jf. dog stk. 2, 3 og 8«.
 4. § 11, stk. 8 , affattes således:
» Stk. 8 . For vederlag i form af køberetter til aktier, jf. §  

 8, stk. 1, litra b, og vederlag m.v. som nævnt i § 8, stk. 1, litra e, der er  

 B-indkomst, opgør de statslige told- og skattemyndigheder på grundlag af de  

 oplysninger, der er lagt til grund ved skatteansættelsen, bidragsgrundlaget  

 og beregner bidragets størrelse.
Køberetter til aktier indgår i  

 bidragsgrundlaget med de værdier, der indgår i grundlaget for  

 indkomstbeskatning.« 5. I § 11, stk. 9 , indsættes efter »er gjort til  

 B-indkomst« : »og vederlag i form af køberetter til aktier«.
§ 4 I skattekontrolloven, jf. lovbekendtgørelse nr. 142 af 18. februar 1997,  

 som ændret senest ved § 2 i lov nr. 1106 af 29. december 1997, foretages  

 følgende ændring:
 1. I § 7 A, stk. 2, indsættes som nr. 10 :
»10) Udnyttelsen af køberetter til aktier som nævnt i ligningslovens  

 § 28, samt den ansattes m.m. afståelse af sådanne rettigheder.« § 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, § 3 og § 4 har virkning for køberetter til aktier,  

 der erhverves den 19. februar 1998 eller senere.
 Stk. 3. § 2, nr. 2, har virkning fra og med indkomståret 1998 og §  

 2, nr. 4 og 5, har virkning for køberetter til aktier, der erhverves i  

 indkomståret 1998 eller senere.
Bemærkninger til lovforslaget Almindelige bemærkninger Lovforslaget har for det første til formål at foretage en justering af  

 reglerne om udskydelse af tidspunktet for personalegodebeskatningen af  

 tildelte køberetter til aktier.
For det andet har forslaget til formål at  

 indføre pligt til at betale arbejdsmarkedsbidrag af køberetter, der tildeles  

 medarbejdere samt at indføre indberetningspligt for arbejdsgiverselskabet.
Gældende ret 1. Personalegodebeskatning Køberetter til aktier, der tildeles medarbejdere, anses for at udgøre et  

 formuegode, der er skattepligtigt efter ligningslovens § 16, jf.  

 statsskattelovens § 4 som løntillæg, såfremt køberetten kan eller forventes  

 at give mulighed for at erhverve aktier til favørkurs og dermed må anses for  

 at have en værdi for modtageren.
Efter de gældende regler er hovedreglen, at personalegodebeskatningen  

 indtræder på det tidspunkt, hvor medarbejderen erhverver endelig ret til  

 formuegodet.
Det vil som udgangspunkt sige tildelingstidspunktet.
Er der til  

 tildelingen knyttet betingelser af suspensiv karakter, anses retserhvervelsen  

 og dermed beskatningstidspunktet for udskudt til det tidspunkt, hvor  

 betingelserne er opfyldt.
Efter reglerne i ligningslovens § 28 er beskatningstidspunktet for  

 tildelte køberetter til aktier imidlertid udskudt til udnyttelsestidspunktet  

 eller afståelsestidspunktet og dermed ikke længere bundet op på  

 retserhvervelsestidspunktet.
Beskatningsgrundlaget er køberettens værdi på  

 udnyttelsestidspunktet henholdsvis afståelsestidspunktet.
Ved udnyttelse  

 opgøres køberettens værdi som forskellen mellem de omhandlede aktiers  

 handelsværdi på udnyttelsestidspunktet og den kursværdi som modtageren har  

 erhvervet aktierne til.
Ved afståelse udgør køberettens værdi et beløb  

 svarende til afståelsessummen.
I de situationer, hvor modtageren har erlagt en betaling for køberetten,  

 udgør beskatningsgrundlaget uændret køberettens værdi på  

 udnyttelsestidspunktet henholdsvis afståelsestidspunktet, idet værdien dog i  

 disse tilfælde opgøres med fradrag af den erlagte betaling.
Udnyttes  

 køberetten ved erhvervelse af aktien, anses aktien for anskaffet til det  

 beløb, der dels er betalt ved køberettens erhvervelse, dels er betalt for  

 aktien på udnyttelsestidspunktet.
Beløb betalt ved køberettens erhvervelse  

 omfatter, dels hvad der er betalt for køberetten, dels den værdi der er lagt  

 til grund ved personalegodebeskatningen.
Kun køberetter tildelt af det selskab, som modtageren er ansat i, er  

 omfattet af reglerne i ligningslovens § 28. Selv om en køberet er tildelt af  

 et andet selskab end arbejdsgiverselskabet, anses køberetten dog for modtaget  

 af arbejdsgiverselskabet, såfremt arbejdsgiverselskabet kan anses for at have  

 haft bestemmende indflydelse på, hvem der skulle modtage køberetterne og har  

 afholdt udgifterne hertil.
Det er derimod ikke et krav, at de tildelte  

 køberetter skal vedrøre aktier i det selskab, hvor modtageren er ansat.  

 Reglerne i ligningslovens § 28 omfatter således også køberetter til aktier i  

 andre selskaber end arbejdsgiverselskabet - det være sig aktier i andre  

 selskaber inden for samme koncern eller aktier i helt udenforstående  

 selskaber.
Ligningslovens § 28 gælder kun for køberetter til aktier og dermed kun for  

 en ret til at erhverve aktier, der eksisterer på leveringstidspunktet.  

 Tegningsretter, dvs. retten til som aktietegner at deltage i en  

 kapitaludvidelse, er således ikke omfattet af bestemmelsen.
Ved udtrykket  

 »aktier« forstås såvel aktier som anparter omfattet af  

 aktieavancebeskatningsloven, jf. aktieavancebeskatningslovens § 1, stk. 1.
Det selskab, der har tildelt køberetter til medarbejdere, har efter  

 statsskattelovens § 6 a fradrag for udgifter forbundet med de tildelte  

 køberetter.
For køberetter omfattet af ligningslovens § 28 er selskabets  

 fradragstidspunkt tilsvarende udskudt til det tidspunkt, hvor medarbejderen  

 udnytter eller afstår den modtagne køberet og fradraget udgør samme beløb,  

 som køberettens skattepligtige værdi for medarbejderen.
Reglen om udskydelse  

 af fradragstidspunktet omfatter kun udgifter til køberetter, hvor modtageren  

 er omfattet af reglerne i ligningslovens § 28. Hvorvidt der overhovedet er  

 fradragsret for de udgifter, der er forbundet med de tildelte køberetter,  

 beror ikke på ligningslovens § 28, idet ligningslovens § 28 ikke indeholder  

 nogen fradragshjemmel, men alene er en regel om udskydelse af  

 beskatningstidspunktet for udgifter, som selskabet efter andre regler måtte  

 have fradragsret for.
Efter de gældende regler indtræder der beskatning af køberetten, såfremt  

 denne udnyttes eller afstås.
Der vil være tale om beskatning - som personlig  

 indkomst - af køberettens værdi på udnyttelses- henholdsvis  

 afståelsestidspunktet og dermed også om beskatning af en eventuel  

 værdistigning fra tildelingen (retserhvervelsen) frem til dette tidspunkt.  

 Hvor køberetten afstås eller udnyttes ved differenceafregning, indebærer  

 dette samtidig, at betingelserne for at undtage køberetten fra beskatning  

 efter kursgevinstlovens regler for finansielle kontrakter ikke længere er  

 opfyldt - kravet i kursgevinstlovens § 30, stk. 3, om, at levering rent  

 faktisk finder sted og at aftalens parter forbliver de samme, er ikke  

 overholdt.
Det vil sige, at der skal gennemføres en lagerbeskatning  

 (kapitalindkomst) fra tildelingstidspunktet (retserhvervelsestidspunktet)  

 frem til udnyttelses- henholdsvis afståelsestidspunktet.
De gældende regler  

 kan således i princippet medføre en dobbeltbeskatning.
 Samme situation kan opstå, såfremt der er indgået modgående kontrakter  

 eller forretninger, idet dette betyder, at betingelsen for at undtage  

 køberetten fra beskatning efter kursgevinstlovens regler om finansielle  

 kontrakter ikke er opfyldt, jf. kursgevinstlovens § 30, stk. 4.
2. Arbejdsmarkedsbidrag For så vidt angår personalegoder, skal der efter gældende regler betales  

 arbejdsmarkedsbidrag af den skattepligtige værdi af fri kost og logi for  

 personligt arbejde i tjenesteforhold omfattet af kildeskattelovens § 43, stk.  

 1, og som dermed er »født« A-indkomst, samt den skattepligtige  

 værdi af fri bil og telefon, der stilles til rådighed som led i et  

 ansættelsesforhold eller som led i en aftale om ydelse af personligt arbejde  

 i øvrigt, som er gjort til A-indkomst med hjemmel i kildeskattelovens § 43,  

 stk. 2.
Lovforslaget 1. Personalegodebeskatning De gældende regler i ligningslovens § 28 finder som nævnt ikke anvendelse,  

 såfremt der er tale om køberetter til aktier tildelt af andre selskaber end  

 det selskab, hvor modtageren er ansat m.m., medmindre det selskab, hvor  

 modtageren er ansat m.m., kan anses for at have haft bestemmende indflydelse  

 på, hvem der skulle modtage køberetterne og har afholdt udgifterne hertil.
Det har imidlertid efterfølgende vist sig, at reglerne i ligningslovens §  

 28 med den gældende udformning har fået et mere begrænset anvendelsesområde,  

 end det egentlig har været tilsigtet.
De fleste større koncerner opererer med  

 en model for tildeling af køberetter, som indebærer, at ordningerne typisk  

 vil falde uden for de nuværende regler.
Ordningerne er i næsten alle tilfælde  

 opbygget således, at ansatte i datterselskaber modtager køberetten direkte  

 fra holdingselskabet, at holdingselskabet bestemmer, hvem i datterselskabet,  

 der skal tildeles køberetter og at datterselskabet ikke refunderer  

 holdingselskabet dets udgifter til opfyldelse af køberetten.
 Der er derfor behov for en udvidelse af anvendelsesområdet for reglerne i  

 ligningslovens § 28, således at reglerne om udskydelse af  

 beskatningstidspunktet finder tilsvarende anvendelse, hvor køberetter  

 tildeles i koncernforhold.
Det foreslås derfor, at reglerne om udskydelse af beskatningstidspunktet  

 tillige skal finde anvendelse for køberetter, der modtages fra et selskab,  

 der er koncernforbundet med det selskab, hvor modtageren er ansat m.m.
Et  

 koncernforbundet selskab foreslås defineret i overensstemmelse med  

 koncerndefinitionen i kursgevinstlovens § 4, stk. 2.
 I forlængelse af den foreslåede udvidelse med køberetter modtaget af et  

 koncernforbundet selskab foreslås en række justeringer af reglen vedrørende  

 selskabets fradrag for den modsvarende udgift.
Det foreslås, at fradraget altid udskydes til det indkomstår, hvor de  

 tildelte køberetter udnyttes og dermed at fradragstidspunktet fremover også  

 bliver udnyttelsesåret, hvor den ansatte måtte have afstået den tildelte  

 køberet.
Som en konsekvens heraf foreslås det, at fradraget altid og dermed  

 også , hvor der er sket afståelse, skal opgøres som et beløb svarende til  

 køberettens værdi på udnyttelsestidspunktet.
Da selskabets udgift relaterer  

 sig til køberettens udnyttelse, er det fundet rimeligt, at fradragstidspunkt  

 og opgørelsen af fradragsbeløbet skal følge udnyttelsen og ikke et  

 afståelsestidspunktet og en afståelsessum, som ikke nødvendigvis udtrykker  

 den reelle udgift for selskabet.
Hvor modtageren af de tildelte køberetter er omfattet af reglerne i  

 ligningslovens § 28 og der efter statsskattelovens § 6 a er fradragsret for  

 udgifter forbundet med de tildelte køberetter, skal fradragsretten efter  

 forslaget altid tilkomme det selskab, hvor modtageren er ansat m.m., dvs.  

 også selv om køberetten er ydet af et koncernforbundet selskab.
Hvor  

 køberetten er ydet af et koncernforbundet selskab, uden at  

 arbejdsgiverselskabet har refunderet det koncernforbundne selskab dets  

 udgifter i den forbindelse, anses arbejdsgiverselskabet typisk for at have  

 modtaget et tilskud, en udlodning eller lignende, som efter  

 skattelovgivningens almindelige regler kan være skattepligtigt for selskabet.  

 Det foreslås, at beskatningstidspunktet for det herved modtagne tilskud m.v.  

 tilsvarende udskydes til det indkomstår, hvor modtageren udnytter køberetten.
Udnyttes køberetten, skal selskabet levere den eller de omhandlede aktier.  

 Når selskabet leverer eksisterende aktier, er der tale om en afståelse af  

 aktier, der er omfattet af aktieavancebeskatningslovens regler.
For at sikre  

 at det selskab, hvor modtageren er ansat m.m., ikke kan opnå fradrag to gange  

 for samme beløb, dels via reglen om fradrag for den modsvarende udgift, dels  

 via aktieavancebeskatningslovens regler, indeholder forslaget en særlig regel  

 om opgørelse af fortjeneste eller tab på de afståede aktier.
Endelig indeholder lovforslaget ændringer af kursgevinstloven, som skal  

 sikre mod dobbeltbeskatning i tilfælde af afståelse m.v. eller indgåelse af  

 modgående kontrakter.
Samme beløb bør kun beskattes een gang og da der  

 samtidig ikke bør være mulighed for at undgå personalegodebeskatningen blot  

 ved at afstå køberetten eller indgå en modgående kontrakt, foreslås det  

 præciseret, at reglerne i kursgevinstloven ikke finder anvendelse, når  

 afståelsen m.v. er omfattet af ligningslovens § 28, eller der er indgået en  

 modgående kontrakt.
2. Arbejdsmarkedsbidrag I tilknytning til de ovenfor omtalte udvidelser af anvendelsesområdet for  

 reglerne i ligningslovens § 28, foreslås de omhandlede vederlag omfattet af  

 bidragsgrundlaget efter lov om arbejdsmarkedsfonde for lønmodtagere og  

 honorarmodtagere.
I følge forslaget vil de pågældende vederlag skulle indgå i  

 bidragsgrundlaget med de værdier og på det tidspunkt, hvormed de indgår i  

 grundlaget for indkomstbeskatning.
Opkrævningen af arbejdsmarkedsbidraget  

 vil, som det er tilfældet med andre bidragspligtige B-indkomster, ske ved de  

 statslige told- og skattemyndigheders foranstaltning.
Af samme grund foreslås  

 det, at køberetterne ikke skal indgå i bidragsgrundlaget for arbejdsgivernes  

 eget arbejdmarkedsbidrag.
Baggrunden for forslaget er bl.a., at de pågældende  

 køberetter helt eller delvist kan træde i stedet for et egentligt  

 (bidragspligtigt) lønvederlag.
Da der efter gældende regler skal betales  

 arbejdsmarkedsbidrag af et egentligt lønvederlag, findes det rimeligt, at der  

 også indføres pligt til at betale arbejdsmarkedsbidrag af de omhandlede  

 køberetter.
3. Skattekontrolloven De køberetter, der omfattes af dette lovforslag, ydes som vederlag til  

 lønmodtagere.
Det foreslås derfor, at der skabes mulighed for at etablere en  

 indberetningsordning vedrørende udnyttelsen samt den ansattes m.m. afståelse  

 af sådanne køberetter.
Oplysningen vil blive brugt i kontroløjemed, men vil i  

 det omfang, det er hensigtsmæssigt, blive fortrykt på  

 selvangivelsesblanketten.
Høring Lovforslaget har været til høring hos Finansrådet, Advokatrådet,  

 Foreningen af Statsautoriserede Revisorer, Foreningen af Registrerede  

 Revisorer, Erhvervenes Skattesekretariat, Kommunernes Landsforening,  

 Københavns Kommune, Frederiksberg Kommune, Skattechefforeningen,  

 Skatterevisorforeningen, Erhvervsministeriet, Finansministeriet,  

 Økonomiministeriet og Justitsministeriet.
Administrative konsekvenser Lovforslaget skønnes at medføre engangsudgifter i Told2Skat i 1998 på 1,8  

 mill. kr. til tilretning af edb-systemer og information.
Provenumæssige konsekvenser Den foreslåede udvidelse af anvendelsesområdet for ligningslovens § 28  

 samt de hertil knyttede foreslåede ændringer og præciseringer har ikke i sig  

 selv provenumæssige konsekvenser, idet de samlet set sikrer § 28 det  

 oprindeligt tilsigtede anvendelsesområde.
Udvidelsen af grundlaget for arbejdsmarkedsbidraget til også at omfatte  

 aktiekøberetter vil medføre et vist merprovenu, som det ikke er muligt at  

 kvantificere nærmere.
Merprovenuet skønnes dog at være beskedent.
Økonomiske og administrative konsekvenser for erhvervslivet Lovforslagets præciseringer m.v. skønnes at skabe klarere regler til gavn  

 for erhvervsvirksomhederne.
Herudover vil den foreslåede udvidelse af  

 arbejdsmarkedsbidragsgrundlaget neutralisere en utilsigtet begunstigelse af  

 udbetaling af vederlag til ansatte i form køberetter.
 Lovforslaget har været forelagt Erhvervsministeriets Testpanel.  

 Lovforslaget vil være administrativt neutralt for 86 pct. af virksomhederne,  

 idet de vurderer, at de foreslåede ændringer af ligningsloven, lov om  

 arbejdsmarkedsfonde og skattekontrolloven ikke vil berøre deres  

 administration.
Under 10 pct. af virksomhederne vurderer, at lovforslaget vil medføre  

 administrative byrder både på engangsbasis og løbende.
Byrderne kan primært  

 henføres til registreringer og indberetninger af køberetterne, og vil typisk  

 tage 1-60 minutter på engangsbasis og 1-30 minutter pr. måned for de berørte  

 virksomheder.
Enkelte virksomheder (ca. 5 pct.) får desuden behov for ekstern rådgivning  

 som følge af lovforslaget.
På engangsbasis anslås dette typisk til 1-4 timer,  

 mens den løbende eksterne rådgivning for de fleste anslås til 1/2-2 timer pr.  

 måned.
Det skal bemærkes, at lovforslaget er undergået visse ændringer i forhold  

 til den udgave, som har været i Testpanelet.
For det første er et forslag om  

 at udvide arbejdsmarkedsbidraget til også at omfatte gaver, gratialer o.lign.  

 samt fratrædelsesgodtgørelser, der udbetales i form af naturalier, udgået.  

 For det andet er forslaget vedrørende indførelse af indberetningspligt i  

 forhold til aktiekøberetter blevet ændret, således at indberetningspligten  

 alene vedrører udnyttelsen og den ansattes eventuelle afståelse, hvor der  

 tidligere var lagt op til indberetning ved såvel ydelsen som udnyttelsen og  

 alle afståelser.
Forholdet til EU-retten Lovforslaget indeholder ikke EU-retlige aspekter.
Miljømæssige konsekvenser Lovforslaget anses ikke for at indeholde miljømæssige konsekvenser.
Bemærkninger til de enkelte bestemmelser Til § 1 Det foreslås for det første, at reglerne om, at beskatningstidspunktet for  

 køberetter til aktier, der er tildelt i ansættelsesforhold m.m., udskydes til  

 udnyttelsestidspunktet henholdsvis afståelsestidspunktet, udvides til også at  

 omfatte de situationer, hvor køberetten tildeles af et selskab, der er  

 koncernforbundet med det selskab, hvor modtageren er ansat m.m.
Definitionen  

 af et koncernforbundet selskab følger definitionen i kursgevinstlovens § 4,  

 stk. 2. Efter kursgevinstlovens § 4, stk. 2, anses selskaber m.v. for  

 koncernforbundne, hvis samme aktionærkreds eller en fond direkte eller  

 indirekte ejer mere end 50 pct. af aktiekapitalen i hvert selskab eller  

 direkte eller indirekte råder over mere end 50 pct. af stemmerne i hvert  

 selskab.
Ud over moder- og datterselskaber omfatter definitionen således  

 f.eks. også søsterselskaber.
Anvendelsen af kursgevinstlovens  

 koncerndefinition betyder en bredere definition af koncerner, end den der  

 efter praksis benyttes i forhold til reglerne i ligningslovens § 7 A om  

 medarbejderaktieordninger, idet sidstnævnte kun omfatter moderselskaber samt  

 datter- og datterdatterselskaber.
For det andet foreslås det, at fradraget for den modsvarende udgift altid  

 skal foretages i det indkomstår, hvor køberetten udnyttes, også selvom  

 modtageren måtte have afstået køberetten forinden.
I konsekvens heraf skal  

 fradraget altid opgøres til et beløb svarende til køberettens værdi på  

 udnyttelsestidspunktet.
Endvidere skal retten til at fradrage den modsvarende  

 udgift efter forslaget altid tilkomme det selskab, hvor modtageren er ansat  

 m.m.
Uanset om køberetten ydes af et koncernforbundet selskab, er det således  

 arbejdsgiverselskabet, der har fradragsretten.
Den modsvarende udgift er  

 defineret som et beløb svarende til køberettens værdi på  

 udnyttelsestidspunktet.
Er køberetten ydet af et koncernforbundet selskab, og  

 har arbejdsgiverselskabet refunderet koncernselskabet dets udgifter i den  

 forbindelse, vil situationen typisk være den, at koncernselskabet ikke skal  

 medregne refusionsbeløbet ved indkomstopgørelsen, og modsat at  

 arbejdsgiverselskabet ikke har fradragsret for den betalte refusion.
En  

 godtgørelse af dokumenterede udgifter, som et selskab har afholdt på vegne af  

 et andet selskab, anses således efter praksis normalt som værende  

 indkomstopgørelsen uvedkommende både i forhold til modtager og yder.
Har  

 arbejdsgiverselskabet ikke eller kun delvist godtgjort koncernselskabet dets  

 udgifter, anses arbejdgiverselskabet derimod typisk for at have modtaget et  

 beløb fra koncernselskabet i form af et tilskud, en udlodning eller lignende.  

 Det foreslås, at beskatningstidspunktet for det herved modtagne tilskud m.v.  

 tilsvarende udskydes til det indkomstår, hvor køberetten udnyttes.
Det  

 modtagne tilskud m.v. er defineret som et beløb svarende til køberettens  

 værdi på udnyttelsestidspunktet.
Har arbejdsgiverselskabet betalt en delvis  

 godtgørelse til koncernselskabet, skal beløbet (= køberettens værdi)  

 reduceres med den betalte godtgørelse, idet der dog ikke kan fragå et større  

 beløb end et beløb svarende til køberettens værdi.
Der kan således højest  

 blive tale om, at det skattepligtige beløb går i nul.
De foreslåede ændringer ændrer ikke ved, at der alene er tale om en regel  

 om udskydelse af beskatningstidspunktet.
Hvorvidt der overhovedet er  

 fradragsret for den modsvarende udgift, skal således fortsat afgøres på  

 grundlag af skattelovgivningens almindelige regler, hvilket nu udtrykkeligt  

 er præciseret i bestemmelsen.
Tilsvarende finder skattelovgivningens  

 almindelige regler, herunder eksempelvis selskabsskattelovens § 13,  

 anvendelse ved vurderingen af, hvorvidt det modtagne tilskud m.v. er  

 skattepligtigt for arbejdsgiverselskabet.
For det tredie foreslås der indsat en særlig regel om opgørelse af  

 fortjeneste og tab på aktier, som det selskab, der skal opfylde de ydede  

 køberetter, afstår til opfyldelsen.
Efter aktieavancebeskatningsloven opgøres  

 fortjeneste og tab som forskellen mellem afståelsessummen og  

 anskaffelsessummen.
Ved afvikling af køberetter til aktier ved levering udgør  

 aktiernes anskaffelsessum og dermed afståelsessummen for den part, der skal  

 levere aktierne, den aftalte kontraktspris.
Selskabets afståelsessum vil  

 dermed være den kursværdi, som modtageren erhverver aktierne til, dvs.  

 favørkursen.
Da selskabet efter ligningslovens § 28 kan fradrage forskellen  

 mellem handelsværdien på afståelsestidspunktet og favørkursen, vil en  

 anvendelse af aktieavancebeskatningslovens opgørelsesregler kunne medføre, at  

 selskabet opnår fradrag for den samme udgift to gange.
Derfor foreslås der  

 indsat en regel om, at fortjeneste/tab på de afståede aktier i stedet skal  

 opgøres som forskellen mellem handelsværdien på afståelsestidspunktet og  

 anskaffelsessummen.
Der er alene tale om en opgørelsesregel.
Hvorvidt  

 selskabet er skattepligtig af fortjeneste/tab på aktierne skal fortsat  

 afgøres efter aktieavancebeskatningslovens regler.
Særreglen skal efter  

 forslaget kun gælde i forhold til det selskab, hvor modtageren er ansat m.m.,  

 idet det kun er dette selskab, der er omfattet af fradragsreglen i  

 ligningslovens § 28. Det vil sige, at særreglen kun vil være relevant, hvor  

 det er arbejdsgiverselskabet, som har ydet køberetter til de ansatte m.m.
 Endelig foreslås det, at såfremt ydede køberetter til aktier er omfattet  

 af reglerne i ligningslovens § 7 A om medarbejderaktieordninger, så finder  

 reglerne i ligningslovens § 28 ikke anvendelse.
Til § 2 Til nr. 1 og 3 Det foreslås, at det i stedet for en henvisning til realkreditlovens § 21,  

 stk. 6, udtrykkeligt nævnes i de pågældende bestemmelser, hvilke institutters  

 kontantlån, der er omfattet af bestemmelserne.
Bestemmelserne bliver dermed  

 mere læsevenlige samtidig med, at et eventuelt behov for konsekvensrettelser  

 som følge af ændringer i realkreditloven bortfalder.
 De foreslåede ændringer indeholder ikke ændringer af indholdsmæssig  

 karakter.
Til nr. 2 Der er tale om en rettelse, som sikrer, at bestemmelsen bliver bragt i  

 overenstemmelse med det oprindelige indhold.
Til nr. 4 Det foreslås, at kravet om levering, som forudsætning for undtagelsen fra  

 reglerne i kursgevinstlovens § 29 om beskatning af finansielle kontrakter,  

 ikke skal finde anvendelse i forhold til køberetter til aktier, der er  

 omfattet af ligningslovens § 28. Undtagelsen fra leveringskravet gælder såvel  

 i forhold til modtageren af køberetten som i forhold til det selskab, der har  

 ydet køberetten.
Den foreslåede ændring betyder, at såfremt modtageren afstår køberetten  

 eller udnytter denne ved differenceafregning, vil der alene indtræde  

 beskatning efter reglerne i ligningslovens § 28, dvs. at der alene vil blive  

 tale om personalegodebeskatning.
Hvis modtageren derimod lader køberetten  

 udløbe uudnyttet, vil der omvendt alene blive tale om beskatning efter  

 reglerne i kursgevinstlovens § 29. Grunden til, at der i sidstnævnte  

 situation indtræder beskatning efter kursgevinstloven, er, at køberetter, der  

 udløber uudnyttede, ikke er omfattet af ligningslovens § 28, hvorfor den  

 foreslåede undtagelse fra leveringskravet ikke finder anvendelse.
Til nr. 5 Det foreslås, at køberetter til aktier, der er omfattet af ligningslovens  

 § 28, skal være undtaget fra beskatning efter reglerne i kursgevinstlovens §  

 29, selv om der er indgået modgående kontrakter eller forretninger.  

 Undtagelsen fra beskatning efter kursgevinstlovens § 29 omfatter kun tildelte  

 køberetter omfattet af ligningslovens § 28, og ikke de modgående kontrakter  

 eller forretninger.
I forhold til de modgående kontrakter eller forretninger  

 vil reglerne i kursgevinstlovens § 29 således fortsat finde anvendelse.
Den foreslåede ændring betyder, at såfremt der er indgået modgående  

 kontrakter eller forretninger og modtageren afstår køberetten eller udnytter  

 denne ved erhvervelse af aktien eller ved differenceafregning, vil der alene  

 indtræde beskatning efter reglerne i ligningslovens § 28, dvs. at der alene  

 vil blive tale om personalegodebeskatning.
Hvis modtageren derimod lader  

 køberetten udløbe uudnyttet, vil der omvendt alene blive tale om beskatning  

 efter reglerne i kursgevinstlovens § 29. Grunden til, at der i sidstnævnte  

 situation indtræder beskatning efter kursgevinstloven, er, at køberetter, der  

 udløber uudnyttede, ikke er omfattet af ligningslovens § 28, hvorfor den  

 foreslåede undtagelse vedrørende modgående kontrakter og forretninger ikke  

 finder anvendelse.
Til § 3 Med den foreslåede ændring af arbejdsmarkedsfondslovens § 8, stk. 1, litra  

 b, udvides bidragsgrundlaget for lønmodtagere og honorarmodtagere til at  

 omfatte den skattepligtige værdi, dvs. de værdier, der danner grundlag for  

 indkomstbeskatningen, af køberetter til aktier, jf. ligningslovens § 28, stk.  

 1-2.
 Den foreslåede ændrede affattelse af opkrævningsbestemmelserne i § 11,  

 stk. 1, og § 11, stk. 8, er en konsekvens af den ovenfor omtalte udvidelse af  

 bidragsgrundlaget.
 Endelig indebærer de foreslåede tilføjelser i § 9, stk. 1, og § 11, stk.  

 9, at værdien af køberetter til aktier ikke skal medregnes i  

 bidragsgrundlaget for arbejdsgivernes eget arbejdsmarkedsbidrag.
 Der henvises endvidere til lovforslagets almindelige bemærkninger.
Til § 4 Efter forslaget bemyndiges skatteministeren til at bestemme, at den, der  

 som led i sin virksomhed yder medarbejdere køberetter til aktier, skal  

 foretage indberetning til de statslige told- og skattemyndigheder.  

 Bemyndigelsen vedrører for det første oplysninger om udnyttelsen af sådanne  

 køberetter samt oplysning om værdien af køberetten på udnyttelsestidspunktet.  

 Hermed sikres, at værdien af køberetten bliver beskattet.
For det andet  

 vedrører bemyndigelsen oplysninger om den ansattes m.m. afståelse af en sådan  

 køberet, dvs. oplysning om den 1. afståelse.
For så vidt angår  

 afståelsessituationen, vil der i forbindelse med den nærmere udmøntning af  

 indberetningspligten blive taget hensyn til, at selskabet måske ikke altid  

 vil være bekendt med, at den ansatte m.m. har afstået køberetten.
Til § 5 Til stk. 1 Det foreslås, at loven træder i kraft dagen efter bekendtgørelsen i  

 Lovtidende.
 Den foreslåede ændring af kursgevinstlovens § 10, stk. 1, nr. 6, jf.  

 forslagets § 2, nr. 1, og den foreslåede ændring af kursgevinstlovens § 22,  

 stk. 3, 1. pkt., jf. forslagets § 2, nr. 3, træder således i kraft dagen  

 efter bekendtgørelsen i Lovtidende.
Til stk. 2 Det foreslås, at ændringen af ligningslovens § 28 skal have virkning for  

 køberetter, der erhverves den 19. februar 1998 eller senere.
 Endvidere foreslås det, at udvidelsen af bidragsgrundlaget efter lov om  

 arbejdsmarkedsfonde til at omfatte køberetter til aktier skal have virkning  

 for køberetter, der erhverves den 19. februar 1998 eller senere.
 Endelig foreslås det, at ændringen af skattekontrolloven om indførelse af  

 indberetningspligt skal have virkning for køberetter, der erhverves den og  

 dermed ydes den 19. februar 1998 eller senere.
Til stk. 3 Det foreslås, at de øvrige ændringer af kursgevinstloven, jf. forslagets §  

 2, nr. 2, 4 og 5, skal have virkning fra og med indkomståret 1998. Ændringen  

 vedrørende køberetter til aktier, jf. forslagets § 2, nr. 4 og 5, skal  

 således efter forslaget have virkning for køberetter, der erhverves i  

 indkomståret 1998 eller senere.
Skriftlig fremsættelse (19. februar 1998) Skatteministeren (Carsten Koch):
 Jeg skal hermed tillade mig at fremsætte:
 Forslag til lov om ændring af ligningsloven, kursgevinstloven,  

 skattekontrolloven og lov om arbejdsmarkedsfonde. (Aktiekøberetter i  

 koncernforhold).
(Lovforslag nr.
L 190).
Lovforslaget har tre formål.
For det første at justere reglerne om  

 udskydelse tidspunktet for personalegodebeskatningen af tildelte køberetter  

 til aktier, for det andet at indføre pligt til at betale arbejdsmarkedsbidrag  

 af tildelte køberetter og for det tredie at indføre en indberetningspligt for  

 det selskab, hvor modtageren er ansat.
De gældende regler om udskydelse af beskatningstidspunktet omfatter alene  

 køberetter til aktier, der er tildelt af det selskab, hvor modtageren er  

 ansat.
Køberetter anses for modtaget af arbejdsgiverselskabet, såfremt  

 køberetterne kommer direkte for arbejdsgiverselskabet eller såfremt  

 arbejdsgiverselskabet kan anses for at have haft bestemmende indflydelse på,  

 hvem der skulle modtage køberetterne og har afholdt udgifterne hertil.
Det foreslås, at reglernes anvendelsesområde udvides, således at de  

 tillige finde anvendelse, hvor køberetten tildeles af et selskab, der er  

 koncernforbundet med arbejdsgiverselskabet.
Efter forslaget skal et  

 koncernforbundet selskab defineres i overensstemmelse med kursgevinstlovens  

 koncerndefinition.
Efter denne definition anses selskaber m.v. for  

 koncernforbundne, hvis samme aktionærkreds eller en fond direkte eller  

 indirekte ejer mere end 50 pct. af aktiekapitalen i hvert selskab eller  

 direkte eller indirekte råder over mere end 50 pct. af stemmerne i hvert  

 selskab.
I forlængelse af den foreslåede udvidelse af anvendelsesområdet indeholder  

 forslaget en række justeringer af reglerne vedrørende selskabets fradrag for  

 den modsvarende udgift.
Hvor der er fradragsret for de udgifter, der er  

 forbundet med de tildelte køberetter, foreslås det, at fradragsretten altid  

 skal tilkomme arbejdsgiverselskabet, dvs. også selv om køberetten kommer fra  

 et koncernforbundet selskab.
Samtidig foreslås det, at fradraget altid  

 udskydes til det tidspunktet, hvor den tildelte køberet udnyttes, uanset om  

 den ansatte måtte have afstået den tildelte køberet.
For at undgå at  

 arbejsgiverselskabet kan opnå fradrag to gange for samme udgift, dels via  

 reglen om fradrag for den modsvarende udgift, dels via  

 aktieavancebeskatningslovens regler, indeholder forslaget en særlig regel om  

 opgørelse af fortjeneste og tab på de aktier, der afstås til opfyldelse af de  

 tildelte køberetter.
Opgørelsesreglen har alene betydning, hvor det er  

 arbejdsgiverselskabet, der skal levere aktier til opfyldelse af køberetterne,  

 og indebærer, at selskabet ved opgørelsen skal anvende handelsværdien på  

 afståelsestidspunktet i stedet for den favørkursværdi, som modtageren  

 erhverver aktierne til.
I tilknytning til reglerne om udskydelse af tidspunktet for  

 personalegodebeskatningen af tildelte køberetter til aktier foreslås et par  

 ændringer af kursgevinstloven, som skal sikre mod dobbeltbeskatning i  

 tilfælde af afståelse m.v. eller indgåelse af modgående kontrakter.
De  

 foreslåede ændringer betyder, at der i disse situationer kun bliver tale om  

 personalegodebeskatning og ikke tillige beskatning efter kursgevinstloven.
Lovforslaget indeholder som nævnt tillige et forslag om indførelse af  

 pligt til at betale arbejdsmarkedsbidrag af tildelte køberetter til aktier.  

 Opkrævningen af arbejdsmarkedsbidraget, herunder opgørelsen af  

 bidragsgrundlaget og beregningen af bidragets størrelse, skal efter forslaget  

 foretages af de statslige told- og skattemyndigheder.
Af samme grund foreslås  

 det, at køberetterne ikke skal indgå i bidragsgrundlaget for arbejdsgivernes  

 eget arbejdsmarkedsbidrag.
Endelig foreslås det som nævnt, at der indføres mulighed for etablering af  

 en indberetningsordning vedrørende køberetter til aktier, der tildeles  

 ansatte.
Indberetningsordningen vil bl.a. kunne omfatte oplysning om  

 udnyttelse og den ansattes afståelse af tildelte køberetter, herunder  

 angivelse af køberettens værdi på udnyttelsestidspunktet.
Justeringen af reglerne om udskydelse af beskatningstidspunktet for  

 personalegodebeskatningen af tildelte køberetter til aktier har ikke i sig  

 selv provenumæssige konsekvenser, idet justeringen samlet set sikrer, at  

 reglerne får det oprindeligt tilsigtede anvendelsesområde.
Udvidelsen af  

 grundlaget for arbejdsmarkedsbidraget til også at omfatte køberetter til  

 aktier vil medføre et vist merprovenu, som det ikke er muligt at kvantificere  

 nærmere, men merprovenuet skønnes dog at være beskedent.
Lovforslaget skønnes  

 at medføre engangsudgifter for Told2Skat i 1998 på 1,8 mill. kr. til  

 tilretning af edb-systemer og information.
Lovforslagets præciseringer m.m. skønnes at skabe klarere regler til gavn  

 for erhvervsvirksomhederne.
Herudover vil den foreslåede udvidelse af  

 arbejdsmarkedsbidragsgrundlaget neutralisere en utilsigtet begunstigelse af  

 udbetaling af vederlag til ansatte i form af køberetter til aktier.
 Lovforslaget har været forelagt Erhvervsministeriets Testpanel. 86 pct. af  

 virksomhederne vurderede, at lovforslaget ikke ville berøre deres  

 administration.
 Idet jeg i øvrigt henviser til lovforslagets bemærkninger, skal jeg  

 anbefale forslaget til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af forslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret senest ved lov nr.  

 1105 af 29. december 1997, foretages følgende ændring:
 1. § 28 affattes således:
» § 28. For personer, der som vederlag modtager køberetter til  

 aktier af det selskab, hvor de er ansat, indtræder beskatningen af den  

 modtagne køberet først på det tidspunkt, hvor køberetten udnyttes eller  

 afstås.
Tilsvarende gælder beskatning af køberetter til aktier, der modtages  

 som led i en aftale om personligt arbejde i øvrigt samt for køberetter til  

 aktier, som personer, der er valgt til medlem af eller medhjælp for  

 selskabets bestyrelse, modtager som vederlag.
Beskatningen sker på grundlag  

 af køberettens værdi på udnyttelsestidspunktet henholdsvis  

 afståelsestidspunktet.
 Stk. 2. Stk. 1 finder tilsvarende anvendelse for køberetter til  

 aktier, der modtages fra et selskab, der er koncernforbundet med det selskab,  

 hvor personen er ansat m.m., jf. kursgevinstlovens § 4, stk. 2.
Stk. 3. Er der ydet køberetter omfattet af stk. 1 eller 2, kan det  

 selskab, hvor modtageren er ansat m.m., såfremt der i øvrigt efter reglerne i  

 statsskattelovens § 6 a er fradragsret herfor, ved opgørelsen af den  

 skattepligtige indkomst for det indkomstår, hvor køberetten udnyttes,  

 fradrage et beløb svarende til værdien af køberetten på  

 udnyttelsestidspunktet.
Er køberetten ydet af et selskab, der er  

 koncernforbundet med det selskab, hvor modtageren er ansat m.m., jf.  

 kursgevinstlovens § 4, stk. 2, og har sidstnævnte selskab ikke eller kun  

 delvist godtgjort det koncernforbundne selskab den herved forbundne udgift,  

 indtræder en eventuel beskatning af det selskab, hvor modtageren er ansat  

 m.m., i det indkomstår, hvor køberetten udnyttes.
Det skattepligtige beløb  

 udgør værdien af køberetten på udnyttelsestidspunktet med fradrag af en  

 eventuel betalt godtgørelse, idet fradraget dog ikke kan overstige værdien af  

 køberetten.
 Stk. 4. Afstår det selskab, hvor modtageren er ansat m.m., aktier  

 til opfyldelse af køberetter omfattet af stk. 1 eller 2, skal selskabet  

 opgøre en fortjeneste eller et tab svarende til forskellen mellem aktiernes  

 handelsværdi på afståelsestidspunktet og den kursværdi, hvortil selskabet har  

 erhvervet aktierne, efter reglerne i aktieavancebeskatningsloven.
Stk. 5. Stk. 1-4 kan ikke anvendes, såfremt reglerne i § 7 A om  

 medarbejderaktieordninger finder anvendelse.« § 28. For personer, der af et selskab modtager køberetter til  

 aktier som vederlag som led i et ansættelsesforhold eller som led i en aftale  

 om ydelse af personligt arbejde i øvrigt, indtræder beskatningen af den  

 modtagne køberet først på det tidspunkt, hvor køberetter udnyttes eller  

 afstås.
Tilsvarende gælder beskatning af køberetter til aktier, som personer,  

 der er valgt til medlem af eller medhjælp for selskabets bestyrelse, modtager  

 som vederlag.
Beskatningen sker på grundlag af køberettens værdi på  

 udnyttelsestidspunktet henholdsvis afståelsestidspunktet.
Stk. 2. Den for selskabet modsvarende udgift ved ydelse af  

 køberetter til aktier omfattet af stk. 1 kan fradrages ved opgørelsen af den  

 skattepligtige indkomst for det indkomstår, hvor køberetten udnyttes eller  

 afstås.
Den fradragsberettigede udgift udgør køberettens værdi på  

 udnyttelsestidspunktet henholdsvis afståelsestidspunktet.
§ 2 I lov nr. 439 af 10. juni 1997 om skattemæssig behandling af gevinst og  

 tab på fordringer, gæld og finansielle kontrakter (kursgevinstloven),  

 foretages følgende ændringer:
 1. § 10, stk. 1, nr. 6, affattes således:
»6) kontantlån i danske kroner og de dertil svarende obligationer,  

 der er ydet henholdsvis udstedt af realkreditinstitutter godkendt i henhold  

 til realkreditloven, Dansk Landbrugs Realkreditfond eller Kreditforeningen af  

 Kommuner i Danmark.« § 10. Realkreditinstitutter, der er godkendt i henhold til  

 realkreditloven, Dansk Landbrugs Realkreditfond, Kreditforeningen af Kommuner  

 i Danmark og Danmarks Skibskreditfond, skal uanset reglerne i § 9 ikke  

 medregne gevinst og tab på følgende fordringer og gæld ved opgørelsen af den  

 skattepligtige indkomst:
- - - 6) kontantlån i danske kroner og de dertil svarende obligationer, jf.  

 realkreditlovens § 21, stk. 6.
- - - 2. I § 16, 4. pkt., ændres  

 »aktieavancebeskatningslovens § 11, stk. 3,» til:  

 »aktieavancebeskatningslovens § 11, stk. 2-4,».
§ 16. Gevinst og tab på fordringer i fremmed valuta medregnes, jf.  

 dog § 18. Gevinst og tab skal dog alene medregnes, hvis årets nettogevinst  

 eller nettotab sammenlagt med gevinster og tab, som omfattes af § 23,  

 overstiger 1.000 kr.
Uanset 1. pkt. kan tab på regreskrav erhvervet ved  

 kautionsbetaling ikke fradrages.
Tab på fordringer på selskaber, hvorover den  

 skattepligtige har eller har haft indflydelse som omhandlet i  

 aktieavancebeskatningslovens § 11, stk. 3, eller tab på fordringer på den  

 skattepligtiges ægtefælle, forældre og bedsteforældre samt børn og børnebørn  

 og disses ægtefæller eller dødsboer efter de nævnte personer, kan ikke  

 fradrages.
Stedbarns- og adoptivforhold sidestilles med naturligt  

 slægtsskabsforhold.
Det ikke-fradragsberettigede tab efter 3. og 4. pkt.  

 opgøres på grundlag af valutakurserne på tidspunktet for fordringens  

 erhvervelse uden hensyn til ændringer i valutakurserne.
 3. § 22, stk. 3, 1. pkt., affattes således:
»Gevinst som en debitor opnår ved ekstraordinær hel eller delvis  

 indfrielse af et kontantlån i danske kroner, der er ydet af et  

 realkreditinstitut godkendt i henhold til realkreditloven, Dansk Landbrugs  

 Realkreditfond eller en filial af et udenlandsk kreditinstitut omfattet af  

 realkreditlovens § 3, medregnes.« § 22 . - - - Stk. 3. Gevinst, som en debitor opnår ved ekstraordinær hel eller  

 delvis indfrielse af et kontantlån i danske kroner, jf. realkreditlovens §  

 21, stk. 6, medregnes.
Det gælder dog ikke indfrielse, som foretages af  

 sælger, og indfrielse, som foretages af køber i forbindelse med overdragelse  

 af fast ejendom, såfremt gælden indfries eller opsiges til indfrielse i  

 perioden fra 6 måneder før til 6 måneder efter afståelsestidspunktet  

 henholdsvis anskaffelsestidspunktet og der for sælger henholdsvis køber er  

 tale om første indfrielse inden for det pågældende tidsrum. 2. pkt. finder  

 ikke anvendelse ved ejerskifte mellem ægtefæller, medmindre indfrielsen sker  

 ved ejerskifte som led i separation eller skilsmisse. 2. pkt. finder heller  

 ikke anvendelse ved en persons afståelse af en ejendom til et selskab m.v.  

 som nævnt i selskabsskattelovens §§ 1 og 2 eller fondsbeskatningsloven, hvor  

 personen på grund af aktiebesiddelse, vedtægtsbestemmelse eller aftale har  

 bestemmende indflydelse på selskabets handlemåde.
- - - 4. I § 30, stk. 3, indsættes som 2. pkt. :
»Dette gælder dog ikke for køberetter til aktier, der er omfattet af  

 ligningslovens § 28.« 5. I § 30, stk. 4, indsættes efter 1. pkt. :
»Er der indgået modgående kontrakter eller forretninger i forhold til  

 køberetter til aktier, der er omfattet af ligningslovens § 28, finder § 29  

 dog kun anvendelse for de kontrakter eller forretninger, der ikke er omfattet  

 af ligningslovens § 28.« § 30. - - - Stk. 3. Det er en betingelse i stk. 1, nr. 3,5,6 og 8, at  

 kontrakten eller aftalen kun kan opfyldes ved levering, og at levering rent  

 faktisk finder sted, samt at kontraktens eller aftalens parter forbliver de  

 samme.
Stk. 4. Uanset reglerne i stk. 1, nr. 5, 6 og 7, finder § 29 dog  

 anvendelse, hvis der er indgået modgående kontrakter eller forretninger.
Som  

 modgående kontrakter eller forretninger betragtes også modgående kontrakter  

 eller forretninger, der er indgået af den skattepligtiges ægtefælle eller af  

 et koncernforbundet selskab, jf. § 4, stk. 2, og modgående kontrakter eller  

 foretninger, der er indgået af et selskab m.v., hvori den skattepligtige er  

 hovedaktionær, jf. aktieavancebeskatningslovens § 11, stk. 2-4, eller  

 omvendt.
- - - § 3 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, som ændret bl.a. ved § 12 i lov nr. 803 af 24. oktober 1997,  

 § 2 i lov nr. 892 af 3. december 1997, § 25 i lov nr. 980 af 17. december  

 1997 og senest ved § 1 i lov nr. 1104 af 29. december 1997, foretages  

 følgende ændringer:
 1. § 8, stk. 1, litra b, affattes således:
»b) den skattepligtige værdi af privat anvendelse af bil eller  

 telefon, der helt eller delvis vederlagsfrit stilles til rådighed som led i  

 et ansættelsesforhold eller som led i en aftale om ydelse af personligt  

 arbejde i øvrigt samt den skattepligtige værdi af køberetter til aktier  

 omfattet af ligningslovens § 28, stk. 1 eller 2,» § 8. For personer omfattet af lønmodtagerbidraget, jf. § 7, stk.  

 1, udgør bidragsgrundlaget:
- - - b) den skattepligtige værdi af privat anvendelse af bil og telefon, der  

 helt eller delvis vederlagsfrit stilles til rådighed som led i et  

 ansættelsesforhold eller som led i en aftale om personligt arbejde i øvrigt, - - - 2. I § 9, stk. 1 , indsættes efter »er gjort til  

 B-indkomst« : »og vederlag i form af køberetter til aktier«.
 § 9. For arbejdsgivere omfattet af arbejdsgiverbidraget, jf. § 7,  

 stk. 2, udgør bidragsgrundlaget vederlag i penge m.v. som nævnt i § 8, stk.  

 1, litra a-d, bortset fra vederlag, der med hjemmel i kildeskattelovens § 45,  

 stk. 1, er gjort til B-indkomst.
- - - 3. I § 11, stk. 1, 1. pkt. , ændres »§ 8, stk. 1,  

 litra a og b samt litra e, i det omfang« til: »§ 8, stk. 1, litra a  

 samt litra b og e i det omfang,», og »jf. dog stk. 2 og 3«  

 ændres til: »jf. dog stk. 2, 3 og 8«.
 4. § 11, stk. 8 , affattes således:
» Stk. 8 . For vederlag i form af køberetter til aktier, jf. §  

 8, stk. 1, litra b, og vederlag m.v. som nævnt i § 8, stk. 1, litra e, der er  

 B-indkomst, opgør de statslige told- og skattemyndigheder på grundlag af de  

 oplysninger, der er lagt til grund ved skatteansættelsen, bidragsgrundlaget  

 og beregner bidragets størrelse.
Køberetter til aktier indgår i  

 bidragsgrundlaget med de værdier, der indgår i grundlaget for  

 indkomstbeskatning.« 5. I § 11, stk. 9 , indsættes efter »er gjort til  

 B-indkomst« : »og vederlag i form af køberetter til aktier«.
 § 11. For bidragsgrundlag, der skal opgøres efter § 8, stk. 1,  

 litra a og b samt litra e, i det omfang indkomsterne er gjort til A-indkomst  

 med hjemmel i kildeskattelovens § 43, stk. 2, opgør arbejdsgiveren ved enhver  

 udbetaling af løn, vederlag, honorarer m.v. bidragsgrundlaget og beregner  

 bidragets størrelse, jf. dog stk. 2 og 3. Fri kost og logi omfattet af  

 kildeskattelovens § 43, stk. 1, fri bil og fri telefon indgår i  

 bidragsgrundlaget med de værdier, som indgår i grundlaget for A-skattetræk.  

 Arbejdsgiveren giver den ansatte meddelelse om bidragets størrelse.
- - - Stk. 8 . For personer omfattet af § 7, stk. 1, litra c, opgør de  

 statslige told- og skattemyndigheder på grundlag af de oplysninger, der er  

 lagt til grund ved skatteansættelsen, bidragsgrundlaget og beregner bidragets  

 størrelse.
 Stk. 9 . Arbejdsgivere omfattet af § 7, stk. 2, opgør  

 bidragsgrundlag af vederlag i penge m.v. til den ansatte m.fl. som nævnt i §  

 8, stk. 1, litra a-d, bortset fra vederlag, der med hjemmel i  

 kildeskattelovens § 45, stk. 1, er gjort til B-indkomst, jf. § 9, stk. 1, og  

 opgør et særskilt bidragsgrundlag for indbetalinger til et pensionsinstitut  

 som nævnt i § 9, stk. 2.
- - - § 4 I skattekontrolloven, jf. lovbekendtgørelse nr. 142 af 18. februar 1997,  

 som ændret senest ved § 2 i lov nr. 1106 af 29. december 1997, foretages  

 følgende ændring:
 1. I § 7 A, stk. 2, indsættes som nr. 10 :
»10) Udnyttelsen af køberetter til aktier som nævnt i ligningslovens  

 § 28, samt den ansattes m.m. afståelse af sådanne rettigheder.« § 7 A. - - - Stk. 2. Indberetningspligten omfatter efter skatteministerens  

 bestemmelse, i det omfang beløbet ikke er A-indkomst:
1) Honorar, provision og andet vederlag for personlig arbejds- eller  

 tjenesteydelse, når beløbet er B-indkomst og der efter merværdiafgiftsloven  

 ikke skal svares merværdiafgift af beløbet, herunder beløb, der er ydet som  

 godtgørelse for afholdte udgifter ved indkomstens erhvervelse.
Tilsvarende  

 gælder, når modtageren ikke er skattepligtig her til landet og vederlaget  

 ikke er erhvervet ved selvstændig erhvervsvirksomhed.
 2) Vederlag for udnyttelse af ophavsrettigheder, patentrettigheder,  

 mønster, varemærke og lignende samt vederlag for reklamemæssig udnyttelse af  

 en person.
 3) Gave- og legatbeløb som nævnt i ligningslovens § 7 O, stk. 1, nr. 1.
 4) Gaver, gratialer, godtgørelser m.v. som nævnt i ligningslovens § 7 O,  

 stk. 1, nr. 2, samt den del af sådanne beløb, som arbejdsgiveren indbetaler  

 til en pensionsordning for modtageren, jf. pensionsbeskatningslovens § 19.
 5) Vederlag som nævnt i ligningslovens § 7 O, stk. 1, nr. 4.
 6) Ydelser som nævnt i kildeskattelovens § 43, stk. 2.
 7) Erstatning for arbejdsindtægt eller skattepligtig erstatning i øvrigt.
 8) Tilskud, der ydes af staten eller af en kommune.
 9) Ydelser som nævnt i ligningslovens § 7 K.
