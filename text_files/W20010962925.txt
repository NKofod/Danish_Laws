Dato for overflytning til  

  kombinationsforsikring Deres sag om dato for overflytning til  

 kombinationsforsikring har været behandlet på ankenævnets  

 møde den 1. november 2001.
Der blev truffet følgende A F G Ø R E L S E Ankenævnet finder at De ikke kan nægtes  

 optagelse som med status som kombinationsforsikret fra den 10. august 1999 med den begrundelse at De ikke  

 på det tidspunkt havde ansøgt skriftligt.
Ankenævnet finder at kassen ved Deres telefoniske  

 henvendelse den 10. august 1999 burde have vejledt Dem om at De snarest  

 muligt og inden den 30. september 1999 burde indsende en skriftlig anmodning  

 om at få ændret status fra deltidsforsikring til  

 kombinationsforsikring.
De skal derfor stilles som om De var vejledt korrekt  

 og på den baggrund havde indsendt ansøgning om  

 kombinationsforsikring straks.
Ankenævnet har ved afgørelsen lagt vægt  

 på -	at De ifølge Deres brev af 15. oktober 1999 ved henvendelsen  

 den 10. august 1999 søgte vejledning om hvad De skulle gøre for  

 at blive kombinationsforsikret, -	at kassen i brev af 12. november 1999 har oplyst at man ved Deres  

 henvendelse den 10. august 1999 drøftede anciennitetskrav for at  

 få udbetalt efterløn som fuldtidsforsikret, -	at kassen i samme brev har beklaget at man ikke vejledte Dem om at  

 der skulle en skriftlig anmodning til før der kunne overflyttes til  

 kombinationsforsikring, -	at De måtte rykke afdelingen flere gange uden resultat, men  

 først da De kontaktede hovedkontoret i oktober 1999 fik De at vide at  

 De skulle søge skriftligt, samt -	at det efter den 1. juli 1999, hvor efterlønsreformen  

 trådte i kraft, kunne få afgørende betydning at  

  indmeldelse og evt. overflytning fandt sted før 30. september 1999 af  

 hensyn til kravene i overgangsreglerne om uafbrudt indbetaling af  

 efterlønsbidrag og uafbrudt medlemsperiode fra den 1. juli  

 1999.
 Ankenævnet finder således at kassen ved Deres  

 henvendelse den 10. august 1999 burde have konstateret at De havde et behov  

 for en individuel vejledning, og at kassen derfor havde pligt til at vejlede  

 om kravet om skriftlig ansøgning.
 De skal derfor efter ankenævnets praksis stilles som  

 om De var vejledt om at skriftlig ansøgning skulle indsendes, og anses  

 for på den baggrund at have indsendt skriftlig ansøgning om  

 kombinationsforsikring.
Der henvises til § 4, stk. 2, i direktoratets  bekendtgørelse .nr.  

 1057 af 18. december 1997 om kombinationsforsikring, § 1, stk. 2, i direktoratets bekendtgørelse nr. 310  

 af 19. maj 1999 om en a-kasses pligt til at vejlede m.v., og § 7 i lov nr. 276 af 12. maj 1999 om ændring af lov  

 om arbejdsløshedsforsikring m.v.
 Ankenævnet ændrer således direktoratets  

 afgørelse af 7. december 2000.
 Ankenævnet har med denne afgørelse ikke taget  

 stilling til om  De kan optages som kombinationsforsikret fra den 1. juli  

 1999.
 Dette spørgsmål afhænger af om De kan  

 anses for at være omfattet af § 7 i lov nr. 276 af 12. maj 1999 om  

 ændring af arbejdsløshedsforsikringsloven som giver mulighed for  

  indmeldelse med tilbagevirkende kraft.
 Da direktoratet ikke som 1. instans har taget stilling  

 hertil hjemvises dette spørgsmål til behandling i  

 direktoratet.
 På de følgende sider kan De læse om det  

 faktiske grundlag og retsgrundlaget, som sagen er afgjort efter.
 Kopi til:
XXX XXX 1. Sagsforløb Direktoratet har den 7. december 2000 fremstillet sagen således:
"Det fremgår af sagen, at der 17. august 1999 kl. 8.37 blev  

  sendt en intern e-post i a-kassen.
Af denne fremgår, at når  

 medlemmet stadig er deltidsforsikret, dvs. først bliver omforsikret  

 til fuldtid efter 1. juli 1999, går medlemmet ind under de nye regler,  

 der siger, at man skal have været fuldtidsforsikret i 10 år inden  

 for de sidste 15 år før overgang til efterløn, heraf de  

 sidste 52 uger for at være berettiget til fuldtidsefterløn.  

 Opfylder medlemmet ikke disse betingelser, er medlemmet kun berettiget til  

 deltidsefterløn.
Af en anden intern e-post i a-kassen den 17. august 1999, kl. 9.42  

 fremgår, at X bliver bedt om at kontakte Dem.
Af e-posten  

 fremgår, at De har været deltidsforsikret siden 31. marts 1992  

 med 18 timers lønarbejde.
Sideløbende hermed har De i sidste  

 uge oplyst, at De hele tiden har arbejdet og fortsat arbejder 15 -17 timer i  

 Deres ægtefælles selvstændige virksomhed.
Denne oplysning  

 modtog a-kassen først pr. telefon i sidste uge den 10. august 1999.  

 Det viser sig nu, at De skal være fuldtidsforsikret  

 (kombinationsforsikret) i 10 år før De kan gå på  

 fuldtidsdelefterløn.
Spørgsmålet er så, om De vil  

 det.
For så kan De først gå på efterløn som  

 63-årig.
Og hvis De ikke vil, så er det spørgsmålet  

 om De overhovedet kan gå på deltidsefterløn eller om det  

 kan betale sig for Dem at være medlem, hvis De alligevel ikke er  

 dagpengeberettiget.
Den 18. oktober 1999 modtager a-kassen Deres ansøgning om  

 kombinations-forsikring, sammen med Deres brev dateret den 15. oktober 1999.  

 Af brevet fremgår; at 	De sender ansøgningen i udfyldt stand, dog udateret da De  

 på grund af omstændighederne vil bede a-kassen udfylde dette  

 punkt, at	De er helt uforstående over for hele sagens forløb, at	ved Deres henvendelse til a-kassen midt i august 1999 med henblik  

 på overflytning til kombinationsforsikring inden 1. september 1999,  

 talte De med X, at	X lovede at tage sig af Deres sag og bad Dem blot forsat at  

 indbetale de allerede udsendte giroindbetalingskort for Deres  

 lønmodtager deltidsforsikring, indtil nye girokort for en  

 kombinationsforsikring ville blive fremsendt, at	da De i slutningen af august måned stadig intet havde  

 hørt, ringende De atter til X, at	X meddelte, at han netop havde faxet Deres sag til hovedkontoret, da  

 X ikke kunne finde ud af den, og De ville høre nærmere, at	De derefter flere gange kontaktede a-kassen om et svar, hver gang  

 med besked om, at hovedkontoret tog sig af det, at	De kontaktede til slut hovedkontoret, som kunne meddele Dem, at De  

 var alt for sent ude, og hvorfor De ikke havde sendt ansøgningen om  

 kombinationsforsikring inden 1. september 1999, at	De da fortalte, at en sådan var aldrig blevet sendt til Dem  

 med anmodning om udfyldelse og tilbagesending, og at	De beder om at denne uheldige sagsbehandling bringes i orden, og at  

 De snarest modtager de nye girokort, så sagen kan bringes til en  

 afslutning.
Den 5. november 1999 skriver De til a-kassen.
De ønsker at få  

 oplyst, hvad der sker med Deres ansøgning om kombinationsforsikring.  

 De skriver, at De fremsendte den i udfyldt stand den 15. oktober 1999 (efter  

 modtagelse den 14. oktober 1999 - trods Deres henvendelse allerede midt i  

 august 1999). Videre skriver De, at De forventer snarest at høre fra  

 a-kassen, da De nu er endnu mere uforstående over for behandlingen af  

 Deres henvendelser gennem nu 2½ måned.
Af en e-post fra a-kassens afdeling til hovedkontoret den 9. november 1999  

 fremgår, at der har været en telefonisk henvendelse fra Dem den  

 10. august 1999. Endvidere fremgår, at det er rigtigt at der skulle  

 have været en henvendelse tidligere, altså før 1. juli  

 1999, hvis De skulle have været med på 10/15 års reglen for  

 efterløn.
Afslutningsvis anmoder afdelingen hovedkontoret om at  

 kontakte Dem.
 Den 12. november 1999 skrev a-kassen til direktoratet og anmodede om at  

 få oplyst, om der kan ske overflytning til kombinationsforsikring fra  

 den 1. juli 1999 i henhold til direktoratets rundskrivelse nr. 38/99.  

 A-kassen anbefaler i øvrigt, at der dispenseres således at De  

 kan overflyttes til kombinations-forsikringen med virkning fra den 1. juli  

 1999.
Den 16. februar 2000 skrev direktoratet til a-kassen.
Direktoratet udtaler  

 vejledende, at det er direktoratets umiddelbare opfattelse, at der ikke er  

 mulighed for at skifte til kombinationsforsikringen med tilbagevirkende  

 kraft, ligesom det ikke er muligt at dispensere fra kravene i § 74 j, stk. 1  

 og 2 i lov om arbejdsløshedsforsikring mv.
 A-kassen skrev til Dem den 23. februar 2000. Af brevet fremgår, at  

 a-kassen har spurgt direktoratet, om a-kassen måtte  

 kombinationsforsikre Dem - og dermed fuldtidsforsikre Dem på et  

 tidligere tidspunkt end hvor a-kassen rent faktisk fik Deres skriftlige  

 anmodning.
 A-kassen skriver videre, at a-kassen har fået afslag på dette,  

 og det betyder, at De først kan blive kombinationsforsikret og dermed  

 fuldtidsforsikret den 18. oktober 1999. De vil derfor ikke med de  

 nugældende regler opnå ret til efterløn som  

 fuldtidsforsikret, når De bliver 60. år.
Afslutningsvis skriver a-kassen, at De bedes oplyse, om De fortsat  

 ønsker at blive kombinationsforsikret.
Såfremt dette måtte  

 være tilfældet, skal De kontakte a-kassens afdeling i XX.
Den 13. marts 2000 skrev De til a-kassen.
Det fremgår af  

 brevet:
at	De takker for a-kassens brev med kopi af direktoratets vejledende  

 udtalelse til a-kassen, at	direktoratet har noteret sig, at Deres telefoniske henvendelse til  

 a-kassen den 10. august 1999 var af generel karakter og ikke udtryk for  

 ønske om at blive omfattet af kombinationsforsikringen på  

 dagældende tidspunkt, at	det er helt forkert, da Deres henvendelse netop var med det ene  

 formål, og De blot slet ikke blev informeret om, hvorledes De skulle  

 forholde Dem for at komme videre med Deres ønske, at	dette ligeledes fremgår ganske tydeligt af Deres senere  

 skrivelse til a-kassen, at	De håber, at a-kassen efter på den måde fuldkommen  

 at have forsømt at vejlede Dem, kan få gennemført, hvad  

 De allerede på det tidspunkt søgte om, nemlig at indgå i  

 en kombinationsforsikring, og at	De ser frem til snarest at høre fra a-kassen, da sagen har  

 stået på meget længe, og De føler Dem totalt svigtet  

 af a-kassen, som straks burde have vejledt Dem på en meget bedre  

 måde.
 A-kassen traf den 12. april 2000 afgørelse om, at De tidligst kan  

 blive kombinationsforsikret og dermed fuldtidsforsikret med virkning fra den  

 18. oktober 1999.
Ved brev af 23. april 2000 klager De over a-kassens afgørelse.
Det  

 fremgår af klagen; at 	De klager over den vejledende udtalelse fra direktoratet af 16.  

 februar 2000 vedrørende ansøgningen fra a-kassen om Deres  

 optagelse som kombinationsforsikret fra den 1. juli 1999, at	De ved henvendelse til a-kassen den 10. august 1999 søgte om  

 vejledning til optagelse som kombinationsforsikret, at	på det tidspunkt burde De straks have fået tilsendt et  

 ansøgningsskema om optagelse som kombinationsforsikret, at	De først modtog skemaet den 14. oktober 1999 efter utallige  

 henvendelser til a-kassen om spørgsmålet, at	skemaet blev tilbagesendt i udfyldt stand dagen efter modtagelsen,  

 og at	da fejlen ganske er på a-kassens side, finder De, at en  

 dispensation i forhold til direktoratets rundskrivelse nr. 38/99, hvor det er  

 muligt at optage med tilbagevirkende kraft, hvis anmodningen om optagelse  

 sker inden 30. september 1999, rigeligst kunne være overholdt, hvis De  

 var blevet vejledt korrekt af a-kassen.
A-kassen har den 9. maj 2000 oversendt Deres klage og sagens akter til  

 direktoratet." Ankenævnets sekretariat har intet yderligere at tilføje.
2. Direktoratet for Arbejdsløshedsforsikringens  

 afgørelse Direktoratet meddelte den 7. december 2000 følgende:
 "De kan tidligst optages som kombinationsforsikret den 18. oktober  

 1999.
Begrundelse Det fremgår af § 74 j, stk. 1, i  

 arbejdsløshedsforsikringsloven (loven), at til et medlem, der har  

 været fuldtidsforsikret i sammenlagt mindst 10 år inden for de  

 sidste 15 år, heraf mindst 5 uger umiddelbart før overgangen til  

 efterløn, ydes efterløn med fuldtidssatsen.
Af § 74 j, stk. 2, i loven fremgår, at for medlemmer der er  

 født før den 1. juli 1949, kan kravet om fuldtidsforsikring i  

 stk. 1, opfyldes, hvis de er fuldtids-forsikrede uafbrudt fra den 1. juli  

 1999 til overgangen til efterløn.
Dog skal medlemmet have været  

 fuldtidsforsikret i mindst 5 år inden for 10 år, heraf mindst 26  

 uger umiddelbart inden overgangen til efterløn.
 Direktoratet har ikke mulighed for at dispenseres fra lovens § 74 j, stk.  

 1 og 2, idet direktoratet kun har mulighed for at dispensere fra egne regler  

 og ikke fra lovens krav/betingelser.
 For at De vil kunne opnå efterløn med fuldtidssatsen  

 når De fylder 60, skulle De således havde være  

 fuldtidsforsikret (kombinationsforsikret) fra den 1. juli 1999.
 Det fremgår af § 4, stk. 2, i direktoratets bekendtgørelse  

 nr. 1057 af 18. december 1997 om kombinationsforsikring, at status som  

 kombinationsforsikret indtræder tidligst fra det tidspunkt, hvor  

 a-kassen har modtaget medlemmets skriftlige anmodning herom.
A-kassen modtog den 18. oktober 1999 Deres skriftlige ansøgning om  

 optagelse som kombinationsforsikret.
De kan derfor tidligst opnå status  

 som kombinationsforsikret fra denne dato.
Direktoratet har mulighed for, som regeludstedende myndighed, at  

 dispensere fra egne regler, selvom der ikke er fastsat en særlig  

 hjemmel.
Som udgangspunkt anvendes dispensationsmulighed kun i en situation,  

 der ikke kunne forudses ved udarbejdelse af reglerne, og hvor anvendelsen af  

 reglen giver et helt andet resultat end det, der var formålet med  

 bestemmelsen.
 Direktoratet finder ikke, at der er grundlag for at dispensere fra reglen  

 om, at et medlem tidligst kan opnå status som kombinationsforsikret fra  

 det tidspunkt, hvor a-kassen har modtaget medlemmets skriftlige  

 ansøgning herom.
 De får derfor ikke en dispensation fra § 4, stk. 2 i  

 ovennævnte bekendtgørelse, således at De kan optages som  

 kombinationsforsikret med virkning fra den 10. august 1999, hvilket er det  

 tidligste tidspunkt hvor De efter det oplyste har kontaktet a-kassen, eller  

 fra den 1. juli 1999.
3. Klagen til ankenævnet De har den 2. januar 2001 anført at De finder at det skyldes  

 grov forsømmelse fra XXX Arbejdsløshedskasse at sagen er  

 opstået.
 De har henvist til § 7 i lov nr. 276 af 12. maj 1999 hvorefter De indtil  

 den 30. september 1999 kunne melde Dem ind i en arbejdsløshedskasse  

 med tilbagevirkende kraft fra den 1. april 1999 hvis kassen havde informeret  

 Dem korrekt ved Deres henvendelse den 10. august 1999.
 De har yderligere henvist til at det forhold at De havde et tidligere  

 medlemskab af kassen som deltidsforsikret ikke skal stille Dem  

 dårligere end hvis De havde tilmeldt Dem som kombinationsforsikret  

 inden 30. september 1999.
4. Direktoratet for Arbejdsløshedsforsikringens  

 bemærkninger til klagen Direktoratet har i oversendelsesbrev af 11. januar 2001 anført  

 at direktoratet ikke finder at der grundlag for at give en dispensation fra  

 bestemmelsen i § 4, stk. 2, således at De ville kunne optages fra den  

 10. august 1999.
 Direktoratet har endvidere anført at direktoratet som en konsekvens  

 af dette ikke har truffet afgørelse om § 7 i lov nr. 276 af 12. maj  

 1999 kan finde anvendelse for deltidsforsikrede der ønsker at  

 opnå status som fuldtidsforsikret med virkning fra den 1. juli  

 1999.
5. Nyt efter klagen Ankenævnet har den 9. august 2001 bedt direktoratet om at tage  

 stilling til hvilken betydning kassens mangelfulde vejledning har for  

 optagelsestidspunktet.
 Direktoratet har den 11. september 2001 anført at det er et  

 grundlæggende krav at optagelse i en a-kasse skal ske ved skriftlig  

 anmodning, og at det samme er tilfældet ved ændring af status fra  

 deltidsforsikret til fuldtidsforsikret.
 Direktoratet anførte videre at det af sagen er uklart hvad De rent  

 faktisk har spurgt om ved henvendelsen til a-kassen den 10. august 1999.
 Direktoratet er fortsat af den opfattelse at Deres henvendelse var af mere  

 generel karakter og dermed ikke et direkte udtryk for at De ønskede at  

 blive omfattet af kombinationsforsikringen på dagældende  

 tidspunkt.
 Direktoratet finder derfor fortsat at De tidligst kan optages som  

 kombinationsforsikret medlem den 18. oktober 1999.
 De har i brev af 9. november 2001 anført at De ringede til kassen  

 den 10. august 1999 for at få vejledning om hvad De skulle for at blive  

 kombinationsforsikret, fordi De ønskede at blive  

 kombinationsforsikret.
 De har videre anført at der således ikke var tale om en  

 generel forespørgsel, og kassen har heller ikke skrevet noget om at  

 man anså henvendelsen for at være af generel karakter, men  

 erkendt at man havde ydet mangelfuld vejledning.
