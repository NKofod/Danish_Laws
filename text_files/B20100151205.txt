Bekendtgørelse om omkostninger ved godkendte, private klage- eller ankenævn I medfør af § 17 i forbrugerklageloven, jf. lovbekendtgørelse nr. 1095 af 8. september 2010 fastsættes:
Omkostninger til sagers behandling Ankenævnet for hotel, restaurant og turisme § 1. De i vedtægterne for Ankenævnet for hotel, restaurant og turisme i § 5, stk. 3, angivne beløb udgør 2.741 kr., hvis forbrugeren får medhold, jf. stk. 3, nr. 1, og 818 kr., hvis sagen forliges, således at forbrugeren får medhold, jf. stk. 3, nr. 2.
Ankenævnet på Energiområdet § 2. De i medfør af vedtægterne for Ankenævnet på Energiområdet i § 24, stk. 1, fastsatte beløb udgør 7.000 kr., hvis forbrugeren får medhold, jf. stk. 1, nr. 1, og 2.900 kr., hvis sagen forliges, jf. stk. 1, nr. 2.
Klagenævnet for Ejendomsformidling § 3. De i vedtægterne for Klagenævnet for Ejendomsformidling i § 25, stk. 1, angivne beløb udgør 9.200 kr., hvis forbrugeren får medhold, jf. stk. 1, nr. 1, og 4.600 kr., hvis sagen forliges, jf. stk. 1, nr. 2.
Pakkerejse-Ankenævnet § 4. De i vedtægterne for Pakkerejse-Ankenævnet i § 24, stk. 1, angivne beløb udgør 1) for erhvervsdrivende, der er registreret i Rejsegarantifonden eller tilsluttet Ankenævnet, jf. vedtægternes § 23, stk. 2; 1.500 kr. (kategori 1 sag) eller 2.300 kr. (kategori 2 sag), hvis forbrugeren får medhold, jf. stk. 1, nr. 1, og 1.200 kr., jf. stk. 1, nr. 2, hvis sagen forliges, og 2) for andre end de i nr. 1 nævnte erhvervsdrivende, 3.500 kr. (kategori 1 sag) eller 4.500 kr. (kategori 2 sag), hvis forbrugeren får medhold, jf. stk. 1, nr. 1, og 1.800 kr., hvis sagen forliges, jf. stk. 1, nr. 2.
Stk. 2. En kategori 2 sag, som nævnt i stk. 1, er sagstyper, der erfaringsmæssigt er mere ressourcekrævende end kategori 1 sager, jf. stk. 1, og som i udbudsmaterialet er markedsført som indeholdende særligt fremhævede oplevelsesmæssige elementer, for eksempel 1) Opera-, golf-, jagt-, dykker-, fiskeri-, sprog-, vin- og lignende temarejser.
 2) Rundrejser.
 Alle øvrige sagstyper falder under kategori 1.
Teleankenævnet § 5. De i medfør af vedtægterne for Teleankenævnet i § 25 stk. 2, jf. stk. 1, fastsatte beløb udgør 14.700 kr., hvis klageren får medhold og 9.500 kr., hvis sagen forliges i det væsentligste til klagers fordel.
Håndværkets Ankenævn § 6. De i vedtægterne for Håndværkets Ankenævn i § 29, stk. 1, angivne beløb udgør 1) for erhvervsdrivende, der løbende bidrager til nævnets drift, 5.000 kr., hvis forbrugeren får medhold, jf. stk. 1, nr. 1, 500 kr., hvis sagen forliges før sagkyndig erklæring indhentes, og 2.500 kr., såfremt sagen forliges efter indhentning af sagkyndig erklæring, jf. stk. 1, nr. 2, og 2) for erhvervsdrivende, der ikke løbende bidrager til nævnets drift, 13.500 kr., hvis forbrugeren får medhold, 2.000 kr., såfremt sagen forliges, inden sagkyndig erklæring indhentes, og 10.000 kr., såfremt sagen forliges efter indhentning af sagkyndig erklæring, jf. stk. 1, nr. 2.
Ankenævnet for Bedemandsbranchen § 7. De i vedtægterne for Ankenævnet for Bedemandsbranchen i § 25, stk. 1, angivne beløb udgør 1) for erhvervsdrivende, der løbende bidrager til nævnets drift, 1.000 kr., hvis forbrugeren får medhold, jf. stk. 1, nr. 1, og 500 kr., hvis sagen forliges, jf. stk. 1, nr. 2, og 2) for erhvervsdrivende, der ikke løbende bidrager til nævnets drift, 5.644 kr., hvis forbrugeren får medhold, jf. stk. 1, nr. 1, og 2.822 kr., hvis sagen forliges, jf. stk. 1, nr. 2.
Ankenævnet for Dyrlæger § 8. De i medfør af vedtægterne for Ankenævnet for Dyrlæger i § 25, stk. 3, jf. stk. 1, fastsatte beløb udgør 17.103 kr., hvis forbrugeren får medhold i sin klage, jf. § 25, stk. 1, nr. 1, 10.151 kr., hvis sagen forliges efter at sagkyndig erklæring er indhentet, jf. § 25, stk. 1, nr. 2, og 1.750 kr., hvis sagen forliges inden sagkyndig erklæring er indhentet, jf. § 25, stk. 1, nr. 2.
Ankenævnet for Bus, Tog og Metro § 9. De i vedtægterne for Ankenævnet for Bus, Tog og Metro i § 18, stk. 2 og 3, angivne beløb udgør 1) for erhvervsdrivende, der løbende bidrager til nævnets drift, eller er tilsluttet nævnet, 10.000 kr. inkl. moms, hvis forbrugeren får medhold i sin klage, eller sagen i det væsentligste forliges til forbrugerens fordel under nævnets behandling og 2) for erhvervsdrivende, der ikke er tilsluttet nævnet, 12.500 kr. inkl. moms, hvis forbrugeren får medhold i sin klage, eller sagen forliges i det væsentligste til forbrugerens fordel under nævnet behandling.
Ankenævnet for Feriehusudlejning § 10. De i vedtægterne for Ankenævnet for Feriehusudlejning i § 27, stk. 1, angivne beløb udgør 1) for erhvervsdrivende, der løbende bidrager til nævnets drift, 2.500 kr., hvis forbrugeren får medhold, jf. stk. 1, nr. 1, 1.250., hvis sagen forliges således at lejer får medhold i sin klage eller udlejningsbureauets tilbud under klagebehandlingen stadfæstes af ankenævnet, jf. stk. 1, nr. 2 og 3.
 2) for erhvervsdrivende, der ikke løbende bidrager til nævnets drift, 8.000 kr., hvis forbrugeren får medhold, 4.000 kr., såfremt sagen forliges således at lejer får medhold i sin klage eller udlejningsbureauets tilbud under klagebehandlingen stadfæstes af ankenævnet, jf. stk. 1, nr. 2 og 3.
Udgifter i forbindelse med udpantning § 11. Forbrugerstyrelsen kan kræve betaling fra et godkendt, privat klage- eller ankenævn for dokumenterede udgifter, som Forbrugerstyrelsen har haft i forbindelse med udpantning for et nævn, såfremt udgifterne ikke kan dækkes af den erhvervsdrivende hos hvem, der er sket udpantning.
Ikrafttrædelse § 12. Bekendtgørelsen træder i kraft den 1. januar 2011. Bekendtgørelse nr. 41 af 22. januar 2009 om omkostninger ved godkendte, private klage- eller ankenævn ophæves samtidig.
