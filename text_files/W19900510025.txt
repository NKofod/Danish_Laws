Kommunens afslag på dispensation fra elvarmeforbud ophævedes af  

 energistyrelsen idet huset var et lavenergihus beliggende i det næsten fuldt  

 udbygget område, selv om området var udlagt til kollektiv forsyning(naturgas) Med skrivelse af 15. maj 1990 har De anket Hedensted Kommunes afgørelse af  

 10.s.m. vedrørende dispensation fra elvarmeforbud for et lavenergihus, der  

 agtes opført på Spættevej 15, Øster Snede.
 Af de oplysninger, som Energistyrelsen i sagens anledning har indhentet  

 fra kommunen, fremgår, at det pågældende område i varmeplanen er udlagt til  

 naturgasforsyning, og at der følgelig er nedlagt elvarmeforbud.
 Der består ikke tilslutningspligt til naturgas for områdets bebyggelse.
 Den pågældende bebyggelse på Spættevej 15 karakteriseres som et  

 lavenergihus, hvilket ikke bestrides af kommunen.
Energistyrelsen er principielt enig med kommunen i, at der i sager om  

 elopvarmede lavenergihuse bør vises tilbageholdenhed med dispensation.
I  

 tilfælde, hvor det som i det foreliggende drejer sig om opførelse af  

 lavenergihus i et område, der er (så godt som) fuldt udbygget udover den  

 aktuelle parcel er der to ledige parceller på Spættevej finder  

 Energistyrelsen imidlertid, at hensynet til at fremme lavenergibyggeri taler  

 for at give dispensation fra elvarmeforbuddet.
 Energistyrelsen skal derfor herved, i øvrigt efter drøftelse med kommunen,  

 imødekomme Deres klage og meddele Dem den ønskede dispensation fra  

 elvarmeforbuddet for ejendommen Spættevej 15.
 Det er herved forudsat, at ejendommen som angivet opføres som et egentligt  

 lavenergihus.
 Kopi af denne skrivelse er sendt til Hedensted Kommunes borgmesterkontor  

 til underretning.
 P.d.v.
