 God presseskik tilsidesat og bladet pålagt at offentliggøre  

 nævnets kendelse.
Kendelse fra Pressenævnet i sag nr.  

 113/1998 K har klaget til Pressenævnet over en artikel bragt  

 i Forsker Forum, nr. 119, november 1998, idet han mener, at god presseskik er  

 tilsidesat.
 Artiklen havde overskriften "BRÆNDEMÆRKET FOR  

 EVIGT" og bl.a. følgende indhold:
"- efter påtale? En fem år gammel sag om  

 plagiering blev taget op af rivalens svigerfar   og så var en lektor  

 sværtet i offentligheden.
Det er helt urimeligt, at lektoren skal  

 straffes igen for ungdommelig dumhed, siger tillidsmanden Hvor lang tid er forældelsesfristen på en  

 påtale? Sådan lyder spørgsmålet efter at en lektor  

 fra Mellemøststudier ved Odense Universitet er kommet i pressens  

 gabestok, 2 år efter, at vedkommende fik en tjenestelig påtale  

 for plagiering til populærvidenskabelige artikler.
Påtalen kom efter at hun i bladet Mellemøst  

 Information havde fået trykt en række artikler, som manglede  

 kildehenvisninger.
Selv om plagieringen skete i 1992 og påtalen kom i  

 1995 er sagen nu rejst igen, fordi medarbejderen i mellemtiden er blevet  

 lektor.
 Det er ingeniøren (klageren) fra Aalborg  

 Universitet, der har rejst sagen, fordi han mener, at den har principiel  

 betydning: Enten har bedømmelsesudvalget, der har lavet indstillingen  

 til lektoratet, set gennem fingrene med den videnskabelige uredelighed eller  

 også har den ikke fået besked om sagen, siger han og stiller i  

 begge tilfælde spørgsmålstegn ved universiteternes evne  

 til at håndtere følgerne af videnskabelig uredelighed.
 Tillidsmanden mener   på linie med OU's  

 administration   at den tjenstlig advarsel hører til i den lukkede  

 personalemappe:
Tillidsmanden tilføjer: "Den offentlige omtale, som  

 sår tvivl om hendes lektorhabilitet, er ikke principiel, men har  

 nærmest karakter af straffeaktion  " Som så ofte i den slags sager ligger der  

 stærke personlige modsætninger bag  

 mistænkeliggørelsen af lektoren.
Tvivlen om lektorens habilitet  

 er udløst efter en konflikt på instituttet mellem bl.a. lektoren  

 og en udenlandsk lektor.
Og det er denne udenlandske rivals svigerfar, der  

 har udløst sagen.
Han hedder (klagerens navn) og er identisk  

 med klageren ...
Hverken i sin klage til Forskningsministeriet, I  

 MAGISTER-BLADET eller i Stiftstidende nævner (klageren)  

 imidlertid sine partsinteresser." Klageren har anført, at man på et  

 ufuldstændigt grundlag og uden, at man har hørt hans opfattelse  

 af sagen, har søgt at miskreditere ham som person.
 Klageren har videre anført, at sagen, som han har  

 beskæftiget sig med som en alvorlig sag og et principielt,  

 universitetspolitisk anliggende, bliver bragt ned på et useriøst  

 plan.
 Klageren har i den forbindelse anført, at bladet i  

 artiklen insinuerer, at han beskæftiger sig med sagen, fordi han som  

 svigerfar til en udenlandsk lektor har "partsinteresse". Denne insinuation er  

 injurierende.
 Klageren har anmodet bladet om at bringe et indlæg  

 fra ham om baggrunden for sagen.
Bladet har i en udtalelse om klagen blandt andet  

 anført, at klagerens synspunkter har været udførligt  

 omtalt i Magisterbladet, hvoraf de centrale dele indgår som  

 baggrundsoplysninger for artiklen i bladet.
Bladet har således  

 vurderet, at en høring af klageren ikke ville have tilføjet  

 yderligere.
 Bladet har videre anført, at bladet i  

 førstkommende udgave vil bringe klagerens indlæg, dog uden  

 litteraturhenvisninger.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet udtaler indledningsvis, at nævnet  

 ikke kan tage stilling til, om der var tale om uredelig fremstilling i  

 forbindelse med den nuværende lektors offentliggørelse af  

 artikler i 1992-1994.
 Artiklens offentliggørelse, herunder dens oplysning  

 om, at klageren er svigerfar til en anden lektor ved Odense Universitet, og  

 at dette er årsagen til, at klageren havde rejst sagen om plagiering,  

 burde være efterprøvet ved forelæggelse for klageren  

 på forhånd.
 Da dette ikke skete, har bladet tilsidesat god presseskik,  

 og nævnet udtaler sin kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Forsker Forum at offentliggøre følgende:
 "Kendelse fra Pressenævnet:
 Forsker Forum bragte i nr. 119, november 1998 en artikel  

 om en fem år gammel sag om plagiering, der var blevet taget op af  

 svigerfaderen til en kollega til den lektor, der havde foretaget  

 plagieringen.
 Svigerfaderen, (klageren) har klaget til  

 Pressenævnet, fordi han mener, at god presseskik er tilsidesat i  

 forbindelse med artiklen.
 Pressenævnet har udtalt, at artiklens  

 offentliggørelse, herunder dens oplysning om, at klageren er svigerfar  

 til en anden lektor ved Odense Universitet, og at dette er årsagen til,  

 at klageren havde rejst sagen om plagiering, burde være  

 efterprøvet ved forelæggelse for klageren på  

 forhånd.
 Da dette ikke skete, har bladet tilsidesat god presseskik,  

 og nævnet udtaler sin kritik af bladet.
 København, den 16. december 1998.
Axel Kierkegaard, Aage Lundgaard, Tage Clausen og Ole  

 Askvig." Afsagt den 16. december 1998.
