Betænkning afgivet af Miljø- og Planlægningsudvalget den 15.  

 maj 2003 Betænkning over Forslag til  

 folketingsbeslutning om forbud mod handel med og anvendelse af pesticiderne  

 glyphosat og terbuthylazin [af  

 Keld Albrechtsen (EL) og Line Barfod (EL)] 1. Udvalgsarbejdet Beslutningsforslaget blev fremsat den 1. april 2003 og var til  

 1. behandling den 12. maj 2003. Beslutningsforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KRF) indstiller beslutningsforslaget til  

  

 forkastelse.
 Et  

  

 mindretal  

  

 i  

 udvalget (S og RV) vil stemme hverken for eller imod beslutningsforslaget.
Socialdemokratiets medlemmer af udvalget er stærkt foruroliget  

 over udviklingen på drikkevandsområdet.
Drikkevandsressourcerne er kun halvt  

 så  

 store som tidligere antaget, og i 40-50 pct. af de små private anlæg  

 overskrides én eller flere grænseværdier.
Det sættes endnu mere i relief af,  

 at  

 pesticidhandlingsplanen udløb sidste år, og at regeringen endnu ikke har  

 præsenteret en offensiv afløser.
Der er et klart og veldokumenteret behov for en skærpet  

 beskyttelse af det danske drikkevand.
Rent drikkevand direkte fra hanen skal  

 være en ret, som alle danskere har.
For Socialdemokratiet indebærer det bl.a.  

 en nedsættelse af pesticidforbruget og behandlingshyppigheden og indførelse  

 af  

 sprøjte- og oplagringsfrie zoner omkring både nuværende og kommende  

 drikkevandsboringer og vandløb, søer og andre sårbare naturtyper.  

 Skovrejsningen skal sikres over vandindvindingsområder, og der skal udlægges  

 flere miljøvenlige dyrkningsområder (MVJ, Miljøvenlige  

 Jordbrugsforanstaltninger). Det indebærer også, at det kan overvejes at lave  

 specielle pladser til opsamling og rengøring af sprøjteudstyr.
Producenternes  

 dokumentation skal forbedres, og samarbejdet mellem vandværker, kommuner og  

 landbrugene skal intensiveres for at sikre miljøvenlig drift.
I forhold til Enhedslistens beslutningsforslag er  

 Socialdemokratiet meget positiv.
Så sent som den 11. maj 2003 kom der nye  

 skræmmende oplysninger frem i medierne vedrørende nedsivningen af glyphosat.  

 Socialdemokratiet ønsker dog ikke at basere sin stillingtagen til dette  

 beslutningsforslag udelukkende på presseforlydender, og så længe man ikke har  

 set den endelige rapport fra GEUS, Danmarks og Grønlands Geologiske  

 Undersøgelse, vil partiet hverken stemme for eller imod dette  

 beslutningsforslag.
 Hvis rapporten fra GEUS konkluderer det samme som  

 presseforlydenderne, så agter Socialdemokratiet at støtte et forbud som  

 beskrevet i beslutningsforslaget.
Det Radikale Venstres medlem af udvalget ser positivt på  

 intentionerne i Enhedslistens beslutningsforslag.
Det Radikale Venstre ønsker  

 et midlertidigt stop for brugen af glyphosat og terbuthylazin.
Det  

 midlertidige  

 stop skal bruges til yderligere analyse af stoffernes vej til grundvandet og  

 undersøgelse af, om det overhovedet er muligt at bruge midlerne, uden at de  

 ender i grundvandet.
På den baggrund vil partiet undlade at stemme om  

 Enhedslistens beslutningsforslag.
 Et  

  

 andet mindretal  

  

 i  

 udvalget (SF og EL) indstiller beslutningsforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Søren Gade (V)  

    

 Helga Moos (V)  

    

 Eyvind Vesselbo (V)  

  

  fmd.  

  

    

 Jens Vibjerg (V)  

    

 Jørn Dohrmann (DF)  

    

 Freddie H.
Madsen (DF)  

    

 Nina Berrig (KF)  

    

 Lars Barfoed (KF)  

    

 Mogens Nørgård Pedersen (KRF)  

  

  nfmd.  

  

    

 Inger Bierbaum (S)  

    

 Helge Mortensen (S)  

    

 Pernille Blach Hansen (S)  

    

 Svend Auken (S)  

    

 Torben Hansen (S)  

    

 Jørn Jespersen (SF)  

    

 Elsebeth Gerner Nielsen (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 132 Bilagsnr.
