Fremsat den 23. februar 2005 af  

 justitsministeren (Lene Espersen) Forslag til Lov om ændring af lov om oprettelse af et centralt  

  

 dna-profilregister og retsplejeloven (Udvidelse af dna-profil-registerets persondel,  

 indikationskrav ved legemsundersøgelse mv.) § 1 I lov nr. 434 af 31. maj 2000 om oprettelse af et  

 centralt dna-profilregister foretages følgende ændringer:
 1.  

  

 Lovens  

 titel affattes således:
 »Lov om Det Centrale Dna-profil-register«.
 2.  


  

 § 1  

  

 affattes således:
 »  

 § 1.  

  

 Efter  

 reglerne i denne lov opbevarer og fører Rigspolitichefen Det Centrale  

 Dna-profil-register, der tjener som internt arbejdsregister for politiet i  

 forbindelse med identifikation af personer.
 Stk. 2.  

  

 Registeret  

 inddeles i en persondel og en spordel, jf. § 2.
 Stk. 3.  

  

 Registeret  

 består af et manuelt register og et edb-register.«.
 3.  


  

 § 2, stk. 2,  

  

 affattes således:
 »Stk. 2.  

  

 Registeret  

 må indeholde følgende oplysninger:
 1)  

 	  

 I registerets  

 persondel må optages dna-profiler af personer, som er eller har været sigtet  

 for en lovovertrædelse, der efter loven kan medføre fængsel i 1 år og 6  

 måneder  

 eller derover, eller for en overtrædelse af straffelovens § 235,  

 stk. 2, hvis dna-analysen er udført i den pågældende sag på grundlag af  

 biologisk materiale udtaget efter reglerne i retsplejelovens kapitel 72.
 2)  

 	  

 I registerets spordel  

 må optages dna-profiler af biologisk materiale, der er fundet på  

 gerningssteder  

 eller på effekter, personer eller steder med tilknytning til en  

 forbrydelse.«.
 4.  

  

 I  

  

 § 3, stk. 1,  

  

 ophæves nr. 2, og i nr.  

 3, der bliver nr. 2, ændres »70 år« til: »80 år«.
 Nr. 3-6 bliver herefter nr. 2-5.
 5.  

  

 I  

  

 § 3, stk. 3,  

  

 udgår »og 3«.
 6.  

  

 I  

  

 § 4  

  

 indsættes som stk. 2:
 »Stk. 2.  

  

 Sletning  

 kan undlades i det i stk. 1, nr. 1, nævnte tilfælde, hvis den  

 identificerede person ikke er eller har været sigtet for den pågældende  

 forbrydelse, og vedkommende meddeler samtykke til fortsat registrering.«.
§ 2 I lov om rettens pleje, jf. lovbekendtgørelse nr. 961  

 af 21. september 2004, som ændret ved § 2 i lov nr. 1436 af 22. december  

 2004,  

 foretages følgende ændringer:
 1.  

  

 I  

  

 § 792, stk. 1, nr. 2,  

  

 indsættes efter  

 »udtagelse af«: »spyt- eller«.
 2.  


  

 § 792 b, stk. 1,  

  

 affattes således:
 »  

 § 792 b.  

  

 Uden for de tilfælde, der er nævnt i § 792 a, stk. 1, nr. 2, og  

 stk. 2, kan optagelse af fingeraftryk og personfotografi samt udtagelse  

 af  

 spyt- eller blodprøve med henblik på senere identifikation endvidere  

 foretages,  

 hvis den pågældende med rimelig grund er mistænkt for en lovovertrædelse, der  

 efter loven kan medføre fængsel i 1 år og 6 måneder eller derover, eller for  

 en  

 overtrædelse af straffelovens § 235, stk. 2.«.
 3.  

  

 I  

  

 § 792 c, stk. 1,  

  

 indsættes efter  

 »udtagelse af«: »spyt- eller«.
 4.  

  

 I  

  

 § 792 e, stk. 3,  

  

 indsættes som  

  

 3. pkt.:
 »Spytprøve i medfør af § 792 b, stk. 1, kan  

 udtages uden medvirken af en læge.«.
§ 3 Stk. 1.  

  

 Loven  

 træder i kraft dagen efter bekendtgørelsen i Lovtidende.
 Stk. 2.  

  

 §§ 1-4  

 i lov om Det Centrale Dna-profil-register som affattet ved denne lovs  

 § 1  

 finder også anvendelse på dna-profiler, der er tilvejebragt før lovens  

 ikrafttræden.
§ 4 Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de  

 særlige færøske eller grønlandske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
Indledning 3 1.1.
Lovforslagets formål 3 1.2.
Hovedtræk af lovforslaget 4 2.
Det Centrale  

 Dna-profil-register 5 2.1.
Gældende ret 5 2.2.
Praktiske erfaringer 6 2.2.1.
Registrerede  

 dna-profiler 6 2.2.2.
»Hits« i  

 registeret 7 2.2.3.
Sikring af  

 biologiske spor 8 2.3.
Biologisk materiale 9 3.
Dna-profil-registre  

 i andre lande 9 3.1.
Sverige 9 3.2.
Norge 10 3.3.
Finland 10 3.4.
England 10 4.
Lovforslagets  

 udformning 10 4.1.
Udvidelse af dna-profil-registerets persondel 10 4.1.1.
Parallelitet til Fingeraftryksregisteret 10 4.1.2.
Kriminalitetskravet 11 4.1.3.
Mistankekravet 12 4.1.4.
Indikationskravet 13 4.2.
Udtagelse af spytprøver 14 4.2.1.
Kompetence 14 4.2.2.
Lægelig medvirken 15 4.3.
Sletning af oplysninger i persondelen 15 4.4.
 Sporfund fra ofre mv.
16 4.5.
Videregående analyser 16 5.
Forslagets  

 økonomiske og administrative konsekvenser 16 6.
 Hørte myndigheder  

 mv.
17 1. Indledning 1.1. Lovforslagets formål Det Centrale Dna-profil-register blev oprettet i 2000 og  

 har vist sig at være et meget effektivt redskab for politiet i forbindelse  

 med  

 efterforskning og opklaring af kriminalitet.
Registeret har således gjort det  

 muligt for politiet hurtigt at identificere gerningsmænd til en række  

 alvorlige  

 forbrydelser.
Samtidig har registeret gjort det lettere for politiet hurtigt  

 at  

 udelukke uskyldige fra mistanke og dermed undgå at udsætte disse for  

 sædvanlige  

 efterforskningsskridt som f.eks. afhøring om deres færden.
Dna-profil-registeret har samme formål og funktion som  

 Rigspolitichefens Centrale Fingeraftryksregister.
De to registre er begge  

 centrale redskaber for politiet til at identificere formodede gerningsmænd på  

 grundlag af efterladte spor  henholdsvis fingeraftryk og biologisk  

 materiale   

 på gerningssteder, effekter, ofre mv.
Endvidere registreres alene såkaldte  

 talprofiler i dna-profil-registeret.
Disse talprofiler kan ligesom  

 fingeraftryk  

 ikke bruges til at udlede oplysninger om en persons genetiske karakteristika,  

 arveanlæg, udseende, sygdomsdispositioner eller lignende.
Efter de gældende regler er betingelserne for  

 tilvejebringelse og registrering af dna-profiler i registeret imidlertid  

 meget  

 strengere end de betingelser, som gælder for optagelse og registrering af  

 fingeraftryk.
Politiet kan således kun registrere dna-profiler af personer,  

 der  

 har været sigtet for visse særligt alvorlige forbrydelser som f.eks. drab,  

 voldtægt, grov vold og røveri.
Samtidig medfører det såkaldte indikationskrav  

 i  

 retsplejelovens regler om legemsundersøgelse, at der kun kan udtages  

 materiale  

 til en dna-profil, hvis det må antages at være af afgørende betydning for  

 efterforskningen i den konkrete straffesag.
Dette indikationskrav indebærer,  

 at  

 der typisk ikke kan tilvejebringes en dna-profil, hvis en sigtet person enten  

 tilstår eller ikke har efterladt sig et biologisk spor i en straffesag, der  

 ellers ville kunne have ført til registrering.
Hertil kommer, at  

 sletningsreglerne for dna-profil-registeret medfører, at registrerede  

 dna-profiler skal slettes langt tidligere end registrerede fingeraftryk.
Udviklingen på det kriminaltekniske område har gjort det  

 muligt at sikre dna-profiler som »genetiske fingeraftryk« ved langt flere  

 former for kriminalitet, end det er muligt at registrere sigtede personer for  

 efter de gældende regler om dna-profil-registeret.
Efter Justitsministeriets  

 opfattelse er de gældende rammer for dna-profil-registerets indhold og  

 anvendelse unødigt snævre i lyset af de ovenfor nævnte ligheder med  

 Fingeraftryksregisteret  

 og de åbenbare efterforskningsmæssige fordele, der er forbundet med  

 registeret.
Formålet med lovforslaget er på den anførte baggrund at  

 udvide mulighederne for at anvende dna-profil-registeret som led i  

 efterforskningen af kriminalitet, således at der bliver parallelitet mellem  

 dna-profil-registeret og Fingeraftryksregisteret både hvad angår  

 betingelserne  

 for tilvejebringelse og registrering af dna-profiler og reglerne om sletning  

 fra registeret.
Herved sikres en relevant udnyttelse af de muligheder, som  

 nye  

 kriminaltekniske værktøjer giver for at opklare forbrydelser hurtigt og  

 effektivt.
Med henblik på en vurdering af lovforslaget i lyset af de  

 generelle og principielle problemstillinger, som Justitsministeriets  

 Strafferetsplejeudvalg behandler, har et udkast til lovforslaget været  

 forelagt  

 for udvalget.
Strafferetsplejeudvalgets udtalelse af 16. august 2004 er  

 optaget  

 som  

  

 bilag 1  

  

 til lovforslaget.
 Der er efterfølgende foretaget enkelte redaktionelle  

 ændringer i lovforslaget, ligesom der er tilføjet et forslag om at kunne  

 registrere personer, der sigtes for besiddelse af børnepornografisk  

 materiale,  

 jf. nedenfor i afsnit 4.1.2.
Nærværende lovforslag er en genfremsættelse af det  

 lovforslag nr.
L 24 af 7. oktober 2004, jf.
Folketingstidende 2004-05, Tillæg  

 A, sp. 698ff, der blev førstebehandlet i Folketinget den 21. oktober 2004,  

 jf.  

 fortryk til Folketingets forhandlinger, s. 419-434, og som er bortfaldet på  

 grund af afholdelse af valg til Folketinget den 8. februar 2005.
1.2. Hovedtræk af lovforslaget Det foreslås, at politiet skal kunne udtage biologisk  

 materiale af en person til brug for en dna-analyse og registrere  

 dna-profilen,  

 hvis personen er eller har været sigtet for en lovovertrædelse, der kan  

 medføre  

 fængsel i 1 år og 6 måneder eller derover, eller for en overtrædelse af  

 straffelovens § 235, stk. 2, om besiddelse af børnepornografisk  

 materiale.
Dermed gøres betingelserne for at tilvejebringe og registrere  

 henholdsvis dna-profiler og fingeraftryk i al væsentlighed identiske.
Efter  

 forslaget ændres således dels dna-profil-registerlovens § 2,  

 stk. 2,  

 nr. 1, om betingelserne for registrering i persondelen (lovforslaget  

 § 1,  

 nr. 3), dels retsplejelovens § 792 b, stk. 1, om optagelse af  

 fingeraftryk og personfotografier med henblik på registrering (lovforslagets  

 § 2, nr. 2). For en nærmere gennemgang henvises til afsnit 4.1.
 Der foreslås samtidig en tilføjelse i retsplejelovens  

 § 792 c, stk. 1, så kompetencen til at træffe beslutning om  

 udtagelse  

 af spytprøver af sigtede henlægges til politiet, ligesom det allerede er  

 tilfældet ved blodprøver (lovforslagets § 2, nr. 3). Samtidig foreslås  

 det, at retsplejelovens § 792 e, stk. 3, ændres, så politiet får  

 adgang  

 til at foretage spytprøver uden en læges medvirken (lovforslagets § 2,  

 nr.  

 4). Forslagene skal ses i sammenhæng med, at den teknologiske udvikling i  

 forbindelse med dna-analyser har gjort det muligt generelt at overgå fra  

 blodprøver til udtagelse af spytprøver ved brug af en vatpind eller lignende.  

 Se nedenfor i afsnit 4.2.
Efter forslaget ændres endvidere dna-profil-registerlovens  

 § 3 om sletning af oplysninger i registerets persondel (lovforslagets  

 § 1, nr. 4). Det foreslås således, at en person skal slettes af  

 registeret, når vedkommende er fyldt 80 år, medmindre det undtagelsesvist  

 findes nødvendigt at opretholde registreringen.
Dermed skabes der ligeledes  

 overensstemmelse  

 mellem dna-profil-registerets og Fingeraftryksregisterets sletningsregler.
Se  

 nedenfor i afsnit 4.3.
Det foreslås endelig, at sporfund, der personidentificeres,  

 fortsat skal kunne registreres, hvis den identificerede person ikke er eller  

 har været sigtet for den pågældende forbrydelse, og vedkommende meddeler  

 samtykke til fortsat registrering.
Denne ændring i dna-profil-registerlovens  

 § 2, stk. 2, nr. 2, og § 4 (lovforslagets § 1, nr. 3 og  

 6)  

 vil navnlig give politiet adgang til at opbevare sporfund fra ofre.
Dette vil  

 lette politiets muligheder for hurtigt at kunne sammenholde nye sporfund -  

 f.eks. blodpletter fra en mistænkts hjem eller tøj - med ofrets profil i  

 spordelen.
Se nærmere nedenfor i afsnit 4.4.
 Derudover foreslås enkelte andre ændringer af mere  

 redaktionel karakter i dna-profil-registerloven, jf. bemærkningerne til de  

 enkelte bestemmelser.
Det bemærkes, at den hidtidige inddeling af  

 dna-profil-registeret i en persondel og en spordel opretholdes.
Denne  

 inddeling  

 hviler på, at dna-profilerne i persondelen hidrører fra biologisk materiale  

 udtaget af personer ved en legemsundersøgelse i medfør af retsplejelovens  

 kapitel 72, mens dna-profilerne i spordelen hidrører fra biologisk materiale  

 sikret som sporfund på f.eks. gerningssteder eller ofre.
Der er fastsat  

 forskellige sletningsregler for henholdsvis persondelen og spordelen, jf.  

 dna-profil-registerlovens §§ 3-4.
2. Det Centrale Dna-profil-register 2.1. Gældende ret Lov nr. 434 af 31. maj 2000 om oprettelse af et centralt  

 dna-profil-register trådte i kraft den 1. juli 2000, jf. lovens § 8. Der  

 henvises til Folketingstidende 1999-2000, tillæg A, side  

 3043-3063, tillæg B, side 716-717, og Folketingets forhandlinger,  

 side 3562-3577, 8238-8339 og 8747.
Dna-profil-registeret tjener som et internt arbejdsregister  

 for politiet i forbindelse med identifikation af personer, jf.  

 dna-profil-registerlovens § 1, stk. 1. Registeret må således kun  

 bruges i identifikationsøjemed og forudsættes primært anvendt i forbindelse  

 med  

 politiets efterforskning af straffesager.
Politiet kan dog også anvende  

 registeret ved andre politimæssige identifikationsopgaver, f.eks. ved  

 dødsulykker hvor det ikke er muligt at anvende sædvanlige  

 identifikationsmetoder, jf.
Folketingstidende 1999-2000, tillæg A, side 3047  

 og  

 3059.
 Registeret opbevares og føres ved Rigspolitichefens  

 Kriminaltekniske Afdeling og består af både et edb-register og et manuelt  

 register, jf. lovens § 1, stk. 1 og 3.
I dna-profil-registeret må kun optages oplysninger, der er  

 af politimæssig betydning i forbindelse med personidentifikation, jf.  

 § 2,  

 stk. 1. Der kan således ikke registreres andre oplysninger på baggrund  

 af  

 en dna-analyse end en talprofil, der alene kan anvendes i  

 identifikationsøjemed.
De registrerede talprofiler beskriver længderne af  

 dna-stykker,  

 som findes mellem de dna-områder, der koder for arvelige egenskaber.
Det er  

 længderne af disse ikke-kodende dna-områder  det såkaldte »junk-dna« -  

 som er  

 relevante i identifikationsøjemed, da længderne varierer betydeligt fra  

 menneske til menneske.
Da de registrerede talprofiler relaterer sig til  

 ikke-kodende dna-stykker, er det således ikke muligt at udlede følsomme  

 oplysninger om en persons genetiske karakteristika, udseende, arveanlæg,  

 sygdomsdispositioner eller lignende fra profilerne.
Med den nuværende  

 teknologi  

 er det muligt at foretage identifikation ved dna-analyser med en  

 sandsynlighed  

 på mindre end 1:1.000.000.000 for, at en persons dna-profil vil matche med en  

 anden ubeslægtet persons dna-profil.
Se i det hele Folketingstidende  

 1999-2000,  

 tillæg A, side 3047.
Registeret er inddelt i en persondel og en spordel, jf.  

 lovens § 1, stk. 2. I  

  

 persondelen  

  

 må optages dna-profiler af personer, som er eller har været sigtet for en  

 række  

 nærmere opregnede særligt alvorlige forbrydelsestyper.
Det drejer sig om  

 følgende overtrædelser af straffeloven, jf. dna-profil-registerlovens  

 § 2,  

 stk. 2, nr. 1:
   

 	  

 Kapitel 12 og 13 om  

 forbrydelser mod statens selvstændighed og sikkerhed samt forbrydelser mod  

 statsforfatningen  

 og de øverste statsmyndigheder mv.
   

 	  

 § 119 om vold  

 mod tjenestemand i funktion.
   

 	  

 § 123 om vold  

 m.v. mod vidner.
   

 	  

 §§ 180-181 om  

 brandstiftelse.
   

 	  

 § 183,  

 stk. 1 og 2, § 183 a og § 184, stk. 1, om forvoldelse af  

 sprængning med forsæt til skade på person eller formue, gidseltagning af fly-  

 eller skibspassagerer eller anden forstyrrelse af sikkerheden for  

 transportmidlers  

 drift eller sikkerhed.
   

 	  

 § 210 om incest.
   

 	  

 §§ 216-225 om  

 voldtægt og visse andre forbrydelser mod kønssædeligheden.
   

 	  

 § 232 om  

 blufærdighedskrænkelse.
   

 	  

 § 237 om drab.
   

 	  

 §§ 245-246 om  

 grov vold.
   

 	  

 § 252 om  

 forvoldelse af nærliggende fare for andres liv eller førlighed eller for, at  

 nogen smittes med en livstruende og uhelbredelig sygdom.
   

 	  

 §§ 260-261 om  

 ulovlig tvang, uberettiget frihedsberøvelse mv.
   

 	  

 § 276, jf.  

 § 286, om tyveri af særlig grov beskaffenhed.
   

 	  

 § 288 om røveri.
 I medfør af lovens § 2, stk. 2, nr. 1, er det  

 derudover en forudsætning for registrering i persondelen, at dna-analysen er  

 udført i en straffesag af den ovennævnte karakter på grundlag af biologisk  

 materiale udtaget efter reglerne i retsplejelovens kapitel 72.
Da det er en betingelse, at dna-analysen er udført i  

 forbindelse med den konkrete straffesag, der kan føre til registrering, kan  

 der  

 ikke registreres dna-profiler på grundlag af biologisk materiale tilvejebragt  

 i  

 andre straffesager.
Der kan således f.eks. ikke bruges blodprøver fra sager  

 om  

 promille- eller spirituskørsel.
Betingelsen om, at dna-analysen skal være  

 udført på grundlag af biologisk materiale udtaget ved et legemsindgreb efter  

 reglerne i retsplejelovens kapitel 72, indebærer endvidere, at der ikke kan  

 registreres dna-profiler på grundlag af materiale udtaget i forbindelse med  

 undersøgelse eller behandling i sundhedsvæsenets regi.
Se i det hele  

 Folketingstidende 1999-2000, tillæg A, side 3050.
Det relevante legemsindgreb ved udtagelse af biologisk  

 materiale til brug for en dna-analyse  i praksis en blod- eller  

 spytprøve - er  

 en legemsundersøgelse, jf. retsplejelovens § 792, stk. 1, nr. 2.  

 Det  

 følger således af henvisningen i dna-profil-registerlovens § 2,  

 stk. 2, nr. 1, til retsplejelovens kapitel 72, at det er en forudsætning  

 for registrering i persondelen, at betingelserne for foretagelse af  

 legemsundersøgelse er opfyldt.
I medfør af retsplejelovens § 792 a,  

 stk. 2, nr. 1, må legemsundersøgelse af en sigtet for det første kun  

 foretages, hvis der er begrundet mistanke om, at den pågældende har gjort sig  

 skyldig i en lovovertrædelse, der efter loven kan medføre fængsel i 1 år og 6  

 måneder eller derover.
Dernæst er det efter § 792 a, stk. 2, nr. 2,  

 en  

 betingelse, at indgrebet må antages at være af afgørende betydning for  

 efterforskningen.
Dette såkaldte indikationskrav ved legemsundersøgelse har  

 den  

 konsekvens, at der kan forekomme situationer, hvor en person sigtes for en af  

 de forbrydelsestyper, der kan føre til registrering i dna-profil-registeret,  

 uden at der kan tilvejebringes en dna-profil af vedkommende.
Dette vil  

 navnlig  

 kunne tænkes i sager, hvor der aflægges tilståelse eller ikke er efterladt et  

 biologisk spor i den konkrete sag, jf. nedenfor i afsnit 4.1.4. samt  

 Folketingstidende 1999-2000, tillæg A, side 3048-3049.
 Betingelsen i § 2, stk. 2, nr. 1, om, at det  

 biologiske materiale skal være udtaget efter reglerne i retsplejelovens  

 kapitel  

 72, vil også være opfyldt, hvor der i medfør af retsplejelovens § 792 d,  

 stk. 1, er foretaget et legemsindgreb efter samtykke fra en ikke-sigtet  

 person, og denne person efterfølgende bliver sigtet i den pågældende sag, jf.  

 Folketingstidende 1999-2000, tillæg A, side 3050.
Sletningsreglerne for dna-profil-registerets persondel er  

 fastsat i lovens § 3. Det følger af § 3, stk. 1, nr. 2, at en  

 person, der har været sigtet, men ikke er fundet skyldig, skal slettes af  

 registeret, når der er forløbet 10 år fra frifindelse, afgørelse om  

 påtaleopgivelse eller tiltalefrafald uden vilkår.
Efter § 3,  

 stk. 1,  

 nr. 3, skal en person endvidere slettes af registeret, når den pågældende er  

 fyldt 70 år.
I medfør af § 3, stk. 3, kan sletning i disse to  

 tilfælde dog undlades, hvis det efter en konkret vurdering undtagelsesvis  

 findes  

 nødvendigt at opretholde registreringen.
Efter § 3, stk. 1, nr. 1  

 og  

 nr. 4-6, skal oplysninger i persondelen endelig straks slettes,  

  

 når  

 sigtelse er opgivet som grundløs,  

  

 når  

 oplysningerne er tilvejebragt ved  

 et legemsindgreb, som retten nægter at godkende, eller som retten eller  

 politiet selv efterfølgende finder uhjemlet, eller  

  

 når  

 andre grunde  

 undtagelsesvis taler herfor, f.eks. hvis en anden person  uden at have  

 været  

 sigtet som medgerningsmand  senere findes skyldig i forbrydelsen.
I  

  

 spordelen  

  

 må optages  

 ikke-personidentificerede dna-profiler af biologisk materiale, der er fundet  

 på  

 gerningssteder eller på effekter, personer eller steder med tilknytning til  

 en  

 forbrydelse, jf. dna-profil-registerlovens § 2, stk. 2, nr. 2. I  

 modsætning til persondelen er der ikke fastsat særlige begrænsninger for,  

 hvilke forbrydelsestyper der kan føre til registrering af sporfund.
I  

 dna-profil-registerets spordel kan der således optages dna-profiler af  

 biologiske spor sikret ved alle former for kriminalitet, herunder ved indbrud  

 og anden berigelseskriminalitet.
I medfør af § 2, stk. 2, nr. 2, må  

 spordelen ikke indeholde dna-profiler, der er blevet personidentificeret.  

 Dette  

 er tilfældet, uanset om sporet stammer fra en sigtet, der kan registreres i  

 persondelen i medfør af lovens § 2, stk. 2, nr. 1, eller fra f.eks.  

 et offer eller en sigtet, der ikke opfylder betingelserne for registrering i  

 persondelen.
 Efter dna-profil-registerlovens § 4 skal oplysninger i  

 spordelen slettes,  

  

 når  

 sporfundet er person-identificeret,  

  

 når  

 oplysningerne ikke længere er af politimæssig interesse, eller  

  

 når  

 andre  

 særlige grunde undtagelsesvis taler herfor.
2.2. Praktiske erfaringer 2.2.1. Registrerede dna-profiler Dna-profil-registeret blev taget i brug, da  

 dna-profil-registerloven trådte i kraft den 1. juli 2000. Registeret  

 indeholdt  

 pr. 1. maj 2004 ca. 2.500 dna-profiler i persondelen og ca. 4.600  

 dna-profiler  

 i spordelen.
 I persondelen var der pr. 1. maj 2004 registreret  

 dna-profiler bl.a. af ca. 250 personer på grundlag af en sigtelse for drab,  

 ca.  

 430 personer for voldtægt, ca. 280 personer for grov vold, ca. 620 personer  

 for  

 røveri, ca. 410 personer for indbrud af særlig grov beskaffenhed og ca. 40  

 personer for brugstyveri af særlig grov beskaffenhed.
I spordelen var der pr. 1. maj 2004 registreret sporfund  

 bl.a. fra ca. 140 uopklarede drab, ca. 270 voldtægter, ca. 600 røverier, ca.  

 90  

 sager om grov vold, ca. 3.000 indbrud og ca. 160 brugstyverier.
Det bemærkes,  

 at disse tal også omfatter ca. 200 sporfund fra uopklarede forbrydelser,  

 navnlig  

 drab, i udlandet, jf. nedenfor.
Som det ses, stammer de fleste dna-profiler i  

 spordelen fra berigelseskriminalitet som indbrud og røverier.
Derefter kommer  

 spor fra drab, vold og voldtægt.
Da dna-profil-registeret blev oprettet, lagde politiet  

 dna-profiler fra sporfund fra en række gamle, uopklarede forbrydelser ind i  

 registerets spordel.
Det drejede sig bl.a. om dna-profiler af biologiske spor  

 fra 30 uopklarede drab begået i perioden 1971-1998. Der har dog endnu ikke  

 været match i registeret med spor fra disse drabssager.
Derimod er bl.a.  

 rambuktyverier og røverier begået før registerets oprettelse blev opklaret  

 ved,  

 at dna-profiler af personer sigtet for ny kriminalitet matchede med sporfund  

 fra disse gamle, uopklarede forbrydelser, der var blevet lagt ind i spordelen  

 efter dna-profil-registerets oprettelse.  

 Tilsvarende  

 blev matchende sporfund fra to grove voldtægter begået i 1997 og 1999 lagt  

 ind  

 i spordelen efter registerets oprettelse.
I 2003 viste dna-profilen fra  

 sporfund efter et indbrud sig at matche med sporene fra disse to voldtægter.  

 Politiets efterforskning af indbrudet har herefter ført til pågribelse af en  

 person, hvis dna-profil matcher sporene efter de to tidligere voldtægter.
Inden for Interpol er der etableret et samarbejde om  

 udveksling af dna-profiler fra uopklarede forbrydelser.
I  

 dna-profil-registerets spordel var der således pr. 1. maj 2004 registreret  

 ca.  

 200 dna-profiler af sporfund fra forbrydelser begået i udlandet.
Der har i  

 enkelte tilfælde været hits i dna-profil-registeret, hvor der er fundet match  

 med udenlandske sporfund.
F.eks. blev en dna-profil af en mand sigtet for  

 voldtægt i foråret 2004 lagt ind i registerets persondel, hvorved der fremkom  

 et match med et sporfund fra et kvindedrab i Norge.
Omvendt har  

 Rigspolitichefens Kriminaltekniske Afdeling bl.a. sendt en dna-profil fra  

 sporfund i en meget grov voldtægtssag i Århus til en række andre landes  

 registre gennem Interpol.
2.2.2. »Hits« i registeret Siden dna-profil-registerets etablering har politiet haft  

 ca. 2.000 såkaldte »hits« i registeret, og alene i 2004 har der pr. 15.  

 august  

 været 724 hits - svarende til tallet for hele 2003.
Politiets hits fremkommer, når der ved søgning i  

 dna-profil-registeret viser sig match mellem to eller flere dna-profiler.
I  

 praksis kan der forekomme tre forskellige former for hits, der alle typisk  

 får  

 afgørende betydning for politiets videre efterforsknings- og  

 opklaringsarbejde.
For det første ses det ofte, at et sporfund fra en ny  

 forbrydelse matcher en allerede registreret person.
Politiet får dermed  

 identificeret en mulig gerningsmand.
Ressourcerne i efterforskningsarbejdet  

 kan  

 derefter målrettes til at efterprøve og underbygge sagen mod den pågældende.  

 Denne type hits fører som altovervejende hovedregel til opklaring af den nye  

 forbrydelse.
Som eksempler fra praksis kan nævnes: Spor fra drabsforsøg  

 matchede person registreret efter sigtelse for grov vold.
Spor fra voldtægt  

 matchede person registreret efter sigtelse for voldtægt.
Spor fra vold  

 matchede  

 person registreret efter sigtelse for voldtægt.
Spor fra røveri matchede  

 person  

 registreret efter sigtelse for grov vold.
Spor fra indbrud matchede person  

 registreret  

 efter sigtelse for røveri.
For det andet ses det ligeledes ofte, at en person, der er  

 sigtet for en ny forbrydelse, matcher registrerede sporfund fra en og ikke  

 sjældent flere tidligere forbrydelser.
Denne type hits betyder som  

 altovervejende hovedregel, at politiet kan opklare de tidligere forbrydelser,  

 der ofte er adskillige år gamle.
Som eksempler fra praksis kan nævnes: Person  

 sigtet for røveri matchede spor fra 5 år gammel voldtægt.
Person sigtet for  

 røveri matchede spor fra 18 forskellige indbrud.
Person sigtet for postrøveri  

 matchede spor fra voldtægt.
Person sigtet for vold matchede spor efter  

 biltyv,  

 der var flygtet fra et færdselsuheld.
For det tredje matcher sporfund fra en ny forbrydelse meget  

 hyppigt tidligere registrerede sporfund.
Politiet kan herved konstatere, at  

 der  

 sandsynligvis er tale om samme gerningsmand, hvilket er af væsentlig  

 betydning  

 for tilrettelæggelsen af den videre efterforskning.
Samtidig bidrager denne  

 form for hits i høj grad til at øge politiets viden om kriminelles  

 geografiske  

 mobilitet og aktivitet.
I forhold til berigelseskriminalitet har dna-profiler af  

 sporfund således bekræftet politiets antagelse om, at et meget stort antal  

 indbrud begås af et relativt lille antal gerningsmænd.
Der er f.eks.  

 adskillige  

 eksempler på, at samme dna-profil er fundet ved 15-20 forskellige indbrud.
Match mellem forskellige sporfund har ligeledes illustreret  

 en overraskende høj grad af geografisk mobilitet ved mange former for  

 kriminalitet.
Samme dna-profiler er således fundet på gerningssteder i vidt  

 forskellige egne af landet.
F.eks. er samme dna-profil set optræde på  

 gerningssteder i Kolding, Hvidovre og Hillerød.
En anden profil er fundet på  

 gerningssteder i Holstebro og Holbæk.
Endnu en profil er sikret ved  

 gerningssteder  

 i både Odense, Fredericia, Silkeborg, Thisted og Tønder.
Tilsvarende er en  

 dna-profil fundet ved spor efter forbrydelser i både Randers og Lyngby.
I en  

 konkret sag er de samme to dna-profiler fundet ved både en voldssag i Horsens  

 og et indbrud i Åbenrå.
Som det illustreres af eksemplerne ovenfor, gør den  

 store mobilitet det vanskeligere for politiet at bruge mere traditionelle  

 efterforskningsmetoder, hvor et centralt element ofte er kendskabet til de  

 lokale »kendinge«.
Endelig har matchende dna-profiler af sporfund vist, at  

 gerningsmænd ikke i samme grad, som det måske antages, er »specialiseret«  

 inden  

 for f.eks. enten berigelseskriminalitet, voldskriminalitet eller  

 sædelighedsforbrydelser.  

 Der har således vist sig overraskende mange match mellem profiler fra meget  

 forskelligartede forbrydelsestyper.
Som eksempler kan nævnes match mellem  

 spor  

 fra indbrud og spor fra to voldtægter, match mellem spor fra røveri og spor  

 fra  

 voldtægt samt match mellem spor fra indbrud og spor fra vold.
Denne form for hits mellem forskellige sporfund i  

 dna-profil-registeret bidrager i høj grad til det analytiske politiarbejde i  

 bl.a. efterforskningscentrene.
Oplysninger om, at sporfund fra flere  

 forskellige forbrydelser matcher, styrker endvidere politiets muligheder for  

 at  

 målrette efterforskningen i de konkrete sager.
Samtidig kan ressourcerne  

 forenes i et mere effektivt efterforskningssamarbejde, når det konstateres,  

 at  

 flere politikredse forfølger samme gerningsmand.
2.2.3. Sikring af biologiske spor Politiet sikrer i dag helt rutinemæssigt biologiske spor -  

 dvs. spyt, blod, hudceller, hår samt sæd og andre kropssekreter - med henblik  

 på dna-analyse.
Udviklingen i metoderne til dna-analyse har ført til, at der  

 skal bruges en betydeligt mindre mængde biologisk materiale til at lave en  

 dna-profil end for bare 5 år siden.
I dag er det således muligt for politiet  

 at  

 sikre brugbare spor fra selv mikroskopiske mængder af biologisk materiale.  

 Det  

 betyder navnlig, at der i meget videre omfang end tidligere kan anvendes  

 sporfund i form af spyt og hudceller.
I løbet af en kort årrække er sikring af biologiske spor  

 blevet et lige så selvfølgeligt efterforskningsskridt som sikring af  

 fingeraftryk.
Det er endvidere politiets erfaring, at det ofte er lettere at  

 finde anvendelige biologiske spor efter forbrydelser end brugbare  

 fingeraftryk.  

 Særligt udstyr til sikring af dna-spor  en steril papirpose med vatpind  

 samt  

 handsker og mundbind  er derfor standardudstyr i politiets  

 patruljevogne.
I de  

 fleste mindre sager, f.eks. ved indbrud, er det typisk ordenspolitiet, der  

 sikrer biologiske spor på gerningsstedet mv.
Det er som regel kun nødvendigt  

 at  

 tilkalde særlig kriminalteknisk bistand til sikring af biologiske spor i  

 større  

 eller mere alvorlige sager som f.eks. drab, voldtægt, røveri og serieindbrud.
 I praksis sikres meget ofte  

  

 spyt  

  

 på bl.a. flaskehalse, cigaretskod og mælke- og juicekartoner.  

 Der sikres navnlig meget hyppigt sådanne spor ved indbrud, biltyverier og  

 andre  

 former for berigelseskriminalitet.
Der sikres i praksis ofte  

  

 blod  

  

 på glasskår efter indbrud.
Blod kan også sikres fra f.eks.  

 pletter på et gerningssted, på gerningsmandens eller ofrets tøj eller på  

 knive,  

 slagvåben mv.
Hudceller  

  

 sikres  

 ofte på tøj, tasker, dørhåndtag mv.
I en konkret voldssag blev der fundet  

 hudceller på ofrets jakkeærme, efter at gerningsmanden havde grebet hårdt fat  

 i  

 ofrets arm.
 I praksis sikres  

  

 hår  

  

 navnlig på gerningssteder, tøj, huer, kasketter og tørklæder.
 Sæd  

  

 sikres først  

 og fremmest ved vaginalskrab fra voldtægtsofre, men findes ligeledes på  

 f.eks.  

 tøj, sengetøj, kondomer og pletter på et gerningssted.
 Som det illustreres af eksemplerne ovenfor, kan biologisk  

 materiale fra en gerningsmand i form af spyt, blod, hudceller, hår eller sæd  

 mv. - og dermed gerningsmandens dna-profil - således tænkes sikret stort set  

 alle steder og efter stort set alle former for kriminalitet.
Sideløbende med, at den teknologiske udvikling og politiets  

 erfaring til stadighed øger mulighederne for at sikre biologiske spor,  

 udvikles  

 og forbedres også metoderne til dna-analyse.
Retsgenetisk Afdeling ved  

 Retsmedicinsk Institut på Københavns Universitet, der foretager alle  

 dna-analyser i straffesager, har f.eks. senest taget en ny metode i brug, der  

 gør det muligt at lave dna-profiler isoleret på Y-kromosomer.
Baggrunden  

 herfor  

 er, at der ved vaginalskrab i voldtægtssager er tale om en blanding af ofrets  

 og gerningsmandens biologiske materiale  en såkaldt blandingsprofil.
I  

 disse  

 tilfælde er det derfor ofte vanskeligt at tilvejebringe en brugbar dna-profil  

 på gerningsmanden.
Da kvinder kun har X-kromosomer, kan man med den nye  

 Y-kromosom-teknik isolere dna-profilen på gerningsmanden uden sammenblanding  

 med ofrets profil.
En metode, der endnu er under udvikling, men som må  

 forventes at blive sædvanlig inden for en overskuelig årrække, er såkaldt  

 mitokondrie-dna-analyse.
Denne metode betyder bl.a., at der kan laves  

 dna-profiler fra alle dele af hår.
Ved normal dna-analyse af hår kan kun  

 anvendes rodskedeceller omkring hårroden, hvilket som udgangspunkt  

 forudsætter,  

 at håret er revet ud af hovedbunden.
Teknikken til mitokondrie-dna-analyse er  

 dog endnu uforholdsmæssigt kostbar og væsentlig mindre sikker end traditionel  

 dna-analyse.
2.3. Biologisk materiale Dna-profil-registeret indeholder alene de talprofiler, der  

 er resultatet af dna-analyse af biologisk materiale fra henholdsvis sporfund  

 og  

 prøver udtaget ved legemsundersøgelse i medfør af retsplejelovens kapitel 72,  

 se ovenfor i afsnit 2.1. Registeret omfatter således ikke det bagvedliggende  

 biologiske materiale.
I 1990 indgik Retsgenetisk Afdeling ved Retsmedicinsk  

 Institut på Københavns Universitet en aftale med Rigspolitichefen om at  

 udføre  

 alle dna-analyser til brug for straffesager.
Rigsadvokaten nedsatte i 1999 en  

 arbejdsgruppe, der har til opgave at overveje, hvilke retningslinier der kan  

 fastsættes for opbevaring, destruktion mv. af biologisk materiale, som er  

 tilvejebragt ved legemsindgreb, og som kan anvendes i forbindelse med  

 efterforskningen af straffesager.
Rigsadvokatens arbejdsgruppe skal bl.a.  

 komme  

 med forslag til retningslinier for Retsgenetisk Afdelings opbevaring og  

 destruktion af prøver udtaget ved legemsundersøgelse til brug for  

 dna-analyse.  

 Arbejdsgruppen forventes at afgive sin rapport med forslag til sådanne  

 retningslinier  

 i indeværende år.
Den hidtidige praktiske ordning for håndteringen af disse  

 prøver er beskrevet nærmere i bemærkningerne til dna-profil-registerloven,  

 jf.  

 Folketingstidende 1999-2000, tillæg A, side 3047-3048. Heraf fremgår det  

 bl.a.,  

 at det biologiske materiale fra legemsindgreb  typisk blodprøver   

 som  

 analyseres på politiets anmodning, opbevares på Retsgenetisk Afdeling, der  

 som  

 udgangspunkt destruerer materialet 12 måneder efter analysens foretagelse.  

 Ønsker politiet af bevismæssige årsager, at det biologiske materiale  

 opbevares  

 af Retsgenetisk Afdeling i længere tid, skal politiet fremsætte en begrundet  

 anmodning herom.
På Retsgenetisk Afdeling opbevares materialet i øvrigt under  

 særligt sikrede forhold, herunder med flere forskellige låse- og  

 alarmsystemer  

 og således, at kun ganske få medarbejdere har adgang hertil.
Det fremgår videre af bemærkningerne til  

 dna-profil-registerloven, at Justitsministeriet har tilkendegivet over for  

 Retsmedicinsk Institut, at instituttet  af hensyn til behovet for en  

 stadig  

 kvalitetssikring, forbedring og videreudvikling af de analysemetoder, som  

 anvendes i straffesager  vil kunne anvende biologisk materiale, der  

 opbevares  

 på politiets vegne, til undersøgelser til brug for kvalitetssikring og  

 metodeudvikling.
Justitsministeriet har samtidig tilkendegivet over for  

 Retsmedicinsk Institut, at det biologiske materiale, som hidrører fra  

 straffesager, i overensstemmelse med instituttets praksis ikke må anvendes  

 til  

 andre former for forskning.
Anvendelse af materialet til andre former for  

 forskning vil alene kunne komme på tale med Justitsministeriets tilladelse  

 til  

 et konkret forskningsprojekt og da alene på nærmere angivne vilkår, herunder  

 at  

 forskningsprojektet skal være anbefalet af den relevante videnskabsetiske  

 komité, samt at materialet alene må anvendes i anonymiseret form.
Se i det  

 hele  

 Folketingstidende 1999-2000, tillæg A, side 3048. Retsgenetisk Afdeling har  

 oplyst over for Justitsministeriet, at der aldrig er modtaget forespørgsler  

 om  

 anvendelse af det biologiske materiale til forskningsprojekter.
3. Dna-profil-registre i andre lande 3.1. Sverige Efter en ændring af den svenske polisdatalagen, der trådte  

 i kraft den 1. april 1999, blev der ved Rikspolisstyrelsen oprettet et  

 dna-register.
Det svenske dna-register indeholder ca. 2.500 dna-profiler i  

 persondelen og ca. 8.900 dna-profiler i spordelen.
Betingelserne for at kunne registrere en person i  

 registerets persondel er, at den pågældende er blevet dømt for en alvorlig  

 forbrydelse mod en persons liv eller helbred, personlige integritet eller  

 sikkerhed eller for en almenfarlig forbrydelse omfattet af Brottsbalkens kap.  

 3, 4, 6, 8, 12, 13 eller 17, og forbrydelsen kan medføre mere end to års  

 fængsel.
For at kunne udtage materiale til brug for en dna-analyse skal den  

 pågældende med rimelig grund være mistænkt for en forbrydelse, der kan  

 medføre  

 fængsel, ligesom prøven skal være nødvendig for den konkrete sag.
Det svenske Justitiedepartementet iværksatte i efteråret  

 2003 et udredningsarbejde med henblik på en udvidelse af dna-registeret.
I  

 juni  

 2004 afgav de udpegede udredere rapporten »Genetiska fingeravtryck« til  

 Justitiedepartementet.
Det anbefales i rapporten, at betingelserne for at  

 udtage og registrere dna-profiler lempes, så de i al væsentlighed bliver  

 identiske med betingelserne for at udtage og registrere fingeratryk.
Efter  

 forslaget i det lovudkast, der indgår i rapporten, skal der kunne  

 tilvejebringes dna-profiler fra alle personer, der med rimelig grund  

 mistænkes  

 for en lovovertrædelse, der kan medføre fængsel.
Det foreslås således bl.a.,  

 at  

 kriminalitetskravet lempes, og at indikationskravet ophæves.
Efter forslaget  

 skal sådanne dna-profiler endvidere kunne registreres efter tilsvarende  

 regler  

 som for fingeraftryk.
Efter disse regler vil dna-profiler  ligesom  

 fingeraftryk  som udgangspunkt skulle slettes, hvis den pågældende  

 frifindes.
 Svensk politi kan træffe afgørelse om udtagelse af  

 spytprøve og kan foretage sådanne prøver uden en læges medvirken.  

 Rikspolisstyrelsen har oplyst, at spytprøver allerede anvendes i vidt omfang,  

 og at det er hensigten generelt at overgå hertil i stedet for blodprøver.
3.2. Norge Norsk politi har ligeledes etableret et dna-register med en  

 persondel og en spordel.
I persondelen  

  

 skal  

  

 personer, der dømmes for visse særligt alvorlige forbrydelser, registreres.  

 Det  

 drejer sig bl.a. om grove sædelighedsforbrydelser, mord, grov vold og groft  

 tyveri.
Derudover  

  

 kan  

  

 personer, der  

 dømmes for en række nærmere bestemte forbrydelser, registreres.
I medfør af Forskrift om ordningen av påtalemyndigheten er  

 betingelserne for legemsundersøgelse, at den pågældende med rimelig grund er  

 mistænkt for en lovovertrædelse, der kan medføre fængselsstraf, og at  

 legemsundersøgelsen er af betydning for efterforskningen af lovovertrædelsen.  

 Meddeler den sigtede ikke samtykke til legemsundersøgelsen, træffes afgørelse  

 herom af retten.
Blodprøver må kun foretages af sundhedspersonale, mens  

 prøver  

 fra mundhulen kan udtages af politiet.
Det norske Justis- og Polisdepartementet nedsatte i juli  

 2004 et udvalg, der skal vurdere, om der bør være en videre adgang til  

 registrering i det norske dna-register.
Udvalget skal bl.a. overveje,  

  

 om  

 adgangen til at udtage dna-prøver bør udvides, f.eks. så adgangen bliver den  

 samme som for fingeraftryk,  

  

 om  

 der bør kunne registreres dna-profiler i  

 flere typer af straffesager, samt  

  

 om  

 sigtede, men ikke dømte personer  

 bør kunne registreres.
Udvalget skal afslutte sit arbejde inden udgangen af  

 2005.
3.3. Finland Den 1. januar 2004 trådte der nye regler om  

 tilvejebringelse og registrering af dna-profiler i kraft i den finske  

 Tvångsmedellagen.
Ved denne lovændring er det sædvanlige mistankekrav og  

 indikationskrav ved legemsundersøgelse blevet fraveget ved  

 legemsundersøgelser  

 med henblik på tilvejebringelse af en dna-profil.
Efter de nye regler kan der  

 således udtages prøver til brug for dna-analyse af personer, der er mistænkt  

 for en lovovertrædelse, som kan medføre mindst 6 måneders fængsel.
Det er  

 ikke  

 en betingelse, at legemsundersøgelsen har betydning for den konkrete  

 straffesag. dna-profilen kan herefter - uden yderligere betingelser -  

 registreres i persondelen i det finske dna-register.
Frifindes den  

 pågældende,  

 eller opgives påtalen, skal dna-profilen dog slettes senest et år efter denne  

 afgørelse.
3.4. England Den engelske nationale dna-database blev oprettet i 1995.  

 Persondelen indeholder i dag ca. 2,3 mio. dna-profiler fra personer, der er  

 eller har været sigtet.
Spordelen indeholder ca. 220.000 dna-profiler.  

 Metropolitan  

 Police i London, der dækker ca. 8 mio. indbyggere, havde i 2003 ca. 8.000  

 hits  

 i dna-databasen.
Hovedparten af de forbrydelser, der blev opklaret ved hjælp  

 af  

 dna-databasen, var indbrud og brugstyverier.
Med virkning fra den 5. april 2004 er betingelserne for  

 udtagelse af prøver til brug for dna-analyser blevet lempet i den engelske  

 Police & Criminal Evidence Act.
Herefter kan det engelske politi foretage  

 spytprøve på alle, der mistænkes for en lovovertrædelse, som kan medføre  

 fængselsstraf.
Politiet kan foretage spytprøve uden en læges medvirken.
Med  

 ændringen er der skabt identitet mellem betingelserne for at optage  

 fingeraftryk  

 og udtage prøver til dna-analyser.
Når dna-profilen er tilvejebragt, kan politiet derefter -  

 uden yderligere betingelser  registrere den i persondelen i den  

 nationale  

 dna-database.
Oplysningerne om en person opbevares i dna-databasen, indtil  

 den  

 pågældende afgår ved døden.
4. Lovforslagets udformning 4.1. Udvidelse af dna-profil-registerets persondel 4.1.1. Parallelitet til Fingeraftryksregisteret Som anført ovenfor i afsnit 1.1., er der stor lighed mellem  

 dna-profil-registeret og Fingeraftryksregisteret.
De to registre har samme  

 formål og funktion som centrale arbejdsredskaber for politiet til brug for  

 identifikation af mulige gerningsmænd til forbrydelser.
Som det fremgår  

 ovenfor  

 i afsnit 2.1., kan der ligesom ved fingeraftryk ikke udledes særligt  

 personfølsomme informationer af de registrerede dna-profiler.
På den baggrund  

 er det Justitsministeriets opfattelse, at der ikke foreligger sådanne særlige  

 beskyttelseshensyn, at betingelserne for registrering i dna-profil-registeret  

 bør være strengere end for Fingeraftryksregisteret.
Fingeraftryksregisteret har eksisteret i godt 100 år og må  

 anses for almindeligt anerkendt som et af politiets mest grundlæggende  

 værktøjer.
Strafferetsplejeudvalget har i betænkning nr. 1104/1987 om  

 legemsindgreb  

 under efterforskning, der ligger til grund for affattelsen af retsplejelovens  

 kapitel 72, anført en række betragtninger om optagelse og registrering af  

 fingeraftryk.
Strafferetsplejeudvalget har på side 53 i betænkning nr.  

 1104/1987 bl.a. anført, at det særligt i tyverisager, hvor recidivhyppigheden  

 er stor, ofte er af væsentlig betydning for politiet, at man har mulighed for  

 at identificere gerningsmanden ved hjælp af fingeraftryk optaget i anledning  

 af  

 tidligere forhold.
De kan også være af betydning uden for straffesager,  

 f.eks.  

 ved eftersøgninger eller ved identifikationer, herunder også af dødfundne  

 personer.
Det er således Strafferetsplejeudvalgets opfattelse, at et  

 fingeraftryksregister er et meget vigtigt arbejdsredskab for politiet ved  

 opklaring af forbrydelser begået af recidivister, og at fingeraftryk derfor  

 inden for nærmere fastsatte grænser bør kunne optages af sigtede, selvom  

 optagelsen er uden betydning for efterforskningen i den konkret verserende  

 sag.
I relation til politiets opbevaring af fingeraftryk anføres  

 det videre på side 89 f i betænkningen, at der efter  

 Strafferetsplejeudvalgets  

 opfattelse må lægges afgørende vægt på, at dette materiale ikke er egnet til  

 ved forevisning at skabe mistanke om, at en bestemt person har været  

 indblandet  

 i kriminalitet.
Fingeraftrykkene kan ikke genkendes af udenforstående, og  

 misbrugsrisikoen bliver derfor minimal.
Hertil kommer, at fingeraftryk  

 uomtvisteligt  

 er af stor betydning i identifikationsøjemed, og at der findes ikke få  

 eksempler på, at fingeraftryk fra personer, der er blevet frifundet i en  

 tidligere sag, eller mod hvem påtale er opgivet, har været af afgørende  

 betydning i senere sager.
Derfor finder Strafferetsplejeudvalget, at politiet  

 bør have lov til at opbevare alle fingeraftryk, der lovligt er optaget af  

 sigtede personer.
 Efter Justitsministeriets opfattelse gør  

 Strafferetsplejeudvalgets betragtninger om optagelse og registrering af  

 fingeraftryk  

 sig tilsvarende gældende for dna-profiler.
Det fremgår af Strafferetsplejeudvalgets udtalelse af 16.  

 august 2004 om et udkast til lovforslaget, jf. bilag 1, side 8, at udvalget  

 er  

 enig i, at der  med den modifikation, der følger af forskellen i selve  

 indgrebets karakter - må anses at være parallelitet mellem de karakteristika,  

 der kendetegner dna-profiler og fingeraftryk.
Strafferetsplejeudvalget kan  

 derfor tiltræde, at der kan være anledning til at gå videre med anvendelse af  

 dna-registrering efter lignende principper, som i en årrække har været  

 gældende  

 for registrering af fingeraftryk med henblik på senere identifikation.
 På den baggrund finder Justitsministeriet, at der nu bør  

 gælde de samme betingelser for optagelse af personer i dna-profil-registeret  

 som for Fingeraftrykregisteret, jf. nedenfor i afsnit 4.1.2.-4.1.4.
4.1.2. Kriminalitetskravet Som det fremgår ovenfor, jf. afsnit 2.2. og 2.3., har  

 politiet haft meget positive erfaringer med dna-profil-registeret i  

 efterforskningsøjemed.
Det fremgår endvidere, at politiet med de nye  

 teknologiske muligheder kan sikre biologiske spor ved stort set alle  

 forbrydelsestyper.
Efter de gældende regler kan de former for  

 berigelseskriminalitet  navnlig indbrud  hvor der i praksis  

 sikres flest  

 sporfund, imidlertid ikke føre til registrering i persondelen.
I medfør af  

 dna-profil-registerlovens § 2, stk. 2, nr. 1, kan der således alene  

 ske registrering for berigelseskriminalitet af særlig grov beskaffenhed, jf.  

 straffelovens § 286.
Efter Justitsministeriets opfattelse vil det styrke  

 retshåndhævelsen markant, hvis der gives adgang til at registrere  

 dna-profiler  

 af personer, der er eller har været sigtet for berigelseskriminalitet.  

 Navnlig  

 for så vidt angår indbrud må det forventes, at en sådan udvidelse af  

 dna-profil-registerets  

 persondel vil medføre øgede opklaringsprocenter og på længere sigt vil kunne  

 have præventiv effekt.
Det skal i den forbindelse bemærkes, at der ved  

 disse former for mere almindelig berigelseskriminalitet ofte savnes vidner,  

 hvilket gør det vanskeligere for politiet at opklare sagerne ved hjælp af  

 traditionelle efterforskningsskridt.
Også ved visse andre kriminalitetsformer vil et »genetisk fingeraftryk« kunne  

 være et værdifuldt efterforskningsredskab for politiet, navnlig i  

 situationer, hvor der ikke foreligger brugbare fingeraftryk.
Det drejer sig  

 bl.a. om vold (straffelovens § 244), narkotikakriminalitet  

 (straffelovens § 191 og lov om euforiserende stoffer),  

 våbenlovsovertrædelser (straffelovens § 192 a og våbenloven), hærværk  

 (straffelovens § 291), frihedsberøvelse (straffelovens § 261) og  

 trusler (straffelovens § 266).
På den baggrund foreslås det, at Fingeraftryksregisterets generelle  

 strafferammekriterium overføres på dna-profil-registeret.
Herefter vil der  

 kunne ske registrering i persondelen på grundlag af overtrædelse af alle  

 bestemmelser i straffeloven eller særlovgivningen med en strafferamme på  

 fængsel i 1 år og 6 måneder eller derover.
Forslaget vil sikre en betydelig  

 bedre udnyttelse af dna-profil-registerets potentiale for politiets  

 efterforskning og opklaring af forbrydelser og er samtidig i tråd med  

 udviklingen i andre lande, jf. ovenfor i afsnit 3. Der henvises til  

 lovforslagets § 1, nr. 3.
 Det fremgår af Strafferetsplejeudvalgets udtalelse, jf.  

 bilag 1, s. 10, at der efter udvalgets opfattelse med et krav om en  

 strafferamme på fængsel i 1 år og 6 måneder eller derover vil være tale om  

 lovovertrædelser af en sådan art og gennemsnitlig grovhed, at det må anses  

 for  

 rimeligt, at sigtedes dna-profil udtages og opbevares i registeret.
Den, som besidder eller mod vederlag gør sig bekendt med  

 børnepornografi, straffes i medfør af straffelovens § 235, stk. 2,  

 med bøde eller fængsel indtil 1 år.
Personer, der alene sigtes for besiddelse  

 af børnepornografisk materiale, vil således ikke kunne registreres i  

 dna-profil-registeret (eller Fingeraftryksregisteret) på grundlag af det  

 generelle strafferammekriterium.
Der har i den offentlige debat været rejst  

 forslag om, at sigtelse for sådanne forhold bør kunne føre til registrering i  

 dna-profil-registeret, selvom lovovertrædelsen ikke kan medføre fængsel i 1  

 år  

 og 6 måneder eller derover.
På den baggrund har Justitsministeriets Forskningsenhed  

 søgt belyst, i hvilket omfang personer, der sigtes for besiddelse af  

 børnepornografi, senere sigtes for ny sædelighedskriminalitet.
Undersøgelsen  

 viser, at knap 10 pct. senere er blevet sigtet for en sædelighedsforbrydelse  

 med en strafferamme på fængsel i 1 år og 6 måneder eller derover.
Når dette sammenholdes med den særlige  

 integritetskrænkelse, som sædelighedsforbrydelser, herunder børnepornografi,  

 er  

 kendetegnet ved, finder Justitsministeriet efter en samlet vurdering, at  

 personer, der sigtes for overtrædelse af straffelovens § 235,  

 stk. 2,  

 om besiddelse af børnepornografisk materiale, også bør kunne registreres i  

 dna-profil-registeret.
Justitsministeriet finder samtidig, at der tilsvarende  

 bør skabes mulighed for, at der også kan ske optagelse og registrering af  

 fingeraftryk af personer, der sigtes for besiddelse af børnepornografisk  

 materiale.
Herved sikres det, at sådanne overgreb og krænkelser mod børn mv.  

 kan bekæmpes med alle relevante redskaber, herunder dna-profil-registeret og  

 Fingeraftryksregisteret.
4.1.3. Mistankekravet Efter dna-profil-registerlovens § 2, stk. 2, nr.  

 1, er det en betingelse for, at en person kan registreres, at den pågældende  

  

 er eller har været sigtet  

  

 for en eller  

 flere af en række nærmere opregnede alvorlige forbrydelser.
Det er samtidig  

 en  

 betingelse, at det bagvedliggende biologiske materiale er tilvejebragt ved et  

 legemsindgreb efter reglerne i retsplejelovens kapitel 72, jf. ovenfor i  

 afsnit  

 2.1.
I retsplejelovens kapitel 72 sondres mellem  

 legemsbesigtigelse (§ 792, stk. 1, nr. 1) og legemsundersøgelse  

 (§ 792, stk. 1, nr. 2). Sondringen bygger på en vurdering af  

 indgrebenes  

 intensitet.
Der stilles i loven forskellige krav til mistankens styrke som  

 betingelse for at kunne foretage indgrebene.
Udtagelse af spyt- eller blodprøve med henblik på  

 dna-analyse udgør en legemsundersøgelse.
Ved legemsundersøgelse af en sigtet  

 person er det som hovedregel en betingelse, at der er  

  

 begrundet mistanke  

  

 om, at den pågældende har gjort sig skyldig i en  

 lovovertrædelse, jf. retsplejelovens § 792 a, stk. 2, nr. 1.
 Ved legemsbesigtigelse kræves der derimod alene, at den  

 pågældende  

  

 med rimelig grund er mistænkt  

  

 for en lovovertrædelse, jf. retsplejelovens § 792 a, stk. 1, nr. 1.  

 Optagelse af fingeraftryk og personfotografi udgør efter retsplejelovens  

 § 792, stk. 1, nr. 1, en legemsbesigtigelse, og der gælder således  

 et  

 lempeligere mistankekrav ved tilvejebringelse af fingeraftryk med henblik på  

 senere identifikation end ved tilvejebringelse af en dna-profil.
Et hovedformål med lovforslaget er at skabe parallelitet  

 mellem betingelserne for at tilvejebringe og registrere henholdsvis  

 fingeraftryk og dna-profiler.
Det vil bl.a. indebære, at mistankekravet skal  

 lempes ved tilvejebringelse af spyt- eller blodprøver med henblik på senere  

 identifikation (retsplejelovens § 792 b, stk. 1, jf. § 792 a,  

 stk. 2, nr. 1), således at der  ligesom ved fingeraftryk   

 skal kunne  

  

 tilvejebringes  

  

 en spyt- eller blodprøve  

 i disse tilfælde, hvis den pågældende  

  

 med  

 rimelig grund er mistænkt  

  

 for en lovovertrædelse med en strafferamme på  

 fængsel i 1 år og 6 måneder eller derover, eller for overtrædelse af  

 straffelovens § 235, stk. 2, jf. lovforslagets § 2, nr. 2.
 Strafferetsplejeudvalgets udtalelse om et udkast til  

 lovforslaget, jf. bilag 1, side 10 ff, indeholder udvalgets overvejelser for  

 og  

 imod at lempe mistankekravet.
For at opretholde  

 kravet om begrundet mistanke  

  

 taler efter udvalgets opfattelse, at den  

 gældende regel om fingeraftryk med hensyn til mistankekravet følger den  

 almindelige regel om legemsbesigtigelse.
Indgreb i form af spyt- og blodprøve  

 har karakter af legemsundersøgelse.
Når man har opretholdt det almindelige  

 mistankekrav  

 ved fingeraftryk, bør man også opretholde det almindelige mistankekrav ved  

 spyt- og blodprøve.
Formålet med indgrebet ændrer ikke indgrebets karakter.  

 Når  

 politiet vil overskride den grænse, der i lovgivningen er trukket mellem  

 legemsbesigtigelse og legemsundersøgelse, og dermed »trænge ind i legemet«,  

 forekommer det rimeligt at kræve et sikrere grundlag herfor end for optagelse  

 af fingeraftryk.
At mistankekravet kan få reel betydning, fremgår af  

 kendelsen  

 i U97.972V, der er omtalt i bemærkningerne til lovforslaget bag  

 dna-profil-registerloven (Folketingstidende 1999-2000, tillæg A, side 3054).
Hertil kommer, at man med et lempeligere mistankekrav ved  

 særreglen om udtagelse af prøver med henblik på senere identifikation   

 end ved  

 den almindelige regel om udtagelse af prøver med henblik på konkret  

 efterforskning  i princippet kunne komme i den situation, at man kan  

 udtage en  

 prøve og optage resultatet i registeret uden at kunne anvende dette i den  

 konkrete efterforskning, selvom der var behov herfor.
Denne problemstilling  

 er  

 imidlertid ikke særlig for mistankekravet, men vil ligeledes kunne anføres i  

 forhold til indikationskravet.
Denne forskel gælder således allerede i  

 relation  

 til optagelse af fingeraftryk, hvor indikationskravet kun gælder for  

 optagelse  

 til brug i den konkrete sag.
For at lempe  

 mistankekravet  

  

 til mistanke med rimelig grund taler efter udvalgets  

 opfattelse, at der herved skabes fuld parallelitet mellem reglerne om  

 fingeraftryk og prøver til dna-analyse.
Herved opnås, at dna-teknikken kan  

 tages i anvendelse i kriminalitetsbekæmpelsen i samme omfang som  

 fingeraftryk.
Dette skal ses i sammenhæng med, at udtagelse af en  

 spytprøve  som forudsættes at blive den altovervejende fremgangsmåde  

  må  

 anses for et indgreb af tilsvarende svag intensitet som et fingeraftryk.  

 Udtagelse af spytprøve vil næppe blive oplevet som væsentligt mere belastende  

 af den pågældende end optagelse af fingeraftryk.
Indgrebets intensitet taler  

 således ikke i sig selv for, at der skal fastsættes et strengere mistankekrav  

 ved udtagelse af spytprøve end ved optagelse af fingeraftryk.
Når udtagelse  

 af  

 blodprøve forbeholdes tilfælde, hvor det enten ikke er muligt at udtage en  

 spytprøve med tilstrækkeligt dna-materiale, eller hvor den pågældende yder  

 fysisk modstand mod gennemførelse af en spytprøve, jf. nedenfor i afsnit  

 4.2.2., vil det være uhensigtsmæssigt at fastsætte differentierede  

 mistankekrav  

 ved udtagelse af henholdvis spytprøve og blodprøve med henblik på senere  

 identifikation.
Hertil kommer, at også en blodprøve - der efter forslaget  

 skal  

 udtages af en læge - må betegnes som en af de mildeste former for  

 legemsundersøgelser, jf. også betænkning nr. 1104/1987, s. 56, jf. s. 38-39.
 Endvidere taler efterforskningsmæssige hensyn for at  

 fastsætte samme mistankekrav som ved fingeraftryk, således at dna-spor kan  

 anvendes som et lige så effektivt efterforskningsmiddel, som fingeraftryk  

 længe  

 har været.
 På baggrund af de ovenstående overvejelser finder et  

 flertal på fem af Strafferetsplejeudvalgets medlemmer det mest nærliggende,  

 at  

 kravet om begrundet mistanke fastholdes ved optagelse af spyt- og blodprøve  

 med  

 henblik på senere identifikation, jf. bilag 1, side 12. Disse medlemmer  

 lægger  

 navnlig vægt på, at kravet om begrundet mistanke efter retsplejeloven er  

 gældende  

 for indgreb i form af spyt- og blodprøver som led i konkret efterforskning,  

 selv når formålet er opklaring af de alvorligste forbrydelser.
Et mindretal på fire af udvalgets medlemmer kan tilslutte  

 sig, at der fastsættes samme mistankekrav ved udtagelse af spyt- og blodprøve  

 til brug for registrering i dna-profil-registeret, som gælder ved optagelse  

 af  

 fingeraftryk og registrering i Fingeraftryksregisteret.
Mindretallet finder  

 således, at der navnlig under hensyntagen til indgrebets ringe intensitet set  

 i  

 forhold til de efterforskningmæssige hensyn også på dette punkt bør skabes  

 parallelitet til Fingeraftryksregisteret.
Justitsministeriet finder, at de væsentlige  

 efterforskningsmæssige fordele, der er forbundet med en udvidelse af  

 dna-profil-registeret, på dette punkt bør veje tungere end det principielle  

 hensyn til den systematiske sondring mellem de forskellige former for  

 legemsindgreb.
I den forbindelse lægger Justitsministeriet vægt på, at spyt-  

 og  

 blodprøver må anses for indgreb af tilsvarende svag intensitet som  

 fingeraftryk.
Efter Justitsministeriets opfattelse foreligger der således  

 ikke  

 sådanne forskelle i indgrebenes reelle intensitet, som  ud over det  

 princielle  

 hensyn til at opretholde forskellige regler for legemsbesigtigelse og  

 legemsundersøgelse  taler for et strengere mistankekrav ved udtagelse  

 af spyt-  

 og blodprøver med henblik på senere identifikation end ved optagelse af  

 fingeraftryk med henblik på senere identifikation.
Efter en samlet vurdering  

 kan Justitsministeriet derfor tilslutte sig indstillingen fra  

 Strafferetsplejeudvalgets mindretal.
Lovforslaget er udformet i  

 overensstemmelse hermed.
4.1.4. Indikationskravet Efter retsplejelovens § 792 a, stk. 2, nr. 2, må  

 legemsundersøgelse af en sigtet kun foretages, hvis indgrebet er af afgørende  

 betydning for efterforskningen i den konkret verserende straffesag.
I  

 bemærkningerne til dna-profil-registerloven blev fremhævet visse ulemper, som  

 dette såkaldte indikationskrav indebærer i forhold til dna-profil-registeret,  

 jf.
Folketingstidende 1999-2000, tillæg A, side 3049. Det fremgår således af  

 bemærkningerne, at indikationskravet har den konsekvens, at der vil kunne  

 forekomme situationer, hvor en person sigtes for en forbrydelsestype, der kan  

 føre til registrering, uden at der vil kunne tilvejebringes en dna-profil af  

 vedkommende.
Dette vil kunne tænkes i sager, hvor der enten aflægges  

 tilståelse  

 eller ikke er efterladt et biologisk spor.
Der vil således kunne forekomme  

 sager, hvor en person sigtes og dømmes for en eller flere af de relevante  

 forbrydelsestyper,  

 uden at det vil være muligt at optage den pågældende i dna-profil-registeret,  

 idet indikationskravet for legemsundersøgelse ikke er opfyldt.
Det anføres  

 videre i bemærkningerne til dna-profil-registerloven, at en eventuel ændring  

 af  

 indikationskravet i givet fald bør ske på grundlag af principielle  

 overvejelser, som bl.a. bør foretages under inddragelse af  

 Strafferetsplejeudvalget.
Efter Justitsministeriets opfattelse forekommer det  

 stødende, at en gerningsmand i realiteten kan undgå dna-analyse  og  

 dermed  

 registrering i dna-profil-registeret  ved at tilstå.
Det er uheldigt,  

 hvis  

 f.eks. gerningsmanden til et indbrud ved, at der er risiko for, at der er  

 registreret sporfund fra tidligere voldtægter, og derfor kan søge at undgå at  

 blive afsløret som gerningsmand til disse uopklarede forbrydelser ved at  

 tilstå  

 det nye indbrud.
Ved at tilstå mindsker den pågældende samtidig risikoen for  

 at  

 blive afsløret som gerningsmand til eventuelle senere forbrydelser.
 Som begrundelse for at fravige det normale indikationskrav  

 i retsplejelovens § 792 a, stk. 1, nr. 2, ved optagelse af  

 fingeraftryk med henblik på senere identifikation, jf. § 792 b,  

 stk. 1, anfører Strafferetsplejeudvalget i betænkning nr. 1104/1987,  

 side.  

 53, at et fingeraftryksregister er et meget vigtigt arbejdsredskab for  

 politiet  

 ved opklaring af forbrydelser begået af recidivister, og at fingeraftryk  

 derfor  

 inden for nærmere fastsatte grænser bør kunne optages af sigtede, selv om  

 optagelsen er uden betydning for efterforskningen i den konkret verserende  

 sag.  

 Efter Justitsministeriets opfattelse kan samme begrundelse anføres for at  

 fravige det normale indikationskrav i retsplejelovens § 792 a,  

 stk. 2, nr. 2, ved udtagelse af prøver med henblik på registrering i  

 dna-profil-registeret.
 Det bemærkes endvidere, at der i Finland og England kan  

 udtages prøver til brug for dna-analyse, selv om dette ikke har betydning i  

 den  

 konkrete sag, og spørgsmålet om ophævelse eller lempelse af indikationskravet  

 er under overvejelse i Sverige, jf. ovenfor i afsnit 3.
 Det foreslås på den baggrund, at det sædvanlige  

 indikationskrav ved legemsundersøgelse i retsplejelovens § 792 a,  

 stk. 2, nr. 2, fraviges ved udtagelse af prøver til brug for  

 registrering  

 af dna-profiler, jf. lovforslagets § 2, nr. 2. Retsplejelovens  

 § 792  

 b, stk. 1, om betingelserne for optagelse af personfotografier og  

 fingeraftryk  

 med henblik på senere identifikation udvides således til også at omfatte  

 udtagelse af spyt- eller blodprøver.
 Som det fremgår af Strafferetsplejeudvalgets udtalelse, jf.  

 bilag 1, side 10, kan udvalget tiltræde, at der ikke skal gælde noget  

 indikationskrav for udtagelse af prøve med henblik på senere identifikation  

 og  

 dermed registrering.
4.2. Udtagelse af spytprøver 4.2.1. Kompetence Efter § 792 c, stk. 1, træffes afgørelse om  

 legemsbesigtigelse af en sigtet samt legemsundersøgelse af en sigtet i form  

 af  

 nærmere undersøgelse af legemets ydre, sikring af prøver herfra og udtagelse  

 af  

 blodprøver af politiet.
Beslutning om andre legemsindgreb træffes af retten  

 ved  

 kendelse, medmindre den sigtede meddeler skriftligt samtykke, jf. § 792  

 c,  

 stk. 2, jf. stk. 5.
Som anført ovenfor i afsnit 1.2., er det hensigten generelt  

 at overgå fra blodprøver til spytprøver ved udtagelse af biologisk materiale  

 til brug for dna-analyse.
Udtagelse af spytprøver foretages i praksis ved at  

 sikre spytsekret fra munden med en vatpind eller lignende.
 Efter retsplejelovens § 792 c, stk. 2, jf.  

 stk. 1 modsætningsvis, træffes afgørelse om foretagelse af spytprøve af  

 retten ved kendelse, medmindre den sigtede meddeler skriftligt samtykke, jf.  

 § 792 c, stk. 5.
Med henblik på at skabe de nødvendige rammer for politiet  

 til generelt at overgå til spytprøver foreslås det i lovforslagets § 2,  

 nr. 3, at retsplejelovens § 792 c, stk. 1, udvides til også at  

 omfatte spytprøver.
Med forslaget vil politiet få kompetence til at udtage  

 spytprøver af sigtede, ligesom det i dag er tilfældet ved bl.a. udtagelse af  

 blodprøver og optagelse af fingeraftryk.
Justitsministeriet har i den forbindelse lagt vægt på  

 Strafferetsplejeudvalgets bemærkninger på side 56 i betænkning nr. 1104/1987.  

 Det fremgår heraf, at det efter Strafferetsplejeudvalgets opfattelse er  

 forsvarligt kompetencemæssigt at sidestille de mildeste former for  

 legemsundersøgelse med legemsbesigtigelse.
Som eksempler på sådanne milde  

 former for legemsundersøgelse nævnes det anførte sted ydre undersøgelse, der  

 består i en beføling af legemets overflade, sikring af prøver fra legemets  

 ydre, f.eks. negleskrab og hår, samt udtagelse af blodprøver.
Efter Justitsministeriets opfattelse kan en spytprøve, der  

 som nævnt foregår ved brug af en vatpind eller lignende, ikke antages at være  

 forbundet med mere ubehag for den sigtede end f.eks. udtagelse af en  

 blodprøve,  

 sikring af hår og beføling af huden  formentlig tværtimod.
På den  

 baggrund  

 finder Justitsministeriet det forsvarligt at sidestille spytprøver  

 kompetencemæssigt med de nævnte mildere legemsundersøgelser, der er omfattet  

 af  

 retsplejelovens § 792 c, stk. 1. Forslaget har i øvrigt ikke givet  

 Strafferetsplejeudvalget anledning til bemærkninger, bortset fra at det vil  

 følge af proportionalitetsgrundsætningen, at den lempeligste fremgangsmåde  

 bør  

 benyttes, jf. bilag 1, side 15.
I en række andre lande kan politiet allerede træffe  

 afgørelse om udtagelse af spytprøver uden at skulle indhente en retskendelse.  

 Det gælder bl.a.
Sverige, Finland og England, jf. ovenfor i afsnit 3.
4.2.2. Lægelig medvirken Efter retsplejelovens § 792 e, stk. 3, må  

 legemsundersøgelse kun foretages under medvirken af en læge.
I betænkning nr.  

 1104/1987 anføres der herom på side 62, at Strafferetsplejeudvalget under  

 hensyn til straffeprocessuelle legemsindgrebs karakter af tvangsmidler finder  

 det nødvendigt at foreskrive lægelig medvirken i videre omfang, end hvad der  

 følger af lægeloven.
Ifølge udvalget bør der f.eks. medvirke læge ved  

 undersøgelse  

 af legemets hulrum (især mundhule, anus og vagina), idet sådan undersøgelse  

  i  

 hvert fald hvis den gennemføres tvangsmæssigt  kan rumme en  

 helbredsmæssig  

 risiko.
Som nævnt ovenfor, foretages spytprøver i dag ved at sikre  

 spytsekret fra munden med en vatpind.
Som følge af udviklingen i metoderne  

 til  

 dna-analyse kræves således meget lidt materiale til at lave en dna-profil.  

 Retsmedicinsk Institut har oplyst over for Justitsministeriet, at der ikke  

 foreligger lægefaglige hensyn, der tilsiger medvirken af en læge ved  

 udtagelse  

 af spytprøver med en vatpind.
Spytprøver er ikke omfattet af lægeloven.
På den baggrund er det Justitsministeriets opfattelse, at  

 denne form for spytprøve må anses for et væsentligt mindre ubehageligt og  

 intensivt indgreb end de andre former for undersøgelse af mundhulen,  

 bemærkningerne  

 i betænkningen fra 1987 må antages at have taget sigte på.
Efter  

 Justitsministeriets opfattelse tilhører en sådan spytprøve således en mindre  

 indgribende kategori af legemsundersøgelse end undersøgelse og prøveudtagelse  

 fra anus og vagina samt udtagelse af blodprøve.
Justitsministeriet finder det på den baggrund forsvarligt,  

 at der i retsplejelovens § 792 e, stk. 3, tilføjes en undtagelse  

 til  

 hovedreglen om lægelig medvirken, således at politiet selv kan foretage  

 spytprøver uden en læges medvirken.
Forslaget har ikke givet  

 Strafferetsplejeudvalget anledning til bemærkninger, jf. bilag 1, side 15.
 Det foreslås derfor i lovforslagets § 2, nr. 4, at  

 politiet skal kunne udtage sådan spytprøve uden medvirken af en læge.
Politiet findes ikke at burde kunne gennemtvinge spytprøve  

 ved mekanisk tvang.
I det tilfælde, at en sigtet person yder fysisk modstand  

 mod prøvens foretagelse, forudsættes det, at politiet i stedet rekvirerer en  

 læge med henblik på udtagelse af blodprøve, jf. herved den almindelige  

 skånsomhedsgrundsætning i retsplejelovens 792 e, stk. 1.
 Udtagelse af spytprøve kræver ikke lægelig medvirken i  

 hverken Sverige, Norge, Finland eller England, jf. ovenfor i afsnit 3.
4.3. Sletning af oplysninger i persondelen Efter dna-profil-registerets § 3, stk. 1, nr. 2,  

 skal personer, der ikke er fundet skyldige i den sigtelse, der har dannet  

 grundlag for registrering, slettes af registeret, når der er forløbet 10 år  

 fra  

 frifindelse, afgørelse om påtaleopgivelse eller tiltalefrafald uden vilkår.  

 Personer, der er fundet skyldige ved dom eller tiltalefrafald med vilkår,  

 skal  

 derimod slettes af registeret, når de er fyldt 70 år.
I medfør af lovens  

 § 3, stk. 3, kan sletning i disse to tilfælde dog undlades, hvis  

 det  

 efter en konkret vurdering undtagelsesvis findes nødvendigt at opretholde  

 registreringen.
 I Fingeraftryksregisteret skal oplysninger om en person,  

 der er fyldt 80 år, slettes af registeret, medmindre det efter en konkret  

 vurdering undtagelsesvist skønnes nødvendigt at opretholde registreringen.
Siden oprettelsen har dna-profil-registeret vist sig som et  

 meget effektivt og samtidig meget sikkert arbejdsregister for politiet.
I  

 lyset  

 af de hidtidige særdeles positive erfaringer med registeret finder  

 Justitsministeriet  

 det nu forsvarligt at skabe parallelitet til Fingeraftryksregisteret også  

 hvad  

 angår sletningsreglerne.
 Justitsministeriet har endvidere lagt vægt på  

 Strafferetsplejeudvalgets bemærkninger på side 89 f i betænkning nr.  

 1104/1987.  

 Her anføres det således bl.a., at fingeraftryk uomtvisteligt er af stor  

 betydning i identifikationsøjemed, og at der findes ikke få eksempler på, at  

 fingeraftryk fra personer, der er blevet frifundet i en tidligere sag, eller  

 mod hvem påtale er opgivet, har været af afgørende betydning i senere sager.  

 Derfor finder udvalget, at politiet bør have lov til at opbevare alle  

 fingeraftryk, der lovligt er optaget af sigtede personer.  

 Strafferetsplejeudvalget har i betænkningen ikke fundet anledning til at  

 anbefale særlige tidsmæssige begrænsninger for politiets muligheder for at  

 opbevare fingeraftryk fra sigtede personer med henblik på opklaring af senere  

 kriminalitet.
Efter Justitsministeriets opfattelse gør disse  

 betragtninger sig også gældende for dna-profil-registeret.
Det svækker  

 dna-profil-registerets anvendelsesmuligheder, at personer heri skal slettes  

 tidligere end i Fingeraftryksregisteret.
Samme aldersgrænse som i  

 Fingeraftryksregisteret vil medføre flere hits i dna-profil-registeret i  

 fremtiden, end hvis navnlig alle sigtede, men ikke dømte skal slettes  

 allerede  

 efter 10 år.
 På den baggrund foreslås det, at den tidsmæssige udstrækning af registrering  

 i dna-profil-registerets persondel bringes på linie med reglerne for  

 Fingeraftryksregisteret, jf. lovforslagets § 1, nr. 4.
 Strafferetsplejeudvalget er enig i, at parallelitetssynspunktet kan begrunde,  

 at sletningsreglen om frifindelse mv. ophæves jf. bilag 1, side 16. Forslaget  

 om at ændre aldersgrænsen fra 70 til 80 år giver ligeledes ikke  

 Strafferetsplejeudvalget anledning til bemærkninger.
 4.4. Sporfund fra ofre mv.
Det følger af dna-profil-registerlovens § 2, stk. 2, nr. 2,  

 sammenholdt med § 4, nr. 1, at spordelen ikke må indeholde dna-profiler,  

 der er blevet personidentificeret, jf. ovenfor i afsnit 2.1. Dette indebærer,  

 at en dna-profil fra et sporfund, der allerede er identificeret  f.eks.  

 blod fra ofret  ikke kan lægges ind i registeret.
Tilsvarende skal et  

 sporfund, der identificeres efter at være blevet lagt ind i spordelen,  

 slettes af registeret.
Rigspolitichefens Kriminaltekniske Afdeling har anført over for  

 Justitsministeriet, at det vil være en betydelig lettelse i  

 efterforskningsarbejdet, hvis det bliver muligt at opbevare  

 personidentificerede dna-profiler fra ofre i spordelen.
Formålet hermed er at  

 gøre det muligt for politiet at benytte de automatiserede søgefunktioner i  

 dna-profil-registeret til hurtigt at søge nye sporfund op imod et offers  

 dna-profil.
 Denne mulighed kan have stor praktisk betydning, hvis der  

 f.eks. findes blodpletter eller andre biologiske spor i en mulig  

 gerningsmands  

 hjem, som måske kunne stamme fra offeret.
 På den baggrund foreslås det i lovforslagets § 1, nr.  

 6, at der i dna-profil-registerlovens § 4 indsættes et nyt stk. 2,  

 hvori der gives mulighed for at undlade sletning af et personidentificeret  

 sporfund fra personer, der ikke er eller har været sigtet for den pågældende  

 forbrydelse. Ændringen vil betyde, at der i spordelen vil kunne opbevares  

 personidentificerede sporfund efter ikke-sigtede, i praksis navnlig ofre.  

 Identificeres sporfundet som stammende fra en, der er eller har været sigtet  

 i  

 sagen, vil det således fortsat skulle slettes i medfør af bestemmelsen i  

 dna-profil-registerlovens § 4, nr. 1 (der efter forslaget bliver  

 § 4,  

 stk. 1, nr. 1). Den pågældende vil eventuelt derefter kunne registreres  

 i  

 persondelen efter lovens § 2, stk. 2, nr. 1.
 Efter anbefaling fra Strafferetsplejeudvalget foreslås det,  

 at fortsat registrering af et personidentificeret sporfund fra et offer eller  

 en anden ikke-sigtet person betinges af, at den pågældende meddeler samtykke  

 hertil, jf. bilag 1, side 17, og lovforslagets § 1, nr. 6. Hvis den  

 pågældende er afgået ved døden, vil fortsat registrering dog i sagens natur  

 ikke være betinget af samtykke.
I medfør af dna-profil-registerlovens § 4, nr. 2 (der  

 efter forslaget bliver § 4, stk. 1, nr. 1), skal et sporfund  

 slettes,  

 hvis oplysningerne ikke længere er af politimæssig betydning.
Denne  

 bestemmelse  

 betyder, at personidentificerede sporfund af ikke-sigtede personer vil skulle  

 slettes, når det ikke længere er af politimæssig interesse at opbevare disse.  

 Dette vil først og fremmest som altovervejende hovedregel være tilfældet, når  

 forbrydelsen må anses for opklaret og straffesagen afsluttet.
Derudover kan  

 det  

 også tænkes, at personidentificerede spor fra navnlig vidner eller tilfældige  

 personer skal slettes, fordi dna-profilen ikke er af relevans for  

 efterforskningen af den pågældende sag.
4.5. Videregående analyser Strafferetsplejeudvalget har i sin udtalelse bemærket, at  

 det efter udvalgets opfattelse er væsentligt at fastholde, at spyt- og  

 blodprøver udtaget efter de foreslåede nye regler alene bør bruges til  

 identifikation, jf. bilag 1, side 14.
I overensstemmelse hermed er det forudsat, at blod- og  

 spytprøver udtaget med henblik på senere identifikation alene anvendes til  

 udarbejdelse af dna-profiler på grundlag af »junk-dna«.
I det omfang der i  

 fremtiden kunne tænkes at opstå behov for videregående analyser i konkrete  

 straffesager, vil sådanne analyser kun kunne foretages på grundlag af  

 biologisk  

 materiale udtaget i overensstemmelse med betingelserne i den almindelige  

 regel  

 om legemsundersøgelse, jf. retsplejelovens § 792 a, stk. 2. Der  

 henvises i den forbindelse også til dna-profil-registerlovens § 2,  

 stk. 1, hvoraf det fremgår, at der i registeret kun må optages  

 oplysninger,  

 der er af politimæssig betydning i forbindelse med personidentifikation.
 5. Lovforslagets økonomiske og administrative  

 konsekvenser mv.
Den foreslåede udvidede adgang til at anvende dna-profil-registeret  

 i politiets efterforskning af kriminalitet, således at der skabes  

 parallelitet  

 til anvendelsen af Fingeraftryksregisteret, forventes at medføre en stigning  

 i  

 antallet af dna-profil-analyser.
Politiets udgifter til det øgede antal  

 dna-profil-analyser forventes at blive på ca. 5 mio. kr. årligt.
I  

 regeringens  

 finanslovsforslag for 2005 er politiet kompenseret for merudgifterne hertil.
En udvidelse af dna-profil-registeret vil endvidere kræve  

 en opgradering mv. af politiets IT-systemer med henblik på håndtering af de  

 øgede datamængder i registeret.
Engangsudgifterne hertil på ca. 1 mio. kr.  

 afholdes  

 inden for Rigspolitiets eksisterende bevillingsmæssige rammer.
 Lovforslaget har ingen økonomiske eller administrative  

 konsekvenser for kommunerne, erhvervslivet eller borgerne.
 Lovforslaget har ingen miljømæssige konsekvenser og  

 indeholder ikke EU-retlige aspekter.
Positive konsekvenser/ mindre udgifter Negative konsekvenser/ Merudgifter Økonomiske konsekvenser for  

 staten.
Ingen Merudgifterfor politiet på ca. 5  

 mio. kr. årligt samt en engangsudgift på 1 mio. kr.
 Økonomiske konsekvenser for  

 kommuner og amtskommuner.
Ingen Ingen Administrative konsekvenser  

 for stat, kommuner og amtskommuner Ingen Ingen Økonomiske konsekvenser for  

 erhvervslivet og borgerne Ingen Ingen Administrative konsekvenser  

 for erhvervslivet og borgerne Ingen Ingen Miljømæssigekonsekvenser Ingen Ingen Forholdet til EU-retten IngenEU-retlige aspekter 6. Hørte myndigheder mv.
 Lovforslaget har været til høring hos følgende myndigheder  

 og organisationer mv.:
 Advokatrådet, Dansk Kriminalpolitiforening, Dansk  

 retspolitisk forening, Datatilsynet, Den Danske Dommerforening,  

 Dommerfuldmægtigforeningen, Domstolsstyrelsen, Foreningen af Politimestre i  

 Danmark,  

 Institut for Menneskerettigheder, Landsforeningen af Beskikkede Advokater,  

 Politidirektøren i København, Politiforbundet i Danmark,  

 Politifuldmægtigforeningen, Præsidenten for Københavns Byret, Præsidenten for  

 retten i Odense, Præsidenten for retten i Roskilde, Præsidenten for Vestre  

 Landsret, Præsidenten for Østre Landsret, Præsidenten for retten i Ålborg,  

 Præsidenten for retten i Århus, Retsmedicinsk Institut ved Københavns  

 Universitet, Retslægerådet, Rigsadvokaten og Rigspolitichefen.
Bemærkninger til lovforslagets enkelte bestemmelser Til § 1 Lov om oprettelse af et centralt dna-profilregister Til nr. 1 (lovens titel) Det foreslås, at titlen på lov om oprettelse af et centralt  

 dna-profilregister forenkles til lov om Det Centrale Dna-profil-register.  

 Baggrunden herfor er, at dna-profil-registeret nu har eksisteret, siden loven  

 trådte i kraft den 1. juli 2000. Spørgsmålet om selve oprettelsen af  

 registeret  

 er således af mere historisk karakter og findes derfor naturligt at kunne  

 udgå  

 af titlen.
Til nr. 2 (lovens § 1) Efter forslaget udgår vendingen i  

  

 stk. 1  

  

 om, at der efter reglerne i loven oprettes et centralt  

 dna-profil-register, og derudover forenkles formuleringen af bestemmelsen.
Samtidig foretages en ændring af  

  

 stk. 2  

  

 om dna-profil-registerets inddeling i en persondel og  

 en spordel.
Formuleringerne om, at persondelen indeholder  

 personidentificerede  

 dna-profiler, og at spordelen indeholder ikke-personidentificerede  

 dna-profiler, udgår således. Ændringen er en konsekvens af forslaget i  

 § 1, nr. 3 og 6, om at ændre dna-profil-registerlovens § 2,  

 stk. 2, nr. 2, og § 4, så der kan opbevares personidentificerede  

 sporfund i spordelen fra ofre og andre, der ikke er eller har været sigtet  

 for  

 den pågældende forbrydelse.
 Stk. 3 opretholdes uændret.
Til nr. 3 (lovens § 2, stk. 2) Det foreslås, at  

  

 nr.  

 1  

  

 om betingelserne for registrering i dna-profil-registerets persondel  

 ændres, så der fastsættes samme betingelser som for optagelse af personer i  

 Fingeraftryksregisteret, jf. afsnit 1 og 4.1. i de almindelige bemærkninger  

 samt lovforslagets § 2, nr. 2.
 I persondelen skal herefter kunne optages dna-profiler af  

 personer, som er eller har været sigtet for en lovovertrædelse, der efter  

 loven  

 kan medføre fængsel i 1 år og 6 måneder eller derover, eller for en  

 overtrædelse  

 af straffelovens § 235, stk. 2. Herved bliver kriminalitetskravet  

 identisk ved registrering i dna-profil-registeret og Fingeraftryksregisteret.
Ændringen af dna-profil-registerlovens § 2,  

 stk. 2, nr. 1, skal ses i sammenhæng med lovforslagets § 2, nr. 2.  

 Efter dette forslag ændres retsplejelovens § 792 b, stk. 1, således  

 at mistankekravet ved udtagelse af prøve til dna-analyse med henblik på  

 senere  

 identifikation lempes til »med rimelig grund er mistænkt«.
Dermed fastsættes  

 samme mistankekrav ved tilvejebringelse af fingeraftryk og dna-profiler.  

 Samtidig udvides kriminalitetskravet i retsplejelovens § 792 b,  

 stk. 1, til også at omfatte overtrædelse af straffelovens § 235,  

 stk. 2, om besiddelse af børnepornografisk materiale.
Der henvises til  

 afsnit 4.1.2-4.1.3. i de almindelige bemærkninger samt bemærkningerne  

 nedenfor  

 til lovforslagets § 2, nr. 2.
Forudsætningen i dna-profil-registerets § 2,  

 stk. 2, nr. 1, om, at dna-analysen skal være udført på grundlag af  

 biologisk materiale udtaget i den pågældende sag efter reglerne i  

 retsplejelovens kapitel 72, opretholdes uændret.
Denne betingelse for  

 registrering i persondelen skal ses i sammenhæng med, at det i lovforslagets  

 § 2, nr. 2, foreslås, at det sædvanlige indikationskrav ved  

 legemsundersøgelse fraviges ved udtagelse af spyt- eller blodprøver med  

 henblik  

 på senere identifikation, jf. § 792 b, stk. 1, sammenholdt med  

 § 792 a, stk. 2, nr. 2. Efter denne ændring vil det således ikke  

 længere være en betingelse for tilvejebringelse af en dna-profil  og  

 dermed  

 registrering i persondelen  at dna-analysen har været af afgørende  

 betydning i  

 den konkret verserende straffesag.
Der henvises til afsnit 2.1. og 4.1.4. i  

 de  

 almindelige bemærkninger samt bemærkningerne nedenfor til lovforslagets  

 § 2, nr. 2.
Det foreslås, at  

  

 nr.  

 2  

  

 om registrering i dna-profil-registerets spordel ændres, så det ikke  

 længere er en forudsætning, at dna-profilen af sporfundet ikke er  

 personidentificeret.
Det sikres herved, at sporfund fra navnlig ofre fortsat  

 kan opbevares i spordelen, selv om der er sket personidentifikation.
Dette  

 kan  

 bidrage til en hurtigere og mere effektiv efterforskning, hvis der f.eks.  

 findes blodspor på en mistænkts bopæl eller tøj, som derefter ønskes  

 sammenholdt med ofrets dna-profil.
Der henvises til afsnit 4.4. i de  

 almindelige bemærkninger.
Ændringen skal ses i sammenhæng med lovforslagets § 1,  

 nr. 6. Heri foreslås indsat et nyt stykke i lovens § 4 om sletning af  

 oplysninger i spordelen.
Efter forslaget skal sporfund fra ofre og andre  

 ikke-sigtede fortsat kunne registreres efter personidentifikation, hvis  

 vedkommende samtykker heri.
Personidentificerede sporfund skal dog slettes af  

 spordelen, hvis oplysningerne ikke længere er af politimæssig betydning,  

 eller  

 andre særlige grunde undtagelsesvis taler herfor, jf. lovens § 4, nr. 2  

 og  

 3 (der bliver § 4, stk. 1, nr. 2 og 3). Se nærmere bemærkningerne  

 nedenfor til lovforslagets § 1, nr. 6.
Til nr. 4 (lovens § 3, stk. 1, nr.  

 2 og 3) Efter forslaget fastsættes en generel aldersgrænse, så alle  

 personer i dna-profil-registerets persondel slettes af registeret, når de er  

 fyldt 80 år, medmindre det efter en konkret vurdering undtagelsesvist findes  

 nødvendigt at opretholde registreringen, jf. dna-profil-registerlovens  

 § 3, stk. 3, og lovforslagets § 1, nr. 5. Derved gælder samme  

 tidsmæssige udstrækning af registrering af personer i dna-profil-registeret  

 som  

 i Fingeraftryksregisteret.
Forslaget skal styrke dna-profil-registerets  

 anvendelsesmuligheder som et centralt arbejdsredskab for politiet ved  

 identifikation af mulige gerningsmænd til forbrydelser.
Der henvises til  

 afsnit  

 4.3. i de almindelige bemærkninger.
Til nr. 5 (lovens § 3, stk. 3) Der er tale om en konsekvensrettelse som følge af ændringen  

 i lovforslagets § 1, nr. 4, hvorved dna-profil-registerlovens § 3,  

 stk. 1, nr. 2, ophæves, og § 3, nr. 3-6, herefter bliver § 3,  

 nr. 2-5.
Til nr. 6 (lovens § 4) Efter forslaget indsættes et nyt stykke med en bestemmelse,  

 der giver adgang til fortsat at opbevare dna-profiler af visse sporfund, selv  

 om der er sket personidentifikation.
Et personidentificeret sporfund skal  

 således  

 fortsat kunne registreres, hvis personen ikke er eller har været sigtet for  

 den  

 pågældende forbrydelse, og vedkommende samtykker i fortsat registrering.
Er  

 personen afgået ved døden  f.eks. et drabsoffer  kræves i sagens  

 natur ikke  

 samtykke. Ændringen tager i første række sigte på personidentificerede  

 sporfund  

 fra ofre, og formålet er at give politiet mulighed for hurtigt at sammenholde  

 nye sporfund med tilknytning til en mistænkt  f.eks. blodplettet tøj -  

 med  

 ofrets dna-profil.
 Sporfund, der identificeres med en person, der er eller har  

 været sigtet, skal som hidtil slettes i alle tilfælde, jf.  

 dna-profil-registerlovens § 4, nr. 1 (der bliver § 4, stk. 1,  

 nr. 1). Dette gælder fortsat, uanset om den sigtede herefter måtte opfylde  

 betingelserne for registrering i persondelen eller ej, jf. lovens § 2,  

 stk. 2, nr. 1.
Efter lovens § 4, nr. 2 (der bliver § 4,  

 stk. 1, nr. 2), skal dna-profiler slettes fra spordelen, hvis  

 oplysningerne  

 ikke længere er af politimæssig betydning.
Denne bestemmelse vil navnlig  

 betyde, at sporfundet som udgangspunkt skal slettes, når forbrydelsen er  

 opklaret.
 Der henvises i øvrigt til afsnit 4.4. i de almindelige  

 bemærkninger samt til bemærkningerne ovenfor til lovforslagets § 1, nr.  

 3.
Til § 2 Retsplejeloven Til nr. 1 (retsplejelovens § 792,  

 stk. 1, nr. 2) Der er tale om en præcisering i retsplejelovens § 792,  

 stk. 1, nr. 2, af, at spytprøver  ligesom blodprøver  er et  

 legemsindgreb, der har karakter af en legemsundersøgelse.
Den foreslåede  

 ændring indebærer således ingen realitetsændring.
Til nr. 2 (retsplejelovens § 792 b,  

 stk. 1) Det foreslås, at det normale indikationskrav ved  

 legemsundersøgelse fraviges i forbindelse med udtagelse af spyt- og blodprøve  

 til brug for dna-analyse med henblik på senere identifikation.
Retsplejelovens § 792 b, stk. 1, udvides således  

 til også at omfatte udtagelse af spyt- og blodprøve med henblik på  

 registrering  

 i dna-profil-registeret.
Herefter kan prøver til brug for dna-analyse   

 ligesom  

 fingeraftryk  udtages, uanset det ikke er af betydning i den  

 straffesag, der  

 danner grundlag for registrering.
Det betyder navnlig, at sigtede personer  

 fremover vil kunne registreres i dna-profil-registerets persondel, selv om de  

 tilstår eller ikke har efterladt sig et biologisk spor i den konkret  

 verserende  

 sag.
Det foreslås endvidere, at mistankekravet for  

 tilvejebringelse af en dna-profil lempes, således at det ligesom ved  

 optagelse  

 af fingeraftryk med henblik på senere identifikation er en betingelse, at den  

 pågældende med rimelig grund er mistænkt for en forbrydelse, der efter loven  

 kan medføre fængsel i 1 år og 6 måneder eller derover.
Der skal således ikke  

 i  

 disse tilfælde foreligge en begrundet mistanke som ved øvrige  

 legemsundersøgelser  

 i medfør af retsplejelovens § 792 a, stk. 2.
 Det foreslås endelig, at kriminalitetskravet udvides,  

 således at der kan optages fingeraftryk og personfotografi samt udtages spyt-  

 eller blodprøver af personer, der med rimelig grund er mistænkt for  

 overtrædelse af straffelovens § 235, stk. 2, om besiddelse af  

 børnepornografisk materiale.
 Der henvises i øvrigt til afsnit 4.1.2.-4.1.4. i de  

 almindelige bemærkninger samt bemærkningerne til lovforslagets § 1, nr.  

 3.
Til nr. 3 (retsplejelovens § 792 c,  

 stk. 1) Efter forslaget ændres § 792 c, stk. 1, så  

 afgørelse om foretagelse af spytprøve træffes af politiet.
I forhold til  

 kompetencespørgsmålet sidestilles spytprøver dermed med legemsbesigtigelse  

 samt  

 mildere legemsundersøgelser som udtagelse af blodprøve og beføling og sikring  

 af prøver fra legemets ydre, herunder negleskrab og hår.
Der henvises til  

 afsnit 4.2.1. i de almindelige bemærkninger.
Til nr. 4 (retsplejelovens § 792 e,  

 stk. 3) Kravet i retsplejelovens § 792 e, stk. 3, om  

 lægelig medvirken ved foretagelse af legemsundersøgelse fraviges efter  

 forslaget for så vidt angår udtagelse af spytprøver.
Herefter kan politiet  

 således uden en læges medvirken gennemføre spytprøver i medfør af  

 retsplejelovens § 792 b, stk. 1, jf. § 792 c, stk. 1, ved  

 at sikre spytsekret med en vatpind eller lignende.
Det forudsættes, at politiet ikke gennemtvinger sådan  

 spytprøve ved mekanisk tvang.
I det tilfælde, at en sigtet person yder fysisk  

 modstand mod prøvens foretagelse, skal politiet derfor i stedet rekvirere en  

 læge med henblik på udtagelse af blodprøve, jf. den almindelige  

 skånsomhedsgrundsætning i retsplejelovens 792 e, stk. 1.
 Der henvises i øvrigt til afsnit 4.2.2. i de almindelige  

 bemærkninger.
Til § 3 I  

  

 stk. 1  

  

 foreslås det, at loven træder i kraft dagen efter bekendtgørelsen i  

 Lovtidende.
 Efter  

  

 stk. 2  

  

 skal de ændringer i dna-profil-registerlovens §§ 2-4, der følger af  

 lovforslagets § 1, også finde anvendelse på dna-profiler, der er  

 tilvejebragt, før loven træder i kraft.
 Herefter vil personer, der er blevet registreret i  

 persondelen før lovens ikrafttrædelse, ligeledes blive omfattet af ændringen  

 af  

 sletningsreglerne, jf. lovforslagets § 1, nr. 4.
 I persondelen vil der endvidere kunne optages dna-profiler,  

 der er tilvejebragt i medfør af retsplejelovens kapitel 72 før lovens  

 ikrafttræden, hvis betingelserne i dna-profil-registerlovens § 2,  

 stk. 2, nr. 1, som affattet ved lovforslagets § 1, nr. 3, er  

 opfyldt.
 Tilsvarende vil personidentificerede dna-profiler fra  

 sporfund, der er tilvejebragt før lovens ikrafttrædelse, kunne registreres i  

 spordelen, medmindre vedkommende person er eller har været sigtet for den  

 pågældende forbrydelse, jf. lovforslagets § 1, nr. 3 og nr. 6. Er  

 sådanne  

 sporfund ikke længere af politimæssig betydning  f.eks. fordi  

 forbrydelsen er  

 opklaret  kan de dog ikke opbevares i registeret, jf.  

 dna-profil-registerlovens  

 § 4, nr. 2, og ovenfor i afsnit 4.4.
Til § 4 Ligesom lov om oprettelse af et centralt  

 dna-profilregister, jf. lovens § 9, gælder ændringsloven ikke for  

 Færøerne  

 og Grønland, men kan ved kongelig anordning sættes i kraft for disse  

 landsdele  

 med de afvigelser, som de særlige færøske eller grønlandske forhold tilsiger.
Bilag 1 STRAFFERETSPLEJEUDVALGETS UDTALELSE OM UDKAST  

 TIL FORSLAG TIL LOV OM ÆNDRING AF LOV OM OPRETTELSE AF ET CENTRALT  

 DNA-PROFILREGISTER OG RETSPLEJELOVEN Justitsministeriet har ved brev af 25. maj 2004 anmodet  

 Strafferetsplejeudvalget om en udtalelse om udkast til forslag til lov om  

 ændring af lov om oprettelse af et centralt dna-profilregister og  

 retsplejeloven  

 (Udvidelse af dna-profil-registrets persondel, indikationskrav ved  

 legemsundersøgelse  

 mv.). Udvalget har til brug for sine overvejelser stillet en række spørgsmål  

 til Retsgenetisk Afdeling, Retsmedicinsk Institut.
Spørgsmål og svar fremgår  

 af  

 afdelingens brev af 5. juli 2004, der vedlægges som bilag til denne  

 udtalelse.  

 Udvalget har følgende bemærkninger til lovudkastet:
1. Parallelitetssynspunktet Formålet med lovudkastet er at skabe parallelitet mellem  

 dna-profil-registret og Fingeraftryksregistret med hensyn til såvel  

 betingelserne for tilvejebringelse og registrering af dna-profiler som  

 reglerne  

 om sletning af oplysninger i registret.
 Strafferetsplejeudvalget har ikke tidligere taget særskilt  

 stilling til spørgsmål om tvangsindgreb m.v. med henblik på  

 dna-sammenligning.  

 Loven om oprettelse af et centralt dna-profil-register bygger således på en  

 rapport fra en særlig arbejdsgruppe under Justitsministeriet.
Strafferetsplejeudvalget har derimod i betænkning nr.  

 1104/1987 beskæftiget sig med legemsindgreb under efterforskning.
De gældende  

 lovregler om legemsindgreb bygger på betænkningen.
Blandt reglerne er  

 særregler  

 for fingeraftryk.
Der er derimod ikke særlige regler om udtagelse af prøver  

 med  

 henblik på dna-analyse.
Udtagelse af sådanne prøver må således ske efter  

 lovens  

 almindelige regler om legemsindgreb.
Regler om fingeraftryk findes navnlig i retsplejelovens  

 § 792 b, stk. 1, § 792 c, stk. 1, § 792 e og  

 § 792 f.
Disse regler er udformet i lyset af, at fingeraftryk er henført  

 til den laveste (mindst indgribende) klasse af legemsindgreb,  

 legemsbesigtigelse, jf. § 792.
Betingelserne for optagelse af fingeraftryk med henblik på  

 senere identifikation (og dermed registrering) findes i § 792 b,  

 stk. 1. Der gælder et kriminalitetskrav på fængsel i 1 år og 6 måneder  

 og  

 et mistankekrav om, at den pågældende er mistænkt med rimelig grund.
Der  

 gælder  

 intet indikationskrav.
Optagelse (og registrering) kan således ske alene med  

 henblik på eventuelle andre forhold end den aktuelle mistanke, herunder  

 fremtidige forhold.
Kompetencen til at træffe afgørelse om optagelse af  

 fingeraftryk er efter § 792 c, stk. 1, henlagt til politiet.  

 Optagelsen af fingeraftryk kan udføres af politiet uden medvirken af læge,  

 § 792 e, stk. 3, modsætningsvis.
Efter § 792 f må politiet  

 opbevare fingeraftryk af personer, der har været sigtet, også uanset om den  

 pågældende frifindes, eller påtale opgives.
Som omtalt i lovudkastet, bygger udformningen af reglerne om  

 optagelse af fingeraftryk  udover på indgrebets ringe intensitet - på,  

 at  

 Fingeraftryksregistret er et meget vigtigt arbejdsredskab for politiet ved  

 opklaring af forbrydelser, herunder tidligere og eventuelle fremtidige  

 forhold,  

 ligesom det kan være af betydning uden for straffesager, herunder ved  

 identifikation af dødfundne personer, jf. betænkning nr. 1104/1987, side 53.  

 Dette er baggrunden for, at optagelse kan ske med henblik på registrering  

 uden  

 indikation i den aktuelle sag.
Til gengæld er kriminalitetskravet skærpet i  

 forhold til den almindelige regel om legemsbesigtigelse, således at kravet i  

 alt væsentligt svarer til kravet ved legemsundersøgelse, dvs. fængsel i 1 år  

 og  

 6 måneder.
Denne skærpelse skal sikre, at registret kun indeholder  

 personoplysninger, der tilvejebringes i forbindelse med efterforskning af  

 lovovertrædelser af en sådan grovhed, at det er rimeligt, at oplysningerne  

 findes i registret, jf. betænkningen side 54.
Som ligeledes omtalt i lovudkastet, har det for reglen om  

 politiets opbevaring af fingeraftryk været bærende, at fingeraftryk ikke kan  

 genkendes af udenforstående, og at misbrugsrisikoen derfor bliver minimal.  

 Hertil kommer, at fingeraftryk uomtvisteligt er af stor betydning i  

 identifikationsøjemed, og at der findes ikke få eksempler på, at fingeraftryk  

 fra personer, der er blevet frifundet i en tidligere sag, eller mod hvem  

 påtale  

 er opgivet, har været af afgørende betydning i senere sager.
Dette er  

 baggrunden for, at fingeraftryk kan opbevares uanset, at der sker frifindelse  

 eller påtaleopgivelse i den sag, der har givet anledning til optagelsen af et  

 fingeraftryk, jf. betænkningen side 89-90.
 Selvom det ikke udtrykkeligt er fremhævet i betænkningen,  

 bygger reglerne naturligvis også på, at anvendelse af fingeraftryk efter  

 meget  

 lang tids erfaring fremstår som et særdeles sikkert identifikationsmiddel.
 Det karakteristiske ved baggrunden for udformningen af  

 lovens regler om fingeraftryk kan herefter sammenfattes således:
 a)  

 	  

 Optagelse af  

 fingeraftryk er et meget begrænset legemsindgreb (legemsbesigtigelse).
 b)  

 	  

 Sammenligning af  

 fingeraftryk er et særdeles sikkert identifikationsmiddel.
 c)  

 	  

 Sammenligning af  

 fingeraftryk er af stor generel betydning for efterforskning (ud over den  

 aktuelle sigtelse) og til dels for anden politimæssig identifikation.
 d)  

 	  

 Registrering af  

 fingeraftryk indebærer ringe risiko for misbrug eller for »falske  

 genkendelser«  

 (modsat fx fototek).
 Strafferetsplejeudvalget har på den baggrund overvejet, i  

 hvilken udstrækning lignende forhold gør sig gældende med hensyn til  

 udtagelse  

 og sammenligning af dna-materiale.
Ad a Udtagelse af dna-materiale ved såvel spytprøve som blodprøve  

 må  i modsætning til optagelse af fingeraftryk  henføres til  

 legemsundersøgelser, jf. retsplejelovens § 792. Dette er også sket ved  

 lovudkastet.
Navnlig udtagelse af spytprøve må dog anses for en kun lidt  

 indgribende form for legemsundersøgelse, der næppe opleves som væsentligt  

 mere  

 belastende af den pågældende end optagelse af fingeraftryk.
Mange vil sikkert  

 opleve det rent fysiske ubehag som mindre fremtrædende i forhold til  

 bevidstheden om at være tvunget til at lade sig registrere på denne måde.
 Se om udtagelse af spytprøve bilaget, spørgsmål 4 og 5.
Det psykiske ubehag vil naturligvis også bero på den  

 enkeltes forventning om, hvad prøven vil blive brugt til.
Det er således  

 væsentligt, at den pågældende ved prøvens udtagelse bliver gjort opmærksom  

 på,  

 at politiet ikke gennem analysen får oplysning om andet end såkaldt  

 »junk-dna«,  

 og at politiet dermed nok får et grundlag for identifikation, men ikke  

 oplysning om personens genetiske karakteristika, jf. nedenfor ad d.
 Strafferetsplejeudvalget finder det dog under alle  

 omstændigheder væsentligt at fastholde, at såvel spyt- som blodprøveoptagelse  

 henregnes til legemsundersøgelse.
Ad b Sikkerheden i identifikationsmetoden er det helt centrale  

 forhold bag reglerne om fingeraftryk.
Som berørt ovenfor, synes der efter  

 mange  

 års udbredt anvendelse af fingeraftryk ikke at være rejst tvivl om  

 sikkerheden.
Oplysningerne i lovudkastet med hensyn til dna synes på  

 dette punkt at svare til de oplysninger, der er indeholdt i bemærkningerne  

 til  

 1999-lovforslaget.
Det anvendte analysesystem gør det herefter muligt at  

 foretage identifikation ved dna-analyser med en sandsynlighed på mindre end  

 1:1.000.000.000 for, at en persons dna-profil vil matche med en anden  

 ubeslægtet persons dna-profil.
Retsgenetisk Afdeling angiver i praksis ofte  

 sandsynligheden som større end 1:1.000.000.
Udvalget har stillet Retsgenetisk Afdeling en række  

 spørgsmål om sikkerheden i identifikationen.
Der henvises til bilaget,  

 spørgsmål 1a-e.
Som det fremgår heraf, er der efter Retsgenetisk Afdelings  

 opfattelse ikke i tiden efter 1999-lovforslaget fremkommet oplysninger, der  

 ændrer de tidligere vurderinger.
Udvalget er heller ikke i øvrigt bekendt med  

 forhold, der kan give anledning til tvivl om den meget høje grad af sikkerhed  

 ved dna-sammenligning, der er oplyst i 1999-lovforslaget.
Der synes således  

 ikke at være negative erfaringer med hensyn til sikkerheden i  

 identifikationen  

 fra brugen af dna-registret siden dets oprettelse.
Det kunne overvejes, om der ikke består en forskel mellem  

 fingeraftryk og dna-profiler derved, at overensstemmelse mellem sigtedes data  

 og et sporfund lettere kan efterkontrolleres, herunder af forsvareren, ved  

 fingeraftryk end ved dna-materiale.
Et fingeraftryk er således et umiddelbart  

 aftryk af noget, der kan iagttages med det blotte øje, nemlig aftegninger i  

 huden på fingrene.
I modsætning hertil er dna-profiler resultatet af en for  

 lægfolk ugennemskuelig analyse af biologiske bestanddele, der ikke kan  

 iagttages med det blotte øje.
 Hertil bemærkes dog for det første, at dna-profilerne (for  

 henholdsvis en sigtet og et sporfund) såvel i deres grafiske som deres  

 talmæssige form umiddelbart kan sammenholdes og for så vidt kontrolleres.
For det andet bemærkes, at der i de tilfælde, hvor sigtede  

 anfægter analyseresultatet med henvisning til, at han aldrig har været på  

 findestedet for sporfundet, vil være den mulighed - forudsat at der resterer  

 tilstrækkeligt biologisk materiale - at anmode om en kontrolanalyse, og om  

 nødvendigt at forlange rettens afgørelse herom.
Der kan henvises til  

 rapporten  

 om Etablering af et dna-profil-register, side 65 om tilvejebringelse af en  

 »second opinion«.
Denne problemstilling er i øvrigt ikke specifik med hensyn  

 til  

  

 registrering  

 af dna-profiler.
Samme spørgsmål kan opstå ved  

 anvendelse af dna-analyse i øvrigt i konkrete tilfælde uden brug af et  

 register.
 Se om mulighederne for at foretage en ny analyse bilaget,  

 spørgsmål 3. I de tilfælde, hvor der ikke resterer tilstrækkeligt materiale  

 til  

 efterkontrol, må den usikkerhed, der følger heraf, naturligvis indgå i den  

 bevismæssige vurdering af analyseresultatet.
 Udvalget finder på den anførte baggrund ikke, at der med  

 hensyn til kontrolmulighederne består en sådan forskel mellem de to typer af  

 tekniske beviser, at dette i sig selv svækker parallelitetssynspunktet.
Der er en vis risiko for såkaldt »forurening« af  

 dna-materiale.
Dette består i, at der under optagelse eller analyse ved et  

 uheld sker en sammenblanding af biologisk materiale (i modsætning til  

 profiler)  

 fra to eller flere personer.
Dette vil dog ikke indebære, at profilerne  

 sammenblandes.
Medmindre der fra den ene person måtte være så lidt biologisk  

 materiale, at der ikke kan dannes en profil, vil man således ved analysen få  

 mere end én dna-profil frem.
Såfremt den »fremmede« profil fx viser sig at  

 stamme fra den politimand, der har optaget materialet, er der naturligvis  

 ikke  

 risiko for fejlslutninger af bevismæssig karakter.
Anderledes vil det i  

 princippet stille sig, såfremt den »fremmede« profil stammer fra en anden  

 person, fra hvem biologisk materiale i anden sammenhæng har været indsendt  

 til  

 analyse.
Sådanne tilfælde må dog antages at kunne opfanges af Retsgenetisk  

 Afdelings  

 sikkerhedsrutiner.
I tilfælde, hvor der resterer tilstrækkeligt biologisk  

 materiale, vil der endvidere kunne foretages efterkontrol ved ny analyse, jf.  

 foran om kontrolmulighederne.
Der kan endvidere henvises til bilaget, spørgsmål 1e.
Som  

 det fremgår heraf, er Retsgenetisk Afdeling i høj grad opmærksom på  

 problemstillingen.
Udvalget finder på den anførte baggrund ikke som følge af  

 »forurenings«-risikoen grundlag for en ændret vurdering af sikkerheden ved  

 dna-analyser.
Selvom der på dette punkt gør sig en vis forskel gældende i  

 forhold til fingeraftryk, finder udvalget således ikke, at  

 »forurenings«-risikoen repræsenterer nogen væsentlig forskel i sikkerheden i  

 de  

 to indentifikationsmetoder.
 Udvalget lægger herefter til grund, at den reelle  

 sandsynlighed for rigtigheden af identifikation, der sker ved  

 dna-sammenligning, efter en samlet betragtning ikke er ringere end den reelle  

 sandsynlighed for rigtigheden af en identifikation, der sker ved  

 sammenligning  

 af fingeraftryk.
 På dette punkt må registrering af dna-profiler således anses  

 for sammenlignelig med registrering af fingeraftryk.
Ad c Udover at være et sikkert identifikationsmiddel må  

 dna-sammenligning efter oplysningerne i lovudkastet anses for at være et  

 praktisk hensigtsmæssigt og effektivt redskab i politiets efterforskning og  

 til  

 dels øvrige arbejde.
Hertil kommer de kriminalpræventive aspekter, der kan  

 være  

 forbundet med opklaring af flere forbrydelser.
 Udvalget finder ikke grund til at betvivle, at dna-registret  

 på disse punkter må anses for at være af mindst ligeså væsentlig betydning  

 som  

 Fingeraftryksregistret.
Lige så vel som dna-profiler kan anvendes som led i  

 udpegning af skyldige, kan de bruges til at udelukke uskyldige.
Set i  

 relation  

 særligt til spørgsmålet om en udvidelse af dna-profil-registret har dette  

 forhold dog navnlig selvstændig betydning i den indledende  

 efterforskningsfase.  

 Her vil uforenelighed mellem et sporfund og en registeret person betyde, at  

 man  

 undlader at iværksætte efterforskningsskridt (navnlig afhøring af den  

 pågældende om dennes færden) med hensyn til personer, som man ellers ville  

 have  

 rettet efterforskning mod, fx som følge af deres forstraffe for lignende  

 kriminalitet og almindelige tilknytning til gerningsområdet.
Udelukkelse af  

 en  

 mistænkt kan således med et register ske i en tidligere fase end uden et  

 register.
Den fordel ved dna-analyse, der består i selve muligheden for at  

 udelukke en person, som interessen i øvrigt samler sig om, følger derimod i  

 sig  

 selv af muligheden for dna-sammenligning - uafhængigt af eksistensen af et  

 dna-register.
Ad d Efter oplysningerne i lovudkastet om de registrerede  

 talmæssige og grafiske profiler, der bygger på såkaldt »junk-dna«, er det  

 fortsat ikke muligt herudaf at udlede følsomme oplysninger om en persons  

 genetiske karakteristika, arveanlæg, sygdomsdispositioner eller lignende.
 Der kan herom også henvises til bilaget, svaret på spørgsmål  

 2, der bekræfter dette forhold.
De registrerede oplysninger må anses for umiddelbart  

 intetsigende for udenforstående.
Der er derfor ikke nogen særlig risiko for  

 misbrug af de registrerede oplysninger eller i øvrigt risiko for blotlæggelse  

 af genetiske karakteristika.
Brugen af de registrerede oplysninger ses   

 på samme  

 måde som med hensyn til fingeraftryk, men i modsætning til fototeker   

 heller  

 ikke at indebære risiko for »falske genkendelser«.
 Registrering i dna-registret må derfor også på dette punkt  

 anses for sammenlignelig med registrering i Fingeraftryksregisteret.
Ad a-d Sammenfattende  

 finder Strafferetsplejeudvalget på den  

 anførte baggrund, at der - med den modifikation, der følger af forskellen i  

 selve indgrebets karakter, jf. pkt. a. - må anses at være parallelitet mellem  

 dna-registret og Fingeraftryksregistret.
Udvalget kan derfor tiltræde, at der  

 kan være anledning til at gå videre med anvendelse af dna-registrering efter  

 lignende principper, som i en årrække har været gældende for registrering af  

 fingeraftryk med henblik på senere identifikation.
2. Forholdet til den Europæiske  

 Menneskerettighedskonvention Forholdet mellem dna-registrering og den Europæiske  

 Menneskerettighedskonvention er nøje behandlet i bemærkningerne til  

 1999-lovforslaget.
Som det fremgår heraf, har man fundet, at etableringen af  

 dna-registret ikke indebærer problemer i relation til konventionen.
Der ses  

 ikke senere at være fremkommet afgørelser fra Menneskerettighedsdomstolen  

 eller  

 fra andre domstole, der kan ændre denne vurdering.
Udvalget finder heller  

 ikke,  

 at de ændringer, der nu foreslås i lovudkastet med hensyn til udtagelse af  

 dna-materiale og registrering af dna-profiler, har en sådan karakter, at der  

 vil opstå uoverensstemmelser mellem denne lovgivning og konventionen.
Det  

 bemærkes i denne forbindelse, at de foreslåede ændringer må anses for at være  

 på linie med en klar tendens i anvendelsen af dna-registrering i  

 medlemslandene.
3. Betingelser for registrering i  

 dna-registrets persondel Efter de gældende regler er betingelserne for registrering i  

 dna-registret strengere end betingelserne for udtagelse af en spyt- eller  

 blodprøve efter retsplejelovens almindelige regler om legemsindgreb  

 (legemsundersøgelser). Efter lovudkastet vil betingelserne for  

 dna-registrering  

 i det hele svare til de gældende regler om fingeraftryk med henblik på senere  

 identifikation, såvel med hensyn til kriminalitetskrav som med hensyn til  

 mistanke- og indikationskravet.
Dermed bliver betingelserne for registrering  

 (og udtagelse af prøve) mindre strenge end efter retsplejelovens regler om  

 legemsindgreb, herunder udtagelse af spyt- eller blodprøve (fx med henblik på  

 en konkret dna-sammenligning).
Dette hænger sammen med, at fingeraftryk er en  

 legemsbesigtigelse, mens spyt- og blodprøve er en  

  

 legemsundersøgelse.
De  

 almindelige betingelser for legemsundersøgelse er som tidligere berørt  

 strengere end for legemsbesigtigelse.
Den gældende regel om bl.a. fingeraftryk med henblik på  

 senere identifikation er således udtryk for en lempelse i forhold til den  

 almindelige regel om  

  

 legemsbesigtigelse  

 med hensyn til indikationskravet,  

 der er opgivet.
Mistankekravet er det samme, mens kriminalitetskravet er  

 udtryk  

 for en skærpelse.
Der henvises til bemærkningerne ovenfor i afsnit 1,  

 hvorefter  

 det skærpede kriminalitetskrav er et modstykke til opgivelsen af  

 indikationskravet.
Da lovudkastet som nævnt fastsætter betingelser for  

 udtagelse af spyt- og blodprøve på samme måde som den gældende regel om  

 optagelse af fingeraftryk, er indikationskravet i forhold til den gældende  

 almindelige regel om  

  

 legemsundersøgelse  

 ligeledes opgivet.
Mistankekravet  

 er lempet, og kriminalitetskravet er ikke skærpet, men reelt det samme som  

 efter den almindelige regel.
 Karakteren af de indgreb, der skal gøres for at  

 tilvejebringe en dna-profil, kunne på den baggrund tale for, at man ved en  

 opgivelse af indikationskravet ved dna-registrering fastsatte et  

  

 kriminalitetskrav,  

 der var skærpet i forhold til lovens almindelige regel om legemsundersøgelse  

 i  

 retsplejelovens § 792 a, stk. 2.
Strafferetsplejeudvalget finder imidlertid, at  

 parallelitetssynspunktet kan begrunde, at kriminalitetskravet ved  

 dna-registrering bliver det samme som ved fingeraftryk.
Der vil således efter  

 udvalgets opfattelse med et krav om en strafferamme på fængsel i 1 år og 6  

 måneder være tale om lovovertrædelser af en sådan art og gennemsnitlig  

 grovhed,  

 at det må anses for rimeligt, at sigtedes dna-profil udtages og opbevares i  

 registret, jf. om fingeraftryk betænkning nr. 1104/1987, side 54. Hertil  

 kommer, at kriminalitetskravet efter den gældende, almindelige regel for  

 udtagelse af de relevante prøver ligger på dette niveau, jf. retsplejelovens  

 § 792 a, stk. 2.
Strafferetsplejeudvalget kan endvidere tiltræde, at der ikke  

 skal gælde noget  

  

 indikationskrav  

 for udtagelse af prøve med henblik på  

 senere dna-identifikation og dermed registrering.
Dette må anses for et  

 bærende  

 element i den tilstræbte nyordning med en bredere anvendelse af  

 dna-registret,  

 svarende til Fingeraftryksregistret.
Lempelsen af kriminalitetskravet i  

 forhold  

 til den gældende lov om dna-registret muliggør sammen med opgivelsen af  

 indikationskravet en væsentlig udvidelse i anvendelsesområdet for  

 dna-registret.
 Med hensyn til  

  

 mistankekravet  

 kan der rejses  

 spørgsmål ved, om kravet om begrundet mistanke i lyset af indgrebets karakter  

 af legemsundersøgelse bør opretholdes.
For en opretholdelse af kravet om begrundet mistanke  

 taler, at den gældende regel om fingeraftryk - som anført ovenfor - ikke med  

 hensyn til mistankekravet er udtryk for nogen lempelse i forhold til den  

 almindelige regel.
Indgreb i form af spyt- og blodprøve har karakter af  

 legemsundersøgelse.
Når man har opretholdt det almindelige mistankekrav ved  

 fingeraftryk, bør man også opretholde det almindelige mistankekrav ved spyt-  

 og  

 blodprøve.
Formålet med indgrebet ændrer ikke indgrebets karakter.
Når  

 politiet  

 vil overskride den grænse, der i lovgivningen er trukket mellem  

 legemsbesigtigelse  

 og legemsundersøgelse, og dermed »trænge ind i legemet«, forekommer det  

 rimeligt at kræve et sikrere grundlag herfor end for optagelse af  

 fingeraftryk.  

 At mistankekravet kan få reel betydning, fremgår af kendelsen i U97.972V, der  

 er omtalt i bemærkningerne til lovforslaget bag dna-registerloven (FT  

 1999-2000, Till.
A, sp. 3054). I den gældende særlige regel i retsplejelovens  

 § 792 b, stk. 2, om blodprøver i sager om overtrædelser, i hvis  

 indhold indtagelse af spiritus og euforiserende stoffer er et led, har man  

 også  

 lempet med hensyn til kriminalitetskravet, men opretholdt kravet om begrundet  

 mistanke.
 Hertil kommer, at man med et lempeligere mistankekrav ved  

 særreglen om udtagelse af prøver med henblik på senere identifikation   

 end ved  

 den almindelige regel om udtagelse af prøver med henblik på konkret  

 efterforskning  i princippet kunne komme i den situation, at man kan  

 udtage en  

 prøve og optage resultatet i registret uden at kunne anvende dette i den  

 konkrete efterforskning, selvom der var behov herfor.
For at lempe mistankekravet  

 til mistanke med rimelig  

 grund taler, at der herved skabes fuld parallelitet mellem reglerne om  

 fingeraftryk og prøver til dna-analyse.
Herved opnås, at dna-teknikken kan  

 tages i anvendelse i kriminalitetsbekæmpelsen i samme skala som fingeraftryk.
Dette skal ses i sammenhæng med, at udtagelse af spytprøve   

 som i lovudkastet forudsættes at blive den altovervejende fremgangsmåde  

  må  

 anses for et indgreb af tilsvarende svag intensitet som et fingeraftryk.
Som  

 bemærket i afsnit 1, ad a), vil udtagelse af spytprøve næppe blive oplevet  

 som  

 væsentligt mere belastende af den pågældende end optagelse af fingeraftryk.  

 Indgrebets intensitet taler således ikke i sig selv for, at der skal  

 fastsættes  

 et strengere mistankekrav ved udtagelse af spytprøve end ved optagelse af  

 fingeraftryk.
For så vidt angår udtagelse af blodprøve forudsættes det i  

 lovudkastet, at blodprøve alene anvendes, hvor det enten ikke er muligt at  

 udtage  

 en spytprøve med tilstrækkeligt dna-materiale, eller hvor den pågældende yder  

 fysisk modstand mod gennemførelse af en spytprøve.
Når blodprøve forbeholdes  

 til disse tilfælde, vil det være uhensigtsmæssigt at fastsætte  

 differentierede  

 mistankekrav ved udtagelse af henholdvis spytprøve og blodprøve med henblik  

 på  

 senere identifikation.
Hertil kommer, at også en blodprøve, der jo udtages af  

 en læge, må betegnes som en af de mildeste former for legemsundersøgelser,  

 jf.  

 også betænkning nr. 1104/1987, s. 56, jf. s. 38-39.
Ud over indgrebets ringe intensitet taler ligeledes  

 efterforskningsmæssige hensyn for at fastsætte samme mistankekrav som ved  

 fingeraftryk.
Ved en fuldstændig parallelisering til fingeraftryksregistret  

 sikres, at dna-spor kan blive et lige så effektivt efterforskningsmiddel, som  

 fingeraftryk længe har været.
For så vidt angår det ovenfor nævnte om forholdet mellem  

 betingelserne for registrering og for anvendelse i en konkret sag kan det  

 bemærkes, at når man vælger at lempe de almindelige betingelser for  

 foretagelse  

 af legemsindgreb i § 792 a med henblik på senere identifikation, vil det  

 i  

 sagens natur kunne få den konsekvens, at betingelserne for udtagelse af spyt-  

 eller blodprøve med henblik på senere identifikation vil være opfyldt,  

 hvorimod  

 de generelle betingelser for udtagelse af spyt- eller blodprøve med henblik  

 på  

 anvendelse i den konkret sag ikke vil opfyldt.
Denne problemstilling er  

 imidlertid ikke forbeholdt mistankekravet, men vil ligeledes kunne anføres i  

 forhold til indikationskravet.
Denne forskel gælder således allerede i  

 relation  

 til optagelse af fingeraftryk, hvor indikationskravet kun gælder for  

 optagelse  

 til brug i den konkrete sag.
Spørgsmålet om valget mellem mistanke med rimelig grund og  

 begrundet mistanke skal endvidere ses i lyset af sletningsbestemmelsen i  

 dna-registerlovens § 3, stk. 1, nr. 1  der opretholdes ved  

 lovudkastet  

 - hvorefter sletning skal ske, når sigtelsen opgives som grundløs.
Sletning  

 skal ligeledes ske, hvis en anden dømmes i den sigtedes sted, jf. § 3,  

 stk. 1, nr. 6, der også opretholdes.
Også hensynet til reglernes  

 overskuelighed og praktiske anvendelighed bør indgå i afvejningen.
I de  

 tilfælde, der er omfattet af retsplejelovens § 792 b, stk. 2, vil  

 man  

 typisk stå med sådanne oplysninger, fx fra en udåndingsprøve, at kravet om  

 begrundet mistanke er opfyldt.
Denne forudsætning er ikke til stede ved det  

 langt bredere anvendelsesområde for den foreslåede regel om dna-registret.
Et flertal i udvalget (Christian Bache, Carsten Michelsen,  

 Hanne Rahbæk, Eva Smith og Merete Stagetorn) finder det mest nærliggende, at  

 kravet om begrundet mistanke fastholdes også ved optagelse af spyt- og  

 blodprøve med henblik på senere identifikation.
Disse medlemmer lægger  

 navnlig  

 vægt på, at kravet om begrundet mistanke efter retsplejeloven er gældende for  

 indgreb i form af spyt- og blodprøver som led i konkret efterforskning, selv  

 når formålet er opklaring af de alvorligste forbrydelser.
Et mindretal i udvalget (Anne Kristine Axelsson, Carsten  

 Egeberg Christensen, Ole Scharf og Lars Stevnsborg) kan derimod tilslutte sig  

 lovudkastets model, hvorefter der fastsættes samme mistankekrav ved udtagelse  

 af spyt- og blodprøve til brug for registrering i dna-registret, som gælder  

 ved  

 optagelse af fingeraftryk til brug for registrering i  

 Fingeraftryksregisteret.  

 Mindretallet finder således, at der navnlig under hensyntagen til indgrebets  

 ringe intensitet set i forhold til de efterforskningsmæssige hensyn også på  

 dette punkt bør skabes parallelitet til Fingeraftryksregisteret.
Et krav om  

 mistanke  

 med rimelig grund svarer i øvrigt til mistankekravet ved anholdelse, der  

 antagelig opleves som mere ubehageligt end afgivelse af spyt- eller blodprøve  

 med henblik på registrering.
Det fremgår af lovudkastet, at det er tanken generelt at  

 overgå til udtagelse af dna-materiale i form af spytprøve i stedet for  

 blodprøve.
Det er oplyst over for udvalget, at lovudkastets regel om adgang  

 til  

 at udtage biologisk materiale også ved blodprøve skyldes, at denne  

 fremgangsmåde af lægelige og helbredsmæssige grunde må foretrækkes, såfremt  

 det  

 i det enkelte tilfælde måtte blive nødvendigt at udtage prøve tvangsmæssigt.  

 Se  

 om udtagelse af spytprøve i øvrigt bilaget, spørgsmål 4 og 5, hvorefter  

 blodprøve giver en bedre sikkerhed for tilvejebringelse af tilstrækkeligt  

 dna-materiale, og en mulighed for anvendelse af blodprøve således vil have  

 betydning, også hvor en foretaget spytprøve viser sig ikke at give  

 tilstrækkeligt biologisk materiale.
Udvalget har på den baggrund ikke fundet  

 grundlag for at foreslå en sondring mellem spyt- og blodprøver i relation til  

 betingelserne for udtagelse af prøver med henblik på senere identifikation og  

 dermed registrering i dna-registret.
4. Videregående analyser af udtagne prøver De gældende, almindelige regler om legemsindgreb i retsplejeloven  

 bygger på det grundsynspunkt, at selve indgrebets karakter er afgørende for,  

 hvilke betingelser, der bør opstilles.
Derimod rummer reglerne som  

 udgangspunkt  

 ikke begrænsninger med hensyn til, hvad man derefter benytter en udtaget  

 prøve  

 eller lignende til.
Efter reglerne udgør dét, der foretages med allerede  

 udtaget materiale, altså ikke i sig selv et indgreb.
Retsplejelovens regler om legemsindgreb er således begrænset  

 til betingelser for dels foretagelsen af selve indgrebet, herunder udtagelsen  

 af  

 prøver af legemet, dels opbevaring (eller destruktion) af materialet.
Se  

 herom  

 Betænkning nr. 1104/1987, s. 36 ff.
Betænkningens definition af legemsindgreb  

 omfatter således både tilvejebringelse og fastholdelse af oplysninger om et  

 levende menneskeligt legeme, jf. betænkningen side 36.
Den særlige regel om fingeraftryk m.v. i § 792 b,  

 stk. 1, opstiller dog betingelser for optagelse af fingeraftryk med  

 henblik på en særlig anvendelse af resultatet af indgrebet i form af  

 fingeraftrykkene, nemlig anvendelse til senere identifikation.
Med hensyn til  

 fingeraftryk giver det i høj grad sig selv, hvorledes den senere  

 identifikation  

 vil ske.
Med hensyn til udtagelse af blod- og spytprøve med henblik  

 på senere identifikation ved dna-teknik er det efter  

 Strafferetsplejeudvalgets  

 opfattelse væsentligt at fastholde, at prøver udtaget efter udkastets særlige  

 regelsæt alene bør bruges til identifikation.
Da identifikationen vil kunne  

 ske  

 på betryggende måde alene ved anvendelse af såkaldt »junk-dna«, der ikke i  

 øvrigt belyser den pågældendes egenskaber, bør der ikke på grundlag af dette  

 regelsæt kunne foretages videregående analyser.
Strafferetsplejeudvalget forudsætter på den baggrund, at  

 blod- og spytprøver udtaget efter de foreslåede nye regler alene anvendes til  

 analyse af »junk-dna«.
Såfremt politiet måtte ønske at foretage videregående  

 analyser (dvs. analyser, der sigter mod anden information end en dna-profil  

 baseret på »junk-dna«, fx information der belyser personens genetiske  

 egenskaber), forudsættes det således, at man går frem efter den almindelige  

 regel om legemsundersøgelse i retsplejelovens § 792 a, stk. 2.  

 Disse  

 forudsætninger bør fremgå af lovudkastets bemærkninger.
Det er efter udvalgets opfattelse ikke nødvendigt i  

 anledning af lovudkastet i øvrigt at tage spørgsmålet om videregående  

 dna-analyser op til overvejelse.
Men Strafferetsplejeudvalget finder dog  

 grund  

 til at bemærke, at der kan være behov for at følge udviklingen i  

 dna-teknikken  

 med henblik på senere overvejelser om, hvorvidt det fortsat vil være  

 holdbart,  

 at eventuelle mere vidtgående analyser frit skal kunne foretages på grundlag  

 af  

 biologisk materiale, der er udtaget efter de almindelige regler om  

 legemsundersøgelse.
5. Regler om udtagelse af spytprøve Efter lovudkastet henlægges kompetencen til at træffe  

 afgørelse om udtagelse af spytprøve til politiet.
Dette svarer til, hvad der  

 allerede gælder med hensyn til fingeraftryk og med hensyn til blodprøve, jf.  

 retsplejelovens § 792 c, stk. 1.
Efter lovudkastet skal spytprøve - uden for tilfælde af fysisk  

 magtanvendelse - kunne optages uden medvirken af læge.
Dette står i  

 modsætning  

 til reglen om legemsundersøgelser i øvrigt og dermed blodprøver, men svarer  

 til  

 hvad der gælder for optagelse af fingeraftryk, jf. retsplejelovens § 792  

 e, stk. 3.
 Om fremgangsmåden ved udtagelse af spytprøver henvises til  

 bilaget, spørgsmål 4 og 5.
 Det vil være en følge af proportionalitetsgrundsætningen, at  

 den lempeligste fremgangsmåde bør benyttes, jf. herved retsplejelovens  

 § 792 e, stk. 2.
 Der kan om lægelig medvirken ved legemsundersøgelse, der  

 angår legemets hulrum, i øvrigt henvises til Betænkning nr. 1104/1987, s. 62.
 Lovudkastet giver ikke i øvrigt Strafferetsplejeudvalget  

 anledning til bemærkninger på disse punkter.
 6. Regler om sletning, opbevaring m.v.
Efter lovudkastet ophæves med hensyn til  

  

 persondelen  

 reglen om sletning af registrerede dna-profiler 10 år efter en frifindelse,  

 afgørelse om påtaleopgivelse eller tiltalefrafald uden vilkår.
Herefter  

 bliver  

 det uden betydning for registreringen, om den aktuelle sag ender med  

 domfældelse eller ej, når blot ikke sigtelsen ligefrem opgives som grundløs,  

 jf. lovens § 3, stk. 1, nr. 1, eller en anden dømmes i den sigtedes  

 sted, jf. § 3, stk. 1, nr. 6.
 Ved en sådan ordning træder det klart frem, at registret har  

 et videregående sigte end efterforskning i forbindelse med den aktuelle  

 sigtelse.
Strafferetsplejeudvalget kan tiltræde, at  

 parallelitetssynspunktet kan begrunde, at sletningsreglen om frifindelse m.v.  

 ophæves.
Der kan henvises til bemærkningerne i Betænkning nr. 1104/1987, s.  

 89-90, og bemærkningerne ovenfor i afsnit 1. Det kan i den forbindelse også  

 fremhæves, at lovgiver allerede med den gældende regel om sletning efter 10  

 år  

 har anerkendt, at en frifindelse m.v. ikke umiddelbart skal føre til  

 sletning.
Efter forslaget ændres 70 års grænsen i den gældende  

 § 3, stk. 1, nr. 3, til en 80-års grænse, svarende til ordningen  

 med  

 hensyn til fingeraftryk.
Denne ændring giver ikke Strafferetsplejeudvalget  

 anledning til bemærkninger.
 Med hensyn til  

  

 spordelen  

 indebærer lovudkastet, at  

 personidentificerede profiler af ikke sigtede kan beholdes (og i øvrigt  

 optages) i registret, så længe oplysningerne er af politimæssig betydning.  

 Baggrunden er et ønske om at bruge de automatiserede søgefunktioner i  

 registret  

 til hurtigt at søge nye sporfund op imod et offers dna-profil.
Man må i den forbindelse efter Strafferetsplejeudvalgets  

 opfattelse være opmærksom på, at sporfund på gerningsstedet kan optages og  

 registreres uden samtykke fra den pågældende, idet der ikke er tale om et  

 legemsindgreb.  

 Ved den foreslåede ordning bliver der tale om, at personidentificerede  

 profiler  

 af ikke sigtede - der som sådanne ikke kan optages i persondelen - bliver  

 virksomme i registret, og på samme måde som optagne profiler fra sigtede kan  

 give anledning til »hits« med sporfund i helt andre sager.
På den måde kan  

 der  

 i realiteten ske en form for fravigelse af betingelserne for optagelse i  

 registret (persondelen).
Sletning vil efter lovens § 4, nr. 2, skulle ske, når  

 efterforskningen af den aktuelle sag er afsluttet.
Men hvis gerningsmanden  

 ikke  

 umiddelbart kan findes, vil det personidentificerede sporfund kunne forblive  

 i  

 registret i lang tid.
 Man kunne på den baggrund måske forestille sig en ordning,  

 hvorefter der som alternativ til optagelse i registret gives mulighed for i  

 den  

 pågældende situation at foretage enkeltstående søgninger (sammenholdelse af  

 et  

 udtaget (slettet) sporfund med nye sporfund) med samme programmeltype, som  

 registret anvender.
Det er imidlertid oplyst over for udvalget, at udkastet på  

 dette punkt bl.a. tilsigter, at registeret kan anvendes også med hensyn til  

 sporfund, som politiet ikke på forhånd har noget grundlag for at sætte i  

 forbindelse med allerede registrerede sporfund.
Der kan fx være tale om, at  

 en  

 kniv findes ved ransagning hos en person, der er sigtet for  

 berigelseskriminalitet i en anden politikreds.
Hvis der er blod på kniven,  

 kan  

 en registrering føre til, at man gennem registrets automatiske søgning kan  

 knytte  

 kniven og dermed den sigtede til en voldssag, hvor man har et  

 personidentificeret sporfund af ofrets blod.
Man sparer så at sige at  

 gennemgå  

 alle uopklarede voldssager med kniv fra hele landet.
Denne fordel vil ikke  

 kunne opnås ved de ovennævnte enkeltstående søgninger.
Strafferetsplejeudvalget skal på den baggrund foreslå en  

 regel om, at fortsat registrering af personidentificerede sporfund vedrørende  

 ikke-sigtede kræver samtykke fra den pågældende, med mindre denne er afgået  

 ved  

 døden.
En sådan løsning vil være i harmoni med reglerne om legemsindgreb over  

 for ikke sigtede.
Den gældende lov om dna-registeret regulerer adgangen til  

 opbevaring af oplysningerne om de uddragne dna-talprofiler, men ikke adgangen  

 til  

  

 opbevaring af det udtagne biologiske materiale.
Dette ændres ikke  

 ved lovudkastet.
Spørgsmålet om politiets opbevaring beror således på  

 retsplejelovens  

 regler, jf. § 792 f.
Imidlertid opbevares det biologiske materiale, der  

 har dannet grundlag for dna-profilen, efter det oplyste ikke ved politiet,  

 men  

 på Retsgenetisk Afdeling.
Efter lovudkastets bemærkninger ventes en  

 arbejdsgruppe nedsat af Rigsadvokaten i indeværende år at afgive en rapport  

 om  

 opbevaring af prøver udtaget ved legemsundersøgelse til brug for dna-analyse.
 Strafferetsplejeudvalget finder på den baggrund ikke  

 anledning til at generelt at udtale sig om opbevaringsspørgsmålet, selvom det  

 har sammenhæng med retsplejelovens regler om legemsindgreb.
I forlængelse af bemærkningerne ovenfor om dna-profiler fra  

 ikke sigtede (sporfund) kan der dog henvises til Betænkning nr. 1104/1987,  

 side  

 90, om destruktion af fingeraftryk vedrørende ikke-sigtede.
Det fremgår  

 heraf,  

 at det ikke er nok, at fingeraftryk af ikke-sigtede efter sagens slutning  

 ikke  

 længere indgår i registret.
Fingeraftrykkene skal destrueres.
Uanset at den  

 gældende § 792 f alene taler om politiets opbevaring, kan det på den  

 baggrund næppe være tilstrækkeligt, at materialet er overladt til andre end  

 politiet.
Optagelse af sporfund og behandlingen heraf udgør ikke i sig  

 selv et straffeprocessuelt tvangsindgreb, jf.
Betænkning nr. 1104/1987, s.  

 37.  

 Reglen i retsplejelovens § 792 f, stk. 2, skal endvidere ses i  

 lyset  

 af de særlige regler om legemsindgreb over for ikke-sigtede i § 792 d.  

 På  

 samme måde som anført ovenfor vedrørende registreringen, kan lignende hensyn,  

 som ligger bag reglerne om fingeraftryk, imidlertid gøre sig gældende  

 vedrørende opbevaring/destruktion af det biologiske materiale.
 Hvis man for så vidt angår ikke-sigtede opbevarer  

 personidentificerede dna-profiler, der har karakter af sporfund og derfor er  

 optaget uden samtykke, kunne det på den anførte baggrund efter  

 Strafferetsplejeudvalgets  

 opfattelse gøres gældende, at fuld parallelitet med fingeraftryk reelt  

 fordrer,  

 at der ikke blot sker sletning i registret ved sagens slutning, men også at  

 det  

 biologiske materiale, der har dannet grundlag for dna-profilen, destrueres.  

 Heroverfor kan andre hensyn dog gøre sig gældende, navnlig hensynet til at  

 bevare muligheden for efterkontrol.
7. Egen-acces Udvalget har i lyset af lovudkastet drøftet reglen om egen  

 acces i lovens § 6, hvorefter en registreret person kun kan få mundtlig  

 underretning om de oplysninger, der er registreret om vedkommende.
 Denne regel berøres ikke af lovudkastet, men som følge af  

 den væsentlige udvidelse af registret ved lovudkastet kan det være naturligt  

 at  

 overveje bestemmelsen på ny.
Bestemmelsen tilsigter at beskytte de registrerede mod at  

 blive stillet over for krav fra andre, herunder navnlig arbejdsgivere, om at  

 fremskaffe en erklæring om registrering.
Udvalget kan tilslutte sig, at dette  

 hensyn må bevirke, at der ikke kan være tale om, at der skal kunne udfærdiges  

 skriftlige erklæringer i alle tilfælde.
Hensynet udelukker dog ikke en regel, hvorefter oplysning  

 om, at der intet er registreret alene gives mundtligt, mens oplysning om, at  

 der er en registrering, derimod gives skriftligt, men ved personlig  

 henvendelse.
Derved kan man undgå misforståelser om det registrerede og give  

 et  

 bedre grundlag for en eventuel klage.
Samtidig sikrer reglen, at der fortsat  

 ikke vil kunne kræves erklæring af en arbejdsgiver, idet den pågældendes  

 oplysning til arbejdsgiveren om ikke at kunne få en erklæring som følge af  

 reglens udformning vil pege på, at der intet er registreret.
På den ene side kan det anføres, at behovet for en regel om  

 skriftlig erklæring om registrerede oplysninger er begrænset som følge af  

 klageadgangen, herunder til Folketingets Ombudsmand.
På den anden side  

 bevirker  

 netop adgangen til - skriftlig - klagebehandling, at den skitserede nyordning  

 ikke reelt ligger så fjernt fra den nuværende situation.
Det må dog bemærkes,  

 at nærmere regulering af spørgsmål såsom egen-acces i forbindelse med  

 registrering af tilvejebragte oplysninger falder uden for den almindelige  

 skillelinje, som Strafferetsplejeudvalget har lagt for, hvad der i  

 forbindelse  

 med straffeprocessuelle tvangsindgreb bør reguleres i loven.
Der kan herom  

 henvises til Betænkning nr. 1104/1987, s. 88-89.
 Udvalget finder efter en samlet vurdering ikke  

 tilstrækkeligt grundlag for at foreslå en ændring af dna-registerlovens  

 § 6.
8. Ikrafttrædelsesbestemmelser Efter lovudkastet skal de nye regler om registrering i  

 dna-registret finde anvendelse også på dna-profiler, der er tilvejebragt før  

 lovens ikrafttræden.
Dette vil bl.a. indebære, at dna-profiler, der forud for  

 ikrafttrædelsesdatoen måtte være uddraget af prøver udtaget efter  

 retsplejelovens regler om legemsundersøgelse - men som på grund af det  

 gældende  

 kriminalitetskrav efter dna-registerloven ikke har kunnet optages i registret  

 -  

 nu kan indlægges i registret, herunder profiler der er uddraget for flere år  

 siden.  

 Der kan fx nævnes en dna-profil i en tyverisag, hvor mistankekravet og  

 indikationskravet i retsplejelovens § 792 a, stk. 2, har været  

 opfyldt.
For så vidt vil der være tale om, at en profil, der da den  

 pågældende  

 prøve blev udtaget, måtte ventes kun at have betydning for den konkrete sag,  

 nu  

 vil kunne indgå i registret i mange år.
Der kan på den ene side nævnes fx en person, der har nægtet  

 sig skyldig, men som i tillid til, at registrering ikke ville ske, ikke har  

 protesteret mod udtagelse af en prøve.
Der kan på den anden side nævnes  

 tilfælde, hvor en person, der er sigtet for en mindre alvorlig forbrydelse,  

 uden at være mistænkt for det rent faktisk har begået en grov forbrydelse,  

 som  

 ikke er blevet opklaret, netop fordi der ikke var grundlag for optagelse af  

 hans dna-profil i registret efter de nugældende regler.
Ved vurderingen af spørgsmålet må det indgå, at optagelse i  

 registret af tidligere tilvejebragte dna-profiler ikke vil kunne ske i de  

 tilfælde, der er omfattet af lovens § 3, stk. 1, nr. 1 og 6,  

 herunder  

 sigtelser, der viser sig grundløse, og tilfælde, hvor en anden er dømt i den  

 pågældendes sted.
Der vil således normalt ikke blive tale om optagelse i det  

 tilfælde, hvor en sigtet har accepteret udtagelse af prøven, og hvor det  

 derefter gennem uoverensstemmelse mellem hans profil og sporfundet har vist  

 sig, at han ikke kan være gerningsmanden.
Der kan efter udvalgets opfattelse anføres principielle  

 synspunkter imod, at der etableres en adgang til registrering i et register  

 af  

 dna-registrets karakter, som ikke bestod, da den pågældende blev stillet over  

 for politiets krav om udtagelse af prøve med henblik på brug heraf i  

 forbindelse med en konkret efterforskning.
Sådanne synspunkter må imidlertid  

 afvejes over for hensynet til at udnytte den mulighed for opklaring af  

 alvorlig  

 kriminalitet, som den foreslåede overgangsordning må antages at indebære.
 Efter en samlet vurdering finder Strafferetsplejeudvalget på  

 den anførte baggrund ikke anledning til at udtale sig imod de foreslåede  

 ikrafttrædelsesbestemmelser.
København, august  

 2004 Christian Bache  

  

 (formand) Anne Kristine Axelsson Carsten Egeberg  

 Christensen Carsten Michelsen Hanne Rahbæk Ole Scharf Eva Smith Merethe Stagetorn Lars Stevnsborg Søren Almind Barbara Bertelsen RETSGENETISK AFDELING  


  

 RETSMEDICINSK INSTITUT  

  

 KØBENHAVNS UNIVERSITET Journal nr.:  

 361-702-93/04 Dato: 05.07.2004 Justitsministeriet  

  

 Strafferetsplejeudvalget  

  

 Slotsholmsgade 10  

  

 1216 København K Vedr.:  

  

 Spørgsmål  

 til Retsgenetisk Afdeling i forbindelse med udtalelse om udkast til forslag  

 til  

 lov om ændring af lov om oprettelse af et centralt dna-profilregister og  

 retsplejeloven.
Spørgsmål 1a:  

  

 Giver erfaringer og ny videnskabelig teori siden oplysningerne i lovforslaget  

 om dna-registret i 1999 anledning til en ændret vurdering af sikkerheden ved  

 identifikation af personer på grundlag af dna-profiler (junk-dna)? Nej.
De praktiske erfaringer, som er opnået siden 1999,  

 har bekræftet den meget store bevismæssige vægt af en fuldt gennemført  

 dna-profil-analyse.
Spørgsmål 1b:  

  

 Har  

 udviklingen bestyrket en antagelse om, at disse dna-profiler er helt  

 individuelle,  

 når bortses fra énæggede tvillinger? Der er ikke fremkommet nye oplysninger, der ændrer tidligere  

 vurderinger af sandsynligheden for sammenfald af dna-profiler blandt  

 ubeslægtede personer, se svar på spørgsmål 1d.
Nært beslægtede personer har  

 imidlertid en større sandsynlighed for at have ens dna-profiler end  

 ubeslægtede  

 personer.
Med teknisk komplette dna-profil-analyser er sandsynligheden for,  

 at  

 fx biologiske søskende har ens dna-profiler af størrelsesorden 1 ud af ca.  

 10.000. Andre former for nært slægtskab har mindre betydning ved vurderingen  

 af  

 sandsynligheden for sammenfald af dna-profiler.
Spørgsmål 1c:  

  

 Har  

 der modsat været problemer med sammenfald af flere personers dna-profiler? Nej.
Siden oprettelsen af Rigspolitiets Centrale  

 Dna-profil-register i 2000 er der foretaget dna-profil-analyse af ca. 6.000  

 personer.
Der er kun registreret sammenfald af dna-profiler blandt énæggede  

 tvillinger.
Spørgsmål 1d:  

  

 Er det rigtigt, at den mest anvendte sandsynlighedsgrad i analyseerklæringer  

 for tiden er 1:1.000.000, mens den anvendte teknik muliggør  

 sandsynlighedsgrader på op til 1: 1.000.000.000? Hvad er i givet fald  

 baggrunden for forskellen? Retsgenetisk Afdeling angiver ved sammenfald af dna-profiler  

 mellem et biologisk spor og en person, at den bevismæssige vægt er større end  

 1:1.000.000, når der har kunnet gennemføres en fuldstændig  

 dna-profil-analyse.  

 Den beregnede bevismæssige vægt vil sædvanligvis være væsentligt større.  

 Beregningerne er imidlertid baseret på en række antagelser, bl.a. om de  

 undersøgte dna-egenskabers fordeling i befolkningen.
Da det ikke kan bevises,  

 at alle disse antagelser er helt korrekte, har Retsgenetisk Afdeling valgt at  

 undgå risikoen for at overvurdere den bevismæssige vægt af  

 dna-profilsammenfald  

 ved som største værdi at anvende »større end 1:1.000.000«.
 Spørgsmål 1e:  

  

 Udgør  

 en risiko for »forurening« af dna-materiale/analyser et problem for  

 anvendelsen  

 af dna-profiler til personidentifikation.
dna-analyser kan foretages på meget små mængder dna fra  

 biologiske spor.
Ved sådanne analyser er der en ganske lille risiko for  

 forurening af sporene med dna fra personer eller fra andre biologiske spor.  

 Retsgenetisk Afdeling arbejder til stadighed på at reducere denne risiko samt  

 på at øge mulighederne for at opdage forurening.
Risikoen for forurening, der  

 kan have betydning i forbindelse med personidentifikation, er for øjeblikket  

 af  

 størrelsesorden 1 ud ca. 10.000 prøver.
Dette niveau er lavt set i en  

 international  

 sammenhæng, men forureningsrisikoen kan formentlig aldrig helt elimineres.
 Forurening udgør kun et problem, hvis rekvirenterne og  

 brugerne af dna-analyser ikke er bevidste om risikoen og ikke håndterer  

 oplysninger om dna-profilsammenfald, som kan være forårsaget af forurening,  

 på  

 en hensigtsmæssig måde.
Spørgsmål 2:  

  

 Er  

 der grundlag for en ændret vurdering i forhold til 1999 med hensyn til det  

 forhold,  

 at der ikke kan udledes oplysninger om en persons karakteristika, arveanlæg,  

 sygdomsdispositioner eller lignende af de nævnte dna-profiler, eller med  

 hensyn  

 til antagelsen om, at det er meget lidt sandsynligt, at der en dag skulle  

 kunne  

 udledes sådanne oplysninger fra de undersøgte  

 ikke-kodende dna-områder? Nej.
Der er i den mellemliggende tid ikke fremkommet nye  

 oplysninger, der ændrer de tidligere vurderinger.
Spørgsmål 3:  

  

 Vil  

 det underliggende biologiske materiale uanset anvendelsen heraf til  

 dna-analyse  

 give mulighed for, at der efterfølgende foretages en ny, selvstændig analyse  

 (til brug som kontrol eller »second opinion« i tilfælde, hvor det gøres  

 gældende, at det første analyseresultat er forkert)? Retsgenetisk Afdeling arkiverer materiale fra undersøgte  

 biologiske spor og fra referenceprøver fra personer efter anmodning fra  

 rekvirenterne, såfremt alt materiale ikke er opbrugt ved de foretagne  

 analyser.  

 Det vil være muligt at foretage fornyede analyser, såfremt der findes  

 arkiveret  

 materiale.
Spørgsmål 4:  

  

 Bør  

 udtagelse af spytprøve med henblik på dna-analyse i alle tilfælde udføres med  

 vatpind, der skrabes mod mundhulen, eller findes der andre egnede metoder,  

 der  

 lige så godt kan anvendes? De mest sikre prøver til dna-profil-analyse er blodprøver,  

 hvor der altid kan opnås dna-profiler.
Spytprøver (eller mere korrekt  

 celleskrab fra kindslimhinden - »kindskrab«) kan foretages med vatpinde, men  

 der findes andre former for skrabemateriale, der er mere velegnet, fx  

 skrabepinde med hoveder af plast eller skumgummi.
Ved anvendelse af kindskrab  

 må det påregnes, at der vil forekomme tilfælde, hvor et kindskrab indeholder  

 for lidt dna til dna-profil-analyse, således at der må udtages ny prøve.
Spørgsmål 5:  

  

 Kræver  

 udtagelse af spytprøve med henblik på dna-analyse medvirken af  

 sundhedspersonale  

 (læge mv.), og skal særlige sikkerhedsmæssige forholdsregler iagttages for at  

 undgå risiko for »forurening«? Vil den pågældende evt. selv kunne foretage  

 udtagelsen af spytprøven? Ifølge nuværende lovgivning er udtagelse af spytprøve  

 (kindskrab) et legemsindgreb, der kræver, at en læge foretager indgrebet.  

 Teknisk set er der imidlertid intet til hinder for, at uddannet personale hos  

 fx politiet kan udtage kindskrab fra personer.
Udtagelse af kindskrab kræver,  

 at det personale, der foretager indgrebet, følger fastlagte procedurer og  

 anvender beskyttelsesudstyr, der sikrer mod forurening med dna fra  

 uvedkommende  

 kilder.
Der er teknisk set heller intet til hinder for, at en person  

 kan foretage kindskrab på sig selv.
Det er imidlertid af afgørende vigtighed  

 at  

 sikre identiteten af den person, der afgiver et kindskrab og at sikre mod  

 snyd  

 med kindskrabet.
Det vil derfor være uhensigtsmæssigt, hvis en person  

 foretager  

 kindskrab på sig selv uden medvirken af personale fra politiet.
P.A.V.  

  

 Med venlig hilsen Niels Morling  

  

 Afdelingsleder, dr. med.
Bilag 2 Lovforslaget sammenholdt med gældende lov Gældende formulering Lovforslaget § 1 I lov nr. 434 af 31. maj 2000 om oprettelse af et  

 centralt dna-profilregister foretages følgende ændringer:
 1.  

  

 Lovens  

 titel affattes således:
Lov om oprettelse af et centralt  

  

 dna-profilregister »Lov om Det Centrale Dna-profil-register«.
 2.  


  

 § 1  

  

 affattes således:
§ 1.  

 Efter reglerne i denne lov oprettes et centralt dna-profilregister, der kan  

 tjene som internt arbejdsregister for politiet i forbindelse med  

 identifikation af personer.
Registeret opbevares og føres af  

 Rigspolitichefen.
 »  

 § 1.  

  

 Efter  

 reglerne i denne lov opbevarer og fører Rigspolitichefen Det Centrale  

 Dna-profil-register, der tjener som internt arbejdsregister for politiet i  

 forbindelse med identifikation af personer.
 Stk. 2.  

  

 Registeret består af en persondel indeholdende personidentificerede  

 dna-profiler og en spordel indeholdende ikkepersonidentificerede  

 dna-profiler, jf. § 2.
 Stk. 2.  

  

 Registeret  

 inddeles i en persondel og en spordel, jf. § 2.
 Stk. 3.  

  

 Registeret  

 består af et manuelt register og et edb-register.
 Stk. 3.  

  

 Registeret  

 består af et manuelt register og et edb-register.«.
 3.  


  

 § 2, stk. 2,  

  

 affattes således:
 Stk. 2.  

  

 Registeret  

 må indeholde følgende oplysninger:
 »Stk. 2.  

  

 Registeret må indeholde følgende oplysninger:
 1)  

 	  

 I registerets  

 persondel må optages dna-profiler af personer, som er eller har været sigtet  

 for overtrædelse af straffelovens kapitel 12 og 13, § 119, § 123,  

 §§ 180-181, § 183, stk. 1 eller 2, § 183 a, § 184,  

 stk. 1, § 210, §§ 216-225, § 232, § 237,  

 §§ 245-246, § 252, §§ 260-261, § 276, jf. § 286,  

 eller § 288, såfremt dna-analysen er udført i den pågældende sag på  

 grundlag af biologisk materiale udtaget efter reglerne i retsplejelovens  

 kapitel 72.
 1)  

 	  

 I registerets  

 persondel må optages dna-profiler af personer, som er eller har været sigtet  

 for en lovovertrædelse, der efter loven kan medføre fængsel i 1 år og 6  

 måneder eller derover, eller for en overtrædelse af straffelovens § 235,  

 stk. 2, hvis dna-analysen er udført i den pågældende sag på grundlag af  

 biologisk materiale udtaget efter reglerne i retsplejelovens kapitel 72.
 2)  

 	  

 I registerets  

 spordel må optages ikke-personidentificerede dna-profiler af biologisk  

 materiale, der er fundet på gerningssteder eller på effekter, personer eller  

 steder med tilknytning til en forbrydelse.
 2)  

 	  

 I registerets  

 spordel må optages dna-profiler af biologisk materiale, der er fundet på  

 gerningssteder eller på effekter, personer eller steder med tilknytning til  

 en forbrydelse.«.
§ 3.  

  

 Oplysninger  

 i registerets persondel skal straks slettes, når 4.  

  

 I  

  

 § 3, stk. 1,  

  

 ophæves nr. 2, og i  

 nr. 3, der bliver nr. 2, ændres »70 år« til: »80 år«.
1)  

 	  

 sigtelse er opgivet  

 som grundløs, Nr. 3-6 bliver herefter nr. 2-5.
2)  

 	  

 der er forløbet 10  

 år fra frifindelse, afgørelse om påtaleopgivelse eller tiltalefrafald uden  

 vilkår, 3)  

 	  

 den registrerede  

 person er fyldt 70 år, 4)  

 	  

 oplysningerne er  

 tilvejebragt på grundlag af et legemsindgreb, som retten nægter at godkende, 5)  

 	  

 oplysningerne er  

 tilvejebragt på grundlag af et legemsindgreb, som retten eller politiet selv  

 efterfølgende finder uhjemlet, eller 6)  

 	  

 andre særlige  

 grunde undtagelsesvis taler herfor.
 Stk. 3.  

  

 Sletning  

 af oplysninger i registerets persondel kan undlades i de i stk. 1, nr. 2  

 og 3, nævnte tilfælde, hvis det efter en konkret vurdering undtagelsesvis  

 findes nødvendigt at opretholde registreringen.
 5.  

  

 I  

  

 § 3, stk. 3,  

  

 udgår »og 3«.
 6.  

  

 I  

  

 § 4  

  

 indsættes som  

  

 stk. 2  

  

 :
 »  

 Stk. 2.  

  

 Sletning  

 kan undlades i det i stk. 1, nr. 1, nævnte tilfælde, hvis den  

 identificerede person ikke er eller har været sigtet for den pågældende  

 forbrydelse,  

 og vedkommende meddeler samtykke til fortsat registrering.«.
§ 2 I lov om rettens pleje, jf. lovbekendtgørelse nr. 961  

 af 21. september 2004, som ændret ved § 2 i lov nr. 1436 af 22. december  

 2004, foretages følgende ændringer:
 2)  

 	  

 nærmere  

 undersøgelse af legemet, herunder af dets hulrum, udtagelse af blodprøver  

 eller andre tilsvarende prøver, røntgenundersøgelse og lignende  

 (legemsundersøgelse).
 1.  

  

 I  

  

 § 792, stk. 1, nr. 2,  

  

 indsættes  

 efter »udtagelse af«: »spyt- eller«.
 2.  


  

 § 792 b, stk. 1,  

  

 affattes således:
 § 792 b.  

  

 Uden  

 for de tilfælde, der er nævnt i § 792 a, stk. 1, nr. 2, kan  

 optagelse  

 af fingeraftryk og personfotografi med henblik på senere identifikation  

 endvidere foretages, såfremt den pågældende med rimelig grund er mistænkt for  

 en lovovertrædelse, der efter loven kan medføre fængsel i 1 år og 6 måneder  

 eller derover.
 »  

 § 792 b.  

  

 Uden for de tilfælde, der er nævnt i § 792 a, stk. 1, nr. 2, og  

 stk. 2, kan optagelse af fingeraftryk og personfotografi samt udtagelse  

 af spyt- eller blodprøve med henblik på senere identifikation endvidere  

 foretages, hvis den pågældende med rimelig grund er mistænkt for en  

 lovovertrædelse, der efter loven kan medføre fængsel i 1 år og 6 måneder  

 eller derover, eller for en overtrædelse af straffelovens § 235,  

 stk. 2.«.
 § 792 c.  

  

 Afgørelse  

 om legemsbesigtigelse af en sigtet og legemsundersøgelse af en sigtet i form  

 af en nærmere undersøgelse af legemets ydre, sikring af prøver herfra og  

 udtagelse af blodprøver træffes af politiet.
 3.  

  

 I  

  

 § 792 c, stk. 1,  

  

 indsættes efter »udtagelse  

 af«: »spyt- eller«.
 4.  

  

 I  

  

 § 792 e, stk. 3,  

  

 indsættes som  

  

 3. pkt.:
Stk. 3.  

  

 Legemsundersøgelse, jf. § 792, stk. 1, nr. 2, må kun foretages af  

 en læge.
Lægen tager stilling til, om indgrebets gennemførelse under hensyn  

 til den hermed forbundne smerte og risiko samt den undersøgte persons  

 tilstand er lægeligt forsvarligt.
 »Spytprøve i medfør af § 792 b, stk. 1, kan  

 udtages uden medvirken af en læge.«.
