 I medfør af § 61, stk. 6, i bekendtgørelse nr. 93 af 3. marts 1993 om  

 arbejdstilbud m.v., fastsættes:
 § 1.  Arbejdsformidlingen godkender en anmodning om  

 uddannelse med uddannelsesydelse før 1. arbejdstilbud, hvis den ledige  

 opfylder betingelserne i § 61, stk. 1 og 4, i bekendtgørelse nr. 93 af 3.  

 marts 1993 om arbejdstilbud m.v.
 § 2.  Arbejdsformidlingen kan fravige kravet om, at  

 uddannelsen skal påbegyndes senest 3 måneder efter, at retten til  

 uddannelsesydelse er opnået, jf. § 61, stk. 4, i bekendtgørelse om  

 arbejdstilbud m.v., hvis uddannelsens påbegyndelsestidspunkt nødvendiggør  

 dette.
 § 3.  Bekendtgørelsen træder i kraft den 23. oktober  

 1993. Samtidig ophæves bekendtgørelse nr. 106 af 4. marts 1993 om  

 kvoteordning m.m. for uddannelse med uddannelsesydelse før 1. arbejdstilbud.
