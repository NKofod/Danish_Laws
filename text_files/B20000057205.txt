Bekendtgørelse om visse forhold  

 på samtrafikområdet I medfør af § 47, stk. 1 og 2, og § 63, stk. 4,  

 i lov nr. 418 af 31. maj 2000 om konkurrence- og forbrugerforhold på  

 telemarkedet, fastsættes:
Kapitel 1 Anvendelsesområde § 1. Denne bekendtgørelse  

 vedrører:
 1)	Afvisning af anmodninger om samtrafik.
 2)	Afbrydelse af samtrafik.
 3)	Indsigt i aftaler om samtrafik og samtrafikforhold.
Kapitel 2 Afvisning af anmodning om samtrafik § 2. Parter omfattet af §§ 42-44 i lov om  

 konkurrence- og forbrugerforhold på telemarkedet kan afvise anmodning  

 om indgåelse eller ændring af aftale om samtrafik, hvis den part,  

 overfor hvem anmodningen rejses, kan sandsynliggøre, at  

 indgåelse eller ændring af den pågældende aftale vil  

 indebære, at de berørte telenets og teletjenesters  

 driftssikkerhed, integritet og indbyrdes interoperabilitet, eller beskyttelse  

 af tjeneste- og netinterne data, netudstyr, programmel og lagrede data,  

 herunder personrelaterede data, personoplysninger, fortrolig information og  

 privatlivets fred, eller beskyttelse af telenet eller teletjenester under  

 særlige forhold, ikke kan opretholdes.
 § 3. Parter omfattet af §§ 42-44 i lov om  

 konkurrence- og forbrugerforhold på telemarkedet kan afvise anmodning  

 om aftale om samtrafik, hvis en aftales gennemførelse  

 nødvendiggør udbygninger af geografisk, kapacitetsmæssig  

 eller funktionel art, som ikke kan gennemføres uden væsentlige  

 tekniske eller økonomiske problemer for den part, overfor hvem  

 anmodningen rejses, jf. dog § 49, stk. 2, i lov om konkurrence- og  

 forbrugerforhold på telemarkedet.
Stk. 2. Der vil som udgangspunkt være tale om  

 væsentlige økonomiske problemer, hvis den garanterede  

 gennemsnitlige årlige bruttoindkomst ved aftalen om samtrafik, beregnet  

 på grundlag af de første 2 år, udgør et mindre  

 beløb end 25 % af de omkostninger, der er forbundet med udbygningen.
I  

 forbindelse med aftaler om samtrafik, der som følge af gensidighed med  

 hensyn til trafik ikke indeholder betaling mellem parterne, anvendes den  

 beregnede bruttoindkomst hos den udbyder, over for hvem anmodningen  

 rejses.
 Stk. 3. Der vil som udgangspunkt ikke være tale om  

 væsentlige tekniske problemer, hvis der på markedet for  

 telekommunikationsudstyr findes tilgængelige og velafprøvede  

 tekniske løsninger, der har kunnet implementeres i net af tilsvarende  

 type.
 Stk. 4. Såfremt der for aftaler om samtrafik om national  

 roaming omfattet af § 43 i lov om konkurrence- og forbrugerforhold  

 på telemarkedet alene foreligger væsentlige tekniske problemer i  

 nogle geografiske områder, vil anmodning om indgåelse af  

 sådanne aftaler alene kunne afvises for så vidt angår disse  

 områder.
 § 4. Parter omfattet af § 43 i lov om  

 konkurrence- og forbrugerforhold på telemarkedet, er ikke forpligtet  

 til at indgå aftaler om samtrafik om national roaming, hvorefter en  

 etableret forbindelse mellem en mobilterminal og et offentligt  

 mobilkommunikationsnet kan overgives mellem to mobilkommunikationsnet uden  

 nedkobling af forbindelsen, medmindre den anmodende part kan dokumentere, at  

 der foreligger tekniske løsninger, der muliggør roaming  

 mellem flere offentlige mobilkommunikationsnet, der dækker samme  

 geografiske område.
 § 5. Afvisning af anmodning om indgåelse  

 eller ændring af aftaler om samtrafik kan indbringes for Telestyrelsen.  

 Telestyrelsen træffer i henhold til § 65 i lov om konkurrence- og  

 forbrugerforhold på telemarkedet afgørelse om, hvorvidt en given  

 afvisning er berettiget.
 Stk. 2. Ved Telestyrelsens vurdering af, om afvisninger efter  

 § 3 er berettigede, vil det blive taget i betragtning, om der ud fra en  

 teknisk og økonomisk synsvinkel er alternative muligheder for at  

 gennemføre den ønskede samtrafik.
Kapitel 3 Afbrydelse af samtrafik § 6. Såfremt en aftalepart i en aftale om  

 samtrafik med henvisning til de i § 2 nævnte hensyn ønsker  

 at afbryde en allerede iværksat samtrafik, skal der rettes henvendelse  

 til Telestyrelsen herom.
Telestyrelsen træffer herefter i henhold til  

 § 66 i lov om konkurrence- og forbrugerforhold på telemarkedet  

 afgørelse om, hvorvidt det er berettiget at afbryde samtrafikken.
 Stk. 2. Uanset stk. 1 kan en aftalepart afbryde samtrafik  

 i de områder, der berøres, umiddelbart og uden forudgående  

 inddragelse af Telestyrelsen, hvis det kan dokumenteres, at den anden parts  

 trafik har forårsaget nedbrud af net eller tjenester eller lignende,  

 eller at der er overhængende risiko herfor.
 Stk. 3. Afbrydes samtrafik efter stk. 2, skal  

 aftaleparten underrette den anden part herom straks.
Stk. 4. Klager over afbrydelse af samtrafik i henhold til  

 stk. 2 kan indbringes for Telestyrelsen.
Telestyrelsen træffer i  

 henhold til § 66 i lov om konkurrence- og forbrugerforhold på  

 telemarkedet afgørelse om, hvorvidt afbrydelse er berettiget.
Kapitel 4 Indsigt i internationale aftaler om samtrafik og  

 samtrafikforhold § 7. Telestyrelsen træffer afgørelse  

 om, hvorvidt en udbyder af telenet og teletjenester, der har en stærk  

 markedsposition på et givet delmarked, kan få internationale  

 aftaler om samtrafik eller dele heraf fritaget fra at blive gjort offentligt  

 tilgængelige, jf. § 63, stk. 3 i lov om konkurrence- og  

 forbrugerforhold på telemarkedet.
Fritagelse vil kunne ske, hvis det  

 dokumenteres, at aftaleparten har hjemsted i et andet land, at der reelt er  

 tale om samtrafik ud over Danmarks grænser, og at der ikke kræves  

 offentliggørelse af aftaler om samtrafik i aftalepartens  

 hjemland.
 Stk. 2. Hvis der i aftalepartens hjemland findes regler om  

 offentliggørelse af aftaler om samtrafik, som er mindre omfattende end  

 her i landet, kan fritagelsen som nævnt i stk. 1 ikke blive mere  

 vidtgående, end disse regler tilsigter.
Kapitel 5 Ikrafttrædelse § 8. Bekendtgørelsen træder i kraft  

 den 1. juli 2000.
 Stk. 2. Bekendtgørelse nr. 646 af 4. august 1997 om  

 national roaming på mobilkommunikationsområdet ophæves.
