INDHOLDSFORTEGNELSE 1. INDLEDNING 2. ALMINDELIG AKKORD 2.1. Generelt 2.2. Anmeldelse af krav 2.2.1. Krav omfattet af akkorden - »simple krav« 2.2.2. Krav uden for akkorden 2.2.2.1. Fortrinsberettigede krav m.v.
2.2.2.2. Panterettigheder 2.3. Materiale der kræves fremlagt 2.4. Vurdering af akkordstatus, budgetter samt andet materiale 2.4.1. Akkordstatus 2.4.1.1. Aktivposter i akkordstatus 2.4.1.2. Passivposter i akkordstatus 2.4.1.3. Kommentar til akkordstatus 2.4.2 Budgetter 2.4.3. Andet materiale 2.4.3.1. Kreditor- og debitorfortegnelse 2.4.3.2. Cirkulæreskrivelser og kreditormøder 2.5. Samlet vurdering af akkordforslaget 2.6. Bemyndigelse, betingelser og betaling 2.6.1. Bemyndigelse 2.6.2. Betingelser 2.6.3. Betaling 2.7. Forelæggelse:for:Statsskattedirektoratet 2.8. Misligholdelse af akkorden 3. LIKVIDATIONSAKKORD 3.1. Generelt 3.2. anmeldelse af krav 3.3. Materiale der kræves fremlagt 3.4. Vurdering af likvidationsakkordstatus samt andet materiale 3.4.1. Likvidationsakkordstatus 3.4.1.1. Aktivposter i likvidationsakkordstatus 3.4.1.2. Passivposter i likvidationsakkordstatus 3.4.1.3. Kommentar til likvidationsakkord 3.4.2. Andet materiale 3.4.2.1. Kreditor- og debitorfortegnelse 3.4.2.2. Cirkulæreskrivelser og kreditormøder 3.5. Samlet vurdering af likvidationsakkordforslaget 3.6. Bemyndigelse, betingelser og betaling 3.6.1. Bemyndigelse 3.6.2. Betingelser 3.6.3. Betaling 3.7. Forelæggelse for Statsskattedirektoratet 3.8. Misligeholdelse af likvidationsakkorden 4. LIKVIDATION 4.1. Generelt 4.2. Anmeldelse af krav 4.3. Materiale der kræves fremlagt 4.4. Vurdering af likvidationsstatus samt andet materiale 4.4.1. Likvidationsstatus 4.4.1.1. Aktivposter i likvidationsstatus 4.4.1.2. Passivposter i likvidationsstatus 4.4.1.3. Kommentarer til likvidationsstatus 4.4.2. Andet materiale 4.4.2.1. Kretor- og debitorfortegnelse 4.4.2.2. Cirkulæreskrivelser og kreditormøder 4.5. Samlet vurdering af likvidationsforslaget 4.6. Bemyndigelse, betingelser og betaling 4.6.1. Bemyndigelse 4.6.2. Betingelser 4.6.3. Betaling 4.7. Forelæggelse for Statsskattedirektoratet 4.8. Misligholdelse af likvidationen 5. MORATORIUM 5.1. Generelt 5.2. Anmeldelse af krav 5.3. Materiale der kræves fremlagt 5.4. Vurdering af status sa-t andet materiale 5.5. Samlet vurdering af moratorieforslaget 5.6. Bemyndigelse, betingelser og betaling 5.6.1. Bemyndigelse 5.6.2. Betingelser 5.6.3. Betaling 5.7. Forelæggelse for Statsskattedirektoratet 5.8. Misligholdelse af moratoriet 6. KOMMUNERNES BEMYNDIGELSER I TVANGSMÆSSIGE  

 KREDITORORDNINGER 7. OPHÆVELSESBESTEMMELSE 1. INDLEDNING En frivillig kreditorordning kan gå ud på:
 - Almindelig akkord, hvor der sker en procentvis nedsættelse af den ikke  

 fortrinsberettigede gæld.
 - Likvidationsakkord, hvor skyldnerens formue eller en del af denne  

 fordeles mellem fordringshaverne, mod at skyldneren frigøres for den del af  

 gælden, som ikke bliver dækket.
 - Likvidation, hvor skyldnerens aktiver realiseres, og provenuet fordeles  

 mellem kreditorerne uden gældseftergivelse.
 - Moratorium, hvor skyldneren får en aftale med sine kreditorer om  

 henstand med betaling af sin gæld.
 Frivillige kreditorordninger er ikke lovmæssigt reguleret, men i  

 almindelighed følges de for konkurs gældende regler.
 Gennemførelse af en frivillig kreditorordning forudsætter i almindelighed,  

 at samtlige kreditorer har tiltrådt ordningen, og kun de kreditorer, der  

 tiltræder ordningen, bliver bundet af denne.
Ved frivillige kreditorordninger skal kommunerne aktivt tage del i  

 forhandlingerne, snarest muligt efter at der er modtager meddelelse om  

 skyldnerens betalingsvanskeligheder.
I den forbindelse henledes  

 opmærksomheden på cirkulærets bemyndigelsesafsnit, hvorefter kommunerne i  

 visse tilfælde kan fravige kravene til regnskabsmateriale m.v.
Efter  

 omstændighederne foretages arbejdsgiverkontrol for at sikre, at der er  

 korrekt redegjort for indeholdte A-skatter.
Kommunerne er bemyndiget til at tage endelig stilling til forslag til  

 frivillige kreditorordninger inden for de beløbsrammer m.v., der er anført  

 vedrørende de respektive ordninger.
Inden kommunen tager stilling, skal det  

 stedlige distriktstoldkammer være hørt.
Foreligger der toldkrav, og kan der  

 ikke opnås enighed med distriktstoldkammeret om en fælles indstilling, skal  

 sagen forelægges Statsskattedirektoratet.
Selv om sagen falder inden for  

 kommunernes bemyndigelser, skal den alligevel forelægges  

 Statsskattedirektoratet, såfremt distriktstoldkammeret har indberettet sagen  

 til Tolddirektoratets afgørelse.
Er skyldnerens bopælskommune - for selskaber hjemstedskommunen - ikke den  

 samme som arbejdsgiverkommunen, eller er skyldneren registreret som  

 indeholdelsespligtig i flere arbejdsgiverkommuner, anmodes kommunerne om  

 indbyrdes at aftale, hvem der skal forestå sagen vedrørende den samlede  

 skatterestance.
Det bør som hovedregel være arbejdsgiverkommunen eller den af  

 flere arbejdsgiverkommuner, hvor virksomhedens hovedkontor er SE-registreret.  

 Kan der ikke opnås enighed herom, skal spørgsmålet forelægges for  

 Statsskattedirektoratet.
Kommunerne anmodes om, når der forhandles om en frivillig kreditorordning,  

 klart at gøre skyldneren opmærksom på, at ordningen ikke har betydning for et  

 eventuelt strafansvar efter kildeskatteloven.
Af bevismæssige grunde bør  

 dette bekræftes skriftligt over for den indeholdelsespligtige.
 Når kommunernes skriftlige afgørelse om en kreditorordning indeholder  

 afslag skal oplysning om klageadgang til Statskattedirektoratet være anført.
2. ALMINDELIG AKKORD 2.1. Generelt En almindelig, frivillig akkord er en aftale mellem skyldneren og dennes  

 kreditorer, hvorefter der - under forudsætning af at virksomheden videreføres  

 - i overensstemmelse med konkurslovens regler om tvangsakkord sker en  

 procentvis nedsættelse (eftergivelse) af den ikke fortrinsberettigede gæld,  

 som er stiftet inden skæringsdagen (det tidspunkt man vælger at opgøre  

 fordringerne). Når betalingsstandsningen er anmeldt til skifteretten, vil  

 datoen for anmeldelse af betalingsstandsningen (fristdagen) normalt være  

 skæringsdagen.
Skattemyndighederne vil normalt ikke kunne medvirke til en almindelig  

 akkord, medmindre skyldneren har anmeldt betalingsstandsning til  

 skifteretten.
Kommunen bør straks notere sig fristdagen  

 (betalingsstandsningens anmeldelse til skifteretten) af hensyn til  

 vurderingen af, om der skal indgives konkursbegæring bl.a. for at søge  

 fristdagen fastholdt med henblik på muligheden for at kræve eventuelle  

 omstødelige dispositioner omstødt.
Såfremt der ikke er anmeldt betalingsstandsning til skifteretten, skal  

 kommunen meddele den, der forestår ordningen, at man ikke vil kunne deltage  

 heri, så længe betalingsstandsningen ikke er anmeldt.
Det skal anføres, at  

 kommunens afgørelse vil kunne indbringes for Statsskattedirektoratet, men at  

 dette ikke vil have opsættende virkning for restanceinddrivelsen.
 Hvis en virksomhed, der er i restance med A-skat, standser sine betalinger  

 uden at foretage anmeldelse herom til skifteretten, skal kommunen anmode  

 skyldneren om at foretage anmeldelse, således at betalingsstandsningen bliver  

 omfattet af konkurslovens regler.
 Hvis skyldneren ikke ønsker dette, og der fortsat udbetales A-indkomst,  

 uden at A-skatterne er sikret betalt (f.eks. ved bankgaranti,  

 trediemandspant, advokatindeståelse el. lign.), skal kommunen straks overføre  

 virksomheden til permanent inkasso med fremrykket indbetaling og fortsætte  

 inddrivelsen.
2.2. Anmeldelse af krav Skattemyndighedernes krav skal anmeldes over for den advokat eller  

 brancheforening, som bistår skyldneren med etablering af akkorden.
De  

 anmeldte krav opgøres med morarenter m.v. pr. akkordens skæringsdag.  

 Anmeldelsen udfærdiges i to eksemplarer, hvoraf den ene skal tilbagesendes  

 med påtegning om modtagelsen.
 I forbindelse med anmeldelsen skal den, der forestår ordningen gøres  

 opmærksom på, hvilke krav, der normalt stilles som forudsætning for, at  

 skattevæsenet kan vurdere en kreditordning, se punkt 2.3., at skattevæsenet  

 normalt ikke tiltræder likvidationsakkorder for virksomheder med personlig  

 hæftelse, samt at skattevæsenet dog kan tiltræde, såfremt det dokumenteres,  

 at likvidationsakkorden ville kunne gennemføres som tvangslikvidationsakkord.
2.2.1. Krav omfattet af akkorden - »simple krav« I anmeldelsen opgøres skattekrav, der er stiftet inden skæringsdagen,  

 inklusive renter m.v.
Anmeldelsen skal ske med forbehold for eventuelle  

 senere reguleringer.
 Ved opgørelsen af restancer af indeholdt A-skat skal nulstillede  

 A-skatterestancer ikke medregnes.
2.2.2. Krav uden for akkorden Den, der forestår ordningen, skal underrettes om eventuelle krav, som  

 falder uden for akkorden:
 2.2.2.1. Fortrinsberettigede krav m.v.
 Krav, der har fortrin i tilfælde af konkurs.
 Skattekrav, der er stiftet efter skæringsdagen, se pkt. 2.6.2.
2.2.2.2. Panterettigheder Krav, der er sikret ved viljebestemt pant stillet af skyldneren eller  

 sikret ved udlæg i skyldnerens aktiver, se pkt. 2.6.2.
2.3. Materiale der kræves fremlagt Ved forslag til almindelig akkord skal kommunen rekvirere følgende  

 materiale, jf. dog 2.6.1.:
 - Akkordstatus pr. skæringsdagen med kommentarer.
 - Resultatopgørelse for perioden fra sidst afsluttede regnskabsår til  

 skæringsdagen.
 - Resultatopgørelse og balance for det sidst afsluttede regnskabsår.
 - Kommenterede resultat- og likviditetsbudgetter for akkordens  

 afviklingsperiode.
 - Kreditor- og debitorfortegnelse opgjort pr. akæringsdagen, (jf. dog  

 2.4.3.1.).
 - Erklæring fra den, der forestår ordningen, om hvorvidt der foreligger  

 omstødelige dispositioner.
 - Cirkulæreskrivelser til kreditorerne samt eventuelle referater af  

 afholdte kreditormøder.
2.4. Vurdering af akkordstatus. budgetter samt andet materiale 2.4.1. Akkordstatus Akkordstatus skal indeholde oplysninger om samtlige skyldnerens aktiver og  

 passiver.
Det skal være anført, om aktiverne er behæftet med  

 ejendomsforbehold, pant eller anden sikkerhedsnet, og om fordringer kan  

 fyldestgøres ved modregning.
 Akkordstatus skal sammenholdes med balancen pr. sidst afsluttede  

 regnskabsår for at vurdere, om samtlige aktiver og passiver er medtaget og  

 optaget til de reelle værdier, jf. 2.4.1.1. og 2.4.1.2.
 Akkordstatus bør indeholde en opgørelse af fortrinsberettigede og simple  

 krav, således at det umiddelbart fremgår hvilken dividende, der kan beregnes.
 Akkordstatus og resultatopgørelse for perioden fra sidst afsluttede  

 regnskabsår til skæringsdagen skal være udarbejdet af en statsautoriseret  

 eller registreret revisor og skal være forsynet med revisionspåtegning.  

 Påtegningen bør indeholde oplysninger om forhold, der har indflydelse på  

 regnskabet og dividenden.
 Såfremt påtegningen ikke indeholder kommentarer vedrørende omstødelige  

 dispositioner, skal den, der forestår ordningen, afgive en erklæring herom.
2.4.1.1. Aktivposter i akkordstatus Aktiverne skal være vurderet med henblik på virksomhedens videreførelse,  

 og vurderingen skal være foretaget af uvildige, branchekyndige personer, der  

 må antages at opfylde skifterettens krav til vurderingsmænd ved tvangsakkord.  

 Reguleringer i forhold til den bogførte værdi som følge af foretagne  

 afskrivninger m.v. skal fremgå af status.
 Fast ejendom:
Fast ejendom skal være optaget i status til handelsværdien med angivelse  

 af ejendommens offentlige vurdering og aktuelle pantehæftelser med oplysning  

 om eventuel ejerpant og underliggende gældsforhold.
Ved beregningen af  

 salgsprovenuet kan der ske nedskrivning til kontantværdien ved fradrag af  

 beregnet kurstab ved salg af de sælgerpantebreve m.v., som forventes udstedt  

 ifølge salgsvurderingen.
Skal ejendommen ikke realiseres som led i akkorden,  

 kan det ikke accepteres, at ejendommen optages i status med fradrag af  

 handelsomkostninger.
 Maskiner og inventar:
 Maskiner og inventar optages til den værdi, som aktiverne har for  

 virksomheden ved fortsat drift.
 Debitorer:
 Debitorbeholdningen skal være optaget med det fulde tilgodehavende:  

 Såfremt der er foretaget nedskrivninger som følge af konstaterede eller  

 forventede tab på debitorer, skal grundlaget herfor fremgå af akkordstatus.
 Varelageret optages til den værdi, aktivet har for virksomheden ved  

 fortsat drift.
 Likvide beholdninger:
 Kasse-, bank- og girobeholdninger skal være optaget i status med  

 indestående pr. skæringsdatoen.
 Privat løsøre:
 For virksomheder med personlig hæftelse skal værdien af privat løsøre  

 medtages i status, såfremt disse aktiver repræsenterer en væsentlig økonomisk  

 værdi.
 Goodwill:
 Værdi af goodwill kræves ikke optaget i akkordstatus.
2.4.1.2. Passivposter i akkordstatus Fordringer skal være anført med de skyldige beløb.
Kautions- og vekselforpligtelser må kun være medtaget i det omfang, de er  

 krævet indfriet inden det vedtagne akkordforslags dato.
Gældsposter til  

 aktie- eller anpartsindehavere, familiemedlemmer eller andre nærstående bør  

 undersøges særskilt og kan kun medtages, såfremt gældsforholdet er reelt.  

 Fremtidige driftsudgifter må ikke medtages som passivposter.
2.4.1.3. Kommentar til akkordstatus Den, der forestår ordningen, skal i kommentaren redegøre for de vigtigste  

 årsager til, at akkordforslaget er nødvendiggjort, samt redegøre for, hvilken  

 dividende der må antages at fremkomme i tilfælde af konkurs.
Kommentaren bør  

 indeholde oplysning om den eller de personligt hæftende indehaveres  

 privatøkonomi, herunder eventuelt særeje samt private pensionsordninger eller  

 andre kapitalopsparinger, såfremt disse repræsenterer en væsentlig økonomisk  

 værdi.
2.4.2 Budgetter Resultat- og likviditetsbudgetter for akkordperioden skal indeholde  

 kommentarer til, om virksomheden har en reel mulighed for at fortsætte  

 driften uden på ny at bringe sig i restance.
Resultat- og likviditetsbudgetter skal gennemgås med henblik på at  

 konstatere, hvorledes det budgetterede resultat fremkommer, f.eks. ved  

 nedsættelse af driftsomkostningerne eller ved en forøget omsætning.
Det skal  

 herved vurderes, om prognoserne for omsætning og omkostninger samt likviditet  

 forekommer realistiske.
 Skal akkorddividenden udbetales i rater, skal det fremgå af  

 likviditetsbudgettet, at virksomhedens likviditet muliggør, at der kan  

 foretages udlodning til de i akkordforslaget anførte tidspunkter.
2.4.3 Andet materiale 2.4.3.1. Kreditor- og debitorfortegnelse Kreditorfortegnelsen skal indeholde hver enkelt fordringshavers navn og  

 adresse, de enkelte fordringers størrelse og eventuelle fortrinsstillinger  

 samt sikkerhed.
Fordringer, som skyldneren bestrider, opføres med bemærkning  

 herom.
 Det skal ved gennemgang af kreditorfortegnelsen efterses, om der er  

 medtaget fordringer, som ikke vil kunne tages i betragtning, jf. ovenfor  

 under 2.4.1.2.
Debitorfortegnelsen skal gennemgås for at konstatere, om der foreligger  

 krav på staten, hvori der kan modregnes.
Hvor der er modregningsmulighed,  

 skal kommunerne fremsende modregningsbegæring til fordringens debitor.
Der  

 henvises dog til SD-cirkulære 1984-7 om statens modregningsadgang.
Debitorfortegnelsen kan erstattes af en erklæring om, hvorvidt der i  

 virksomheden foreligger offentlige debitorer.
Erklæringen skal være  

 udarbejdet af den advokat, som forestår ordningen, eller den revisor, som har  

 udarbejdet akkordstatus m.v., og skal angive debitors identitet samt kravets  

 størrelse.
2.4.3.2. Cirkulæreskrivelser og kreditormøder I forbindelse med fremsættelse af et forslag om en almindelig akkord vil  

 der ofte blive afholdt kreditormøder.
Kommunen bør deltage i kreditormøderne,  

 medmindre det skønnes ufornødent bl.a. under hensyn til skattekravets ringe  

 størrelse.
Hvis kommunen ikke er inddraget i forhandlingerne fra starten, skal der  

 kræves referat af afholdte kreditormøder samt kopi af udsendte  

 cirkulæreskrivelser.
Det skal heraf fremgå, om der er nedsat et  

 kreditorudvalg, dettes sammensætning, samt om der er truffet beslutning om  

 retningslinierne for virksomhedens drift.
2.5 Samlet vurdering af akkordforslaget Når det under 2.3. anførte materiale foreligger, og den under 2.4. anførte  

 vurdering af materialet ikke giver anledning til bemærkninger, kan et forslag  

 om almindelig akkord eventuelt tiltrædes.
Der må herved særligt lægges vægt  

 på, om virksomheden må antages at være i stand til at fortsætte efter  

 gennemførelse af akkorden, eller om en likvidation eller konkurs må  

 foretrækkes for at undgå yderligere tab for det offentlige.
 Akkordforslaget skal indebære en dividende, der ikke er mindre end den  

 dividende, der er udregnet på grundlag af akkordstatus som anført under  

 2.4.1.
 Såfremt akkordforslaget er forårsaget af en midlertidig likviditetskrise,  

 f.eks. som følge af akutte tab på debitorer, for store vareindkøb eller et  

 for hurtigt investeringstempo, vil der normalt ikke være grundlag for en  

 akkord, men snarere for en moratorieordning.
2.6 Bemyndigelse, betingelser og betaling 2.6.1. Bemyndigelse Kommunerne er bemyndiget til at tiltræde en almindelig akkord, når  

 skattemyndighedernes samlede anmeldte simple krav, ikke overstiger 250.000  

 kr. og et eventuelt toldkrav falder ind under distriktstoldkammerets  

 bemyndigelser.
 Hvis akkorddividenden skal betales i rater, må afdragstiden ikke  

 udstrækkes over mere end 3 år.
 Kommunernes bemyndigelser omfatter ikke almindelige akkorder, hvori indgår  

 restancer af personskatter, der tilsammen udgør mere end 15% af den samlede  

 »simple« kreditormasse.
Kommunerne er endvidere bemyndiget til at tiltræde alle almindelige,  

 frivillige akkorder, når den, der forestår ordningen, over for kommunen kan  

 dokumentere, at ordningen kan gennemføres som en tvangsakkord uden  

 tiltrædelse fra skattevæsenet og toldvæsenet.
Dokumentationen kan være enten  

 en erklæring fra kreditorerne eller indeståelse fra en advokat.
 Til vedtagelse af en tvangsakkord kræves, jf. konkurslovens § 176:
- tiltrædelse fra mindst 60% af de fordringshavere, der deltager i  

 afstemningen, - at de fordringshavere, der tiltræder akkorden, yderligere af det samlede  

 beløb, der giver stemmeret, repræsenterer mindst lige så mange procent, som  

 tilbuddet i procent ligger under 100, dog mindst 60%.
 Begge betingelser skal være opfyldt, uden at skattevæsenets og  

 toldvæsenets fordringer medregnes.
 Ved akkordforslag fra mindre virksomheder er kommunerne bemyndiget til at  

 fravige kravene til fremlæggelse af regnskabsmateriale, hvis omkostningerne  

 ved udarbejdelse heraf står i misforhold til aktivmassen, og hvis  

 omstændighederne, herunder skattekravenes størrelse og stilling, i øvrigt  

 tilsiger dette.
Samtlige kreditorer skal som hovedregel tiltræde akkorden.
Kommunerne er  

 dog bemyndiget til at acceptere, at kreditorer med krav på indtil 5.000 kr.  

 dækkes fuldt ud.
De fordringer, der herved opnår fuld dækning, må dog kun  

 udgøre en mindre andel (ca. 5%) af den samlede kreditormasse, som indgår i  

 akkorden.
Fordringer, som overstiger krav, der dækkes fuldt ud, skal dog give  

 ret til udbetaling af mindst dette beløb.
 Kan akkordforslaget tiltrædes, bemyndiges kommunerne til at frafalde  

 udlæg, som ville bortfalde i tilfælde af konkurs.
 Såfremt et forslag til akkord går ud over de angivne bemyndigelser, skal  

 sagen forelægges Statsskattedirektoratet til afgørelse.
2.6.2. Betingelser Såfremt kommunen kan tiltræde et akkordforslag, skal tiltrædelsen normalt  

 betinges af, at akkordforslaget tiltrædes af samtlige øvrige kreditorer.
Fremtidige skattekrav skal betales rettidigt.
For så vidt angår indeholdte  

 A-skatter skal skyldneren pålægges permanent inkasso, indtil akkorden er  

 endeligt opfyldt.
 Der skal tages forbehold for modregning i ethvert krav, som skyldneren  

 måtte få på statskassen vedrørende tiden inden skæringsdagen (fristdagen),  

 således at det modregnede beløb vil blive afskrevet på det skyldige beløb pr.  

 skæringsdagen (fristdagen). Det anmeldt beløb skal reguleres i  

 overensstemmelse med modregningen.
Endvidere skal der tages forbehold om, at der ikke kan ske udbetaling af  

 overskydende skat, der modsvares af det bortakkorderede beløb (B-skat). Det  

 bemærkes i denne forbindelse, at det er B-skattetilsvaret og ikke den reelt  

 betalte B-skat, der indgår i årsopgørelsen.
Når B-skatterater bortfalder ved  

 akkord, kan årsopgørelsen for akkordåret derfor indebære, at der fremkommer  

 overskydende skat, som ikke skal udbetales.
 Skattekrav, der falder uden for akkorden, jf. 2.2.2.1., skal betales fuldt  

 ud uafhængig af denne.
Hvis en pantsat eller udlagt genstand ikke kan dække skatterestancen fuldt  

 ud, kan aktivet realiseres for at konstatere størrelsen af den restfordring,  

 som skal anmeldes.
Såfremt aktivet ikke realiseres i forbindelse med  

 akkorden, kan pantets værdi først konstateres ved salget.
 Den del af fordringen, der ikke dækkes af salgsprovenuet, er omfattet af  

 akkorden.
2.6.3. Betaling Udlodning af dividende skal erlægges til de fastsatte terminer.
Hvis  

 udlodning af dividenden ikke er tidsbestemt, skal der fastsættes en frist,  

 som kun kan fraviges efter aftale.
Fristen bør højst være 6 uger fra  

 akkordforslagets vedtagelsesdato.
2.7. Forelæggelse for Statsskattedirektoratet Hvis kommunen ikke er bemyndiget til at tiltræde en almindelig akkord,  

 skal akkordforslaget forelægges Statsskattedirektoratet med kommunens  

 kommentarer samt indstilling om, hvorvidt forslaget bør tiltrædes.
Ved fremsendelsen skal det under 2.3. nævnte materiale m.v. så vidt muligt  

 være bilagt akkordforslaget.
I øvrigt skal følgende oplyses:
 - Virksomhedens navn, adresse, ejerforhold, arbejdsgivernummer samt  

 ejerens personnummer og private adresse.
 - Hvem der bistår skyldneren med ordningen.
 - Hvornår eventuel betalingsstandsning er anmeldt til skifteretten, samt  

 hvem der er beskikket som tilsyn, og hvornår dette er sket.
 - Den skyldige skatterestance pr. skæringsdagen med specifikation på  

 skatteart, indkomstår og forfaldstidspunkt.
 - Om virksomheden er i restance med afregning af beløb indeholdt i medfør  

 af kildeskattelovens § 73.
 - Om den samlede restance pr. skæringsdagen er anmeldt over for den, der  

 forestår ordningen (kopi af anmeldelsen vedlægges).
 - Tidspunkter for eventuelle udlægs eller andre sikkerheders stiftelse med  

 angivelse af de aktiver, der er omfattet af udlægget eller sikkerheden.
 - Tidspunkter for eventuelle udlægs eller andre sikkerheders tinglysning  

 eller anden sikringsakt, som måtte være nødvendig for at opnå beskyttelse mod  

 bortfald eller omstødelse.
 - I hvilket omfang det enkelte udlæg eller den enkelte sikkerhedsstillelse  

 må antages at give dækning for restancen.
 Statsskattedirektoratets stillingtagen til forslaget vil blive meddelt  

 den, der forestår ordningen med notits til kommunen.
2.8. Misligholdelse af akkorden Misligholdelse foreligger, hvis den tiltrådte ordning trods påkrav ikke  

 overholdes, eller hvis kreditorerne på grund af usadvanlige dispositioner  

 påføres tab.
 Hvis en af kommunen tiltrådt almindelig akkord væsentlig misligholdes,  

 skal skyldneren underrettes om, at akkorden er bortfaldet, og det oprindelige  

 skattekrav med påløbne renter skal inddrives.
Hvis en af direktoratet tiltrådt akkord væsentlig misligholdes, skal dette  

 straks indberettes til direktoratet.
Indberetningen skal indeholde nærmere  

 oplysninger om misligholdelsens art og omfang samt kommunens indstilling om,  

 hvad der bør foretages i anledning af misligholdelsen.
3. LIKVIDATIONSAKKORD 3.1. Generelt En frivillig likvidationsakkord er en aftale mellem skyldneren og dennes  

 kreditorer, hvorefter den udækkede gæld eftergives, mod at skyldnerens  

 aktiver, eller en del af disse, i forbindelse med virksomhedens ophør  

 realiseres bedst muligt.
 Det fremkomne provenue anvendes til dækning af den ikke  

 fortrinsberettigede gæld, som er stiftet inden skæringsdagen (det tidspunkt  

 man vælger at opgøre fordringerne). Når betalingsstandsning er anmeldt til  

 skifteretten, vil datoen for anmeldelse af betalingsstandsningen (fristdagen)  

 normalt være skæringsdagen.
 Skattemyndighederne vil normalt ikke kunne medvirke til en  

 likvidationsakkord, hvis skyldneren ikke har anmeldt betalingsstandsning til  

 skifteretten.
3.2. Anmeldelse af krav Skattemyndighedernes krav skal anmeldes over for den advokat eller  

 brancheforening, som bistår skyldneren med gennemførelse af  

 likvidationsakkorden.
Anmeldelsen foretages efter samme regler som nævnt  

 ovenfor under 2.2. om anmeldelse af krav ved frivillig almindelig akkord.
3.3. Materiale der kræves fremlagt Ved forslag til en frivillig likvidationsakkord skal følgende materiale  

 være forelagt kommunen, jf. dog 3.6.1:
 - Foreløbig likvidationsakkordstatus pr. skæringsdagen med kommentarer.
 - Resultatopgørelse for perioden fra sidst afsluttede regnskabsår til  

 skæringsdagen.
 - Resultatopgørelse og balance for det sidst afsluttede regnskabsår.
 - Kreditor- og debitorfortegnelse pr. skæringsdagen (jf. dog 3.4.2.1.).
 - Erklæring fra den, der forestår likvidationsakkorden, om hvorvidt der  

 foreligger omstødelige dispositioner.
 - Cirkulæreskrivelser til kreditorerne samt eventuelle referater af  

 afholdte kreditormøder.
3.4. Vurdering af likvidationsakkordstatus samt andet materiale 3.4.1. Likvidationsakkordstatus Den foreløbige likvidationsakkordstatus vurderes efter samme principper  

 som anført ovenfor under 2.4.1.
3.4.1.1. Aktivposter i likvidationsakkordstatus Aktiverne skal være vurderet med henblik på realisation, og fast ejendom  

 skal altid sælges, hvorfor det accepteres, at handelsomkostninger fradrages.  

 Der henvises endvidere til det ovenfor under 2.4.1.1. anførte.
3.4.1.2. Passivposter i likvidationsakkordstatus Der henvises til det ovenfor under 2.4.1.2. anførte.
3.4.1.3. Kommentar til likvidationsakkordstatus Den, der forestår likvidationsakkorden, skal redegøre for, hvorledes  

 aktiverne søges afhændet, og hvilken dividende der må antages at fremkomme i  

 tilfælde af konkurs.
Endvidere bør den eller de ansvarlige indehaveres  

 privatøkonomi, herunder eventuelt særeje, private pensionsordninger eller  

 andre kapitalopsparinger af væsentlig økonomisk værdi være oplyst.
3.4.2. Andet materiale 3.4.2.1. Kreditor- og debitorfortegnelse Der henvises til det ovenfor under 2.4.3.1. anførte.
3.4.2.2. Cirkulæreskrivelser og kreditormøder Der henvises til det ovenfor under 2.4.3.2. anførte.
3.5. Samlet vurdering af likvidationsakkordforslaget Når det under 3.3. anførte materiale foreligger, og den under 3.4. anførte  

 vurdering af materialet ikke giver anledning til bemærkninger, kan et forslag  

 om frivillig likvidationsakkord eventuelt tiltrædes.
 Likvidationsakkordforslaget skal indebære en dividende, der ikke er mindre  

 end den dividende, der er udregnet på grundlag af den foreløbige  

 likvidationsakkordstatus som anført under 3.4.1.
3.6. Bemyndigelse, betingelser og betaling 3.6.1. Bemyndigelse Kommunerne er bemyndiget til at tage stilling til frivillige  

 likvidationsakkorder for virksomheder med begrænset hæftelse (f.eks.
A/S  

 eller ApS), uanset skattekravets størrelse.
Afviklingstiden må ikke  

 udstrækkes over mere end 3 år.
 Kommunerne er normalt ikke bemyndiget til at tiltræde frivillige  

 likvidationsakkorder for virksomheder med personlig hæftelse.
Kommunerne er dog bemyndiget til at tiltræde alle frivillige  

 likvidationsakkorder, når den der forestår ordningen overfor kommunen  

 dokumenterer at likvidationsakkorden kan gennemføres som en tvangsmæssig  

 ordning uden tiltrædelse fra skattevæsenet og toldvæsenet.
Dokumentationen  

 kan være enten en erklæring fra kreditorerne eller indeståelse fra en  

 advokat.
 Til vedtagelse af en tvangslikvidationsakkord kræves, jf. konkurslovens §  

 176:
- tiltrædelse fra mindst 60% af de fordringshavere, der deltager i  

 afstemningen, - at de fordringshavere, der tiltræder akkorden yderligere af det samlede  

 beløb, der giver stemmeret, repræsenterer mindst 75%, eller hvis en bestemt  

 mindste dækningsprocent er tilsagt fordringshaverne i akkorden, lige så mange  

 procent, som denne ligger under 100, dog mindst 60%.
 Begge betingelser skal være opfyldt, uden at skattevæsenets og  

 toldvæsenets fordringer medregnes.
 Ved akkordforslag fra mindre virksomheder er kommunerne bemyndiget til at  

 fravige kravene til fremlæggelse af regnskabsmateriale, hvis omkostningerne  

 ved udarbejdelse heraf står i misforhold til aktivmassen, og hvis  

 omstændighederne, herunder skattekravenes størrelse og stilling, i øvrigt  

 tilsiger dette.
Samtlige kreditorer skal som hovedregel tiltræde akkorden.
Kommunerne er  

 dog bemyndiget til at acceptere, at kreditorer med krav på indtil 5.000 kr.  

 dækkes fuldt ud.
De fordringer, der herved opnår fuld dækning, må dog kun  

 udgøre en mindre andel (ca. 5%) af den samlede kreditormasse, som indgår i  

 akkorden.
Fordringer, som overstiger krav, der dækkes fuldt ud, skal dog give  

 ret til udbetaling af mindst dette beløb.
 Kan akkordforslaget tiltrædes, bemyndiges kommunerne til at frafalde  

 udlæg, som ville bortfalde i tilfælde af konkurs.
3.6.2. Betingelser Hvis skyldneren er et aktie- eller anpartsselskab, skal kommunerne altid  

 betinge sig, at den, der forestår ordningen, afmelder selskabet i  

 Aktieselskabs-Registeret, når likvidationsakkorden er gennemført.
 Ud over eventuelle individuelle betingelser skal kommunerne normalt ved  

 tiltrædelsen af en likvidationsakkord betinge sig, at samtlige øvrige  

 kreditorer tiltræder likvidationsakkorden, og at endeligt  

 likvidationsregnskab fremsendes, når likvidationsakkorden er gennemført.
 Der tages forbehold for modregning i ethvert krav, som skyldneren måtte få  

 på statskassen vedrørende tiden inden skæringsdagen (fristdagen), således at  

 det modregnede beløb vil blive afskrevet på det skyldige beløb pr.  

 skæringsdagen (fristdagen). Det anmeldte beløb skal reguleres i  

 overensstemmelse med modregningen.
Endvidere skal der tages forbehold om, at der ikke kan ske udbetaling af  

 overskydende skat, der modsvares af det bortakkorderede beløb (B-skat). Det  

 bemærkes i denne forbindelse, at det er B-skattetilsvaret og ikke den reelt  

 betalte B-skat, der indgår i årsopgørelsen.
Når B-skatterater bortfalder ved  

 akkord, kan årsopgørelsen for akkordåret derfor indebære, at der fremkommer  

 overskydende skat, som ikke skal udbetales.
3.6.3. Betaling Der henvises til det ovenfor under 2.6.3. anførte.
3.7. Forelæggelse for Statsskattedirektoratet Kommunerne skal forelægge de likvidationsakkordforslag som kommunen ikke  

 er bemyndiget til at tiltræde for Statsskattedirektoratet.
Fremsendelsen skal  

 ske i overensstemmelse med de retningslinier, der er nævnt ovenfor under pkt.  

 2.7.
3.8. Misligeholdelse af likvidationsakkorden Misligeholdelse foreligger, hvis den tiltrådte ordning trods påkrav ikke  

 overholdes, eller hvis kreditorerne på grund af usædvanlige dispositioner  

 påføres tab.
 Hvis en af kommunerne tiltrådt likvidationsakkord væsentlig misligeholdes,  

 skal skyldneren underrettes om, at akkorden er bortfaldet, og det oprindelige  

 skattekrav med påløbne renter skal inddrives.
Hvis en af direktoratet tiltrådt likvidationsakkord væsentlig  

 misligholdes, skal dette straks indberettes til direktoratet.
Indberetningen  

 skal indeholde nærmere oplysninger om misligeholdelsens art og omfang samt  

 kommunens indstilling om, hvad der bør foretages i anledning af  

 misligholdelsen.
4. LIKVIDATION 4.1. Generelt En frivillig likvidation er en aftale mellem skyldneren og dennes  

 kreditorer, hvorefter skyldnerens aktiver i forbindelse med virksomhedens  

 ophør realiseres bedst muligt.
Det fremkomne provenu anvendes til dækning af  

 den ikke fortrinsberettigede gæld, som er stiftet inden skæringsdagen (det  

 tidspunkt man vælger at opgøre fordringerne). Når betalingsstandsning er  

 anmeldt til skifteretten, vil datoen for anmeldelse af betalingsstandsningen  

 (fristdagen) normalt være skæringsdagen.
Skattemyndighederne vil normalt ikke kunne medvirke til en frivillig  

 likvidation, medmindre skyldneren har anmeldt betalingsstandsning til  

 skifteretten.
Kommunen bør straks notere sig fristdagen  

 (betalingsstandsningens anmeldelse til skifteretten) af hensyn til  

 vurderingen af, om der skal indgives konkursbegæring bl.a. for at søge  

 fristdagen fastholdt med henblik på muligheden for at kræve eventuelle  

 omstødelige dispositioner omstødt.
Såfremt der ikke er anmeldt betalingsstandsning til skifteretten, skal  

 kommunen meddele den, der forestår ordningen, at man ikke vil kunne deltage  

 heri, så længe betalingsstandsning ikke er anmeldt til skifteretten.
Det skal  

 endvidere anføres, at kommunens afgørelse vil kunne indbringes for  

 Statsskattedirektoratet, men at dette ikke vil have opsættende virkning for  

 restanceinddrivelsen.
4.2. Anmeldelse af krav Skattemyndighedernes krav skal anmeldes over for den advokat eller  

 brancheforening, som bistår skyldneren med gennemførelse af likvidationen.  

 Anmeldelsen foretages efter samme regler som nævnt ovenfor under 2.2. om  

 anmeldelse af krav ved almindelig akkord.
4.3. Materiale der kræves fremlagt Ved forslag til en likvidation skal følgende materiale være forelagt  

 kommunen, jf. dog 4.6.1.
 - Foreløbig likvidationsstatus pr. skæringsdagen med kommentar.
 - Resultatopgørelse for perioden fra sidst afsluttede regnskabsår til  

 skæringsdagen.
 - Resultatopgørelse og balance for det sidst afsluttede regnskabsår.
 - Kreditor- og debitorfortegnelse pr. skæringsdagen (jf. dog 4.4.2.1.).
 - Erklæring fra den, der forestår likvidationen, om at der ham bekendt  

 ikke foreligger omstødelige dispositioner.
 - Cirkulæreskrivelser til kreditorerne samt eventuelle referater af  

 afholdte kreditormøder.
4.4. Vurdering af likvidationsstatus samt andet materiale 4.4.1. Likvidationsstatus Den foreløbige likvidationsstatus vurderes efter samme principper som  

 anført ovenfor under 2.4.1.
4.4.1.1. Aktivposter i likvidationsstatus Aktiverne skal være vurderet med henblik på realisation, og fast ejendom  

 skal altid sælges, hvorfor det accepteres, at handelsomkostninger fradrages.  

 Der henvises i øvrigt til det ovenfor under 2.4.1.1. anførte.
4.4.1.2. Passivposter i likvidationsstatus Der henvises til det ovenfor under 2.4.1.2. anførte.
4.4.1.3. Kommentar til likvidationsstatus Den, der forestår likvidationen, skal redegøre for, hvorledes aktiverne  

 søges afhændet, og hvilken dividende der må antages at fremkomme i tilfælde  

 af konkurs.
Endvidere bør den eller de ansvarlige indehaveres privatøkonomi,  

 herunder eventuelt særeje, private pensionsordninger eller andre  

 kapitalopsparinger af væsentlig økonomisk værdi, være oplyst.
4.4.1. Andet materiale 4.4.2.1. Kreditor- og debitorfortegnelse Der henvises til det ovenfor under 2.4.3.1. anførte.
4.4.2.2. Cirkulæreskrivelser og kreditormøder Der henvises til det ovenfor under 2.4.3.2. anførte.
4.5. Samlet vurdering af likvidationsforslaget Når det under 4.3. anførte materiale foreligger, og den under 4.4. anførte  

 vurdering af materialet ikke giver anledning til bemærkninger, kan et forslag  

 om likvidation eventuelt tiltrædes.
Likvidationsforslaget skal indebære en  

 dividende, der ikke er mindre, end hvad en i medfør af konkurslovens regler  

 udarbejdet konkursstatus udviser.
4.6. Bemyndigelse, betingelser og betaling 4.6.1. Bemyndigelse Kommunen er bemyndiget til at tiltræde likvidationer uden hensyn til  

 skattekravets størrelse: hvis likvidationsdividenden skal udbetales i rater i  

 forbindelse med virksomhedens afvikling, skal dette ske hurtigst muligt, og  

 afviklingstiden må ikke udstrækkes over mere end 3 år.
 Ved likvidationsforslag fra mindre virksomheder er kommunen bemyndiget til  

 at fravige kravene til fremlæggelse af regnskabsmateriale, hvis  

 omkostningerne ved udarbejdelsen heraf står i misforhold til aktivmassen, og  

 hvis omstændighederne, herunder skattekravets størrelse og stilling i øvrigt  

 tilsiger dette.
 Kan likvidationen tiltrædes, bemyndiges kommunen til at frafalde udlæg,  

 som ville bortfalde i tilfælde af konkurs.
 Såfremt et forslag til likvidation går ud over de angivne bemyndigelser,  

 skal sagen forelægges Statsskattedirektoratet til afgørelse.
4.6.2. Betingelser Såfremt kommunen kan tiltræde et likvidationsforslag, skal tiltrædelsen  

 betinges af, at likvidationen tiltrædes af samtlige øvrige kreditorer, og at  

 endeligt likvidationsregnskab fremsendes, når likvidationen er gennemført.
4.6.3. Betaling Der henvises til det ovenfor under 2.6.3. anførte.
4.7. Forelæggelse for Statsskattedirektoratet Der henvises til det ovenfor under 2.7. anførte.
4.8. Misligeholdelse af likvidationen Hvis likvidationen væsentligt misligholdes, bortfalder ordningen, og  

 restancen skal inddrives efter de sædvanlige regler.
5. MORATORIUM 5.1. Generelt Et frivilligt moratorium er en aftale mellem skyldneren og dennes  

 kreditorer, hvorefter disse helt eller delvis giver udsættelse med betaling  

 af den ikke fortrinsberettigede gæld, som er stiftet inden skæringsdagen (det  

 tidspunkt man vælger at opgøre fordringerne). Når betalingsstandsning er  

 anmeldt til skifteretten, vil datoen for anmeldelse af betalingsstandsningen  

 (fristddagen) normalt være skæringsdagen.
Skattemyndighederne vil kunne  

 tiltræde et moratorium, selv om der ikke er anmeldt betalingsstandsning til  

 skifteretten.
5.2. Anmeldelse af krav Skattemyndighedernes krav skal anmeldes over for den advokat eller  

 brancheforening, som bistår skyldneren med gennemførelse af moratoriet.  

 Anmeldelsen foretages efter samme regler som nævnt ovenfor under 2.2. om  

 anmeldelse af krav ved almindelig akkord.
5.3. Materiale der kræves fremlagt Der henvises til det ovenfor under 2.3. anførte.
Skattemyndighederne vil  

 for moratorieordningers vedkommende kunne fravige kravene til  

 regnskabsmateriale.
Dog skal virksomheden gennem resultat- og  

 likviditetsbudgetter sandsynliggøre, at moratoriet vil kunne gennemføres.
5.4. Vurdering af status samt andet materiale Der henvises til det ovenfor under 2.4. anførte.
5.5. Samlet vurdering af moratorieforslaget Når det under 5.3. anførte materiale foreligger, og den under 5.4. anførte  

 vurdering af materialet ikke giver anledning til bemærkninger, kan et forslag  

 om frivilligt moratorium eventuelt tiltrædes.
Der bør herved især lægges vægt  

 på, om likviditetsbudgettet viser, at der er rimelig sikkerhed for, at den  

 foreslåede betalingsordning kan overholdes.
5.6. Bemyndigelse, betingelser og betaling 5.6.1. Bemyndigelse Kommunerne er bemyndiget til at tiltræde moratorieordninger, hvis  

 afviklingsperioden ikke overstiger 3 år.
 Kommunen er bemyndiget til at fravige kravene til fremlæggelse af det  

 ovenfor under 2.3. nævnte materiale, når det gennem resultat- og  

 likviditetsbudgetter er sandsynliggjort, at moratoriet kan gennemføres, eller  

 der er opnået sikkerhed for skattemyndighedernes krav.
Samtlige kreditorer skal som hovedregel tiltræde moratoriet.
Kommunen er  

 dog bemyndiget til at acceptere, at kreditorer med krav på indtil 5.000 kr.  

 holdes uden for ordningen.
De fordringer, der herved holdes uden for, må dog  

 kun udgøre en mindre andel (ca. 5%) af den samlede kreditormasse, som indgår  

 i moratorieordningen.
 Såfremt et forslag til moratorium går ud over de angivne bemyndigelser,  

 skal sagen forelægges Statsskattedirektoratet til afgørelse.
5.6.2. Betingelser Såfremt kommunen kan tiltræde et moratorieforslag, skal tiltrædelsen  

 normalt betinges af, at forslaget tiltrædes af samtlige øvrige kreditorer.
Fremtidige skattekrav skal betales rettidigt.
For så vidt angår indeholdte  

 A-skatter skal skyldneren pålægges permanent inkasso, indtil moratoriet er  

 endeligt opfyldt.
Der skal tages forbehold for modregning i ethvert krav, som skyldneren  

 måtte få på statskassen uafhængigt af den tiltrådte moratorieordning, således  

 at det modregnede beløb vil blive afskrevet på det skyldige beløb pr.  

 skæringsdagen.
Det anmeldte beløb skal reguleres i overensstemmelse med  

 modregningen.
5.6.3. Betaling Betaling skal ske til de terminer, som er aftalt i moratorieordningen.
5.7. Forelæggelse for Statsskattedirektoratet Der henvises til det ovenfor under 2.7. anførte.
5.8. Misligholdelse af moratoriet Der henvises til det ovenfor under 2.8. anførte.
6. KOMMUNERNES BEMYNDIGELSER I TVANGSMÆSSIGE  

 KREDITORDNINGER Kommunerne kan uden forelæggelse for Statsskattedirektoratet tage stilling  

 til:
- Tvangsakkord, når skattemyndighedernes samlede anmeldte simple krav ikke  

 overstiger 250.000 kr.
Hvis akkorddividenden skal betales i rater, må  

 afdragstiden ikke udstrækkes over mere end 3 år.
- Tvangslikvidationsakkord for virksomheder med begrænset hæftelse (f.eks.  

 A/S eller ApS), uanset skattekravets størrelse.
Afviklingstiden må ikke  

 udstrækkes over mere end 3 år.
Såfremt et sådant forslag tiltrædes, skal det  

 være forudsat, at selskabet afmeldes i Aktieselskabs-Registeret, når  

 likvidationsakkorden er gennemført.
Kommunen er ikke bemyndiget til at tage  

 stilling til tvangslikvidationsakkorder for virksomheder med personlig  

 hæftelse.
Sagen skal dog ikke forelægges Statsskattedirektoratet hvis  

 tvangslikvidationsakkorden kan gennemføres uden hensyntagen til skatte- og  

 toldkrav, jf. konkurslovens § 176.
 - Tvangsmoratorium, når henstandsperioden ikke overstiger 3 år.
 Kommunernes bemyndigelse omfatter ikke tvangsakkorder, hvori indgår  

 restancer af personskatter m.v., der tilsammen udgør mere end 15% af den  

 kreditormasse m.v., der tilsammen udgør mere end 15% af den kreditormasse,  

 der indgår i akkorden.
 Såfremt et forslag til kreditorordning går ud over de ovenfor angivne  

 bemyndigelser, skal sagen forelægges Statsskattedirektoratet til afgørelse.  

 Dette gælder ligeledes, såfremt kommunen ikke er enig med toldvæsenet i  

 bedømmelsen af det fremkomne forslag, eller fordi skattevæsenets eller  

 toldvæsenets krav hver for sig overstiger 250.000 kr.
7. OPHÆVELSESBESTEMMELSE Dette cirkulære ophæver SD-cirkulære 1985-4.
