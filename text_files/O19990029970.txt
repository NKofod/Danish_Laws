 Resumé  



  

 En feriefond i et amt klagede til ombudsmanden over at Skov- og  

 Naturstyrelsen havde afkrævet feriefonden oplysninger om omfanget af fondens  

 udlejning af sine sommerhuse i perioden 1. oktober til 31. marts gennem de  

 sidste 5 år.
Skov- og Naturstyrelsen meddeler efter sommerhusloven tilladelser  

 til udlejning af sommerhuse.
Baggrunden for anmodningen om oplysninger om  

 omfanget af udlejningen var at der havde været rejst spørgsmål om hvorvidt  

 udlejningen af amternes feriefondes sommerhuse skete i overensstemmelse med  

 planlovens § 40 om forbud mod helårsbeboelse af ferieboliger i  

 sommerhusområder.
Ombudsmanden mente at Skov- og Naturstyrelsen kunne optage en sag  

 vedrørende en feriefonds overholdelse af planlovens § 40 til behandling, men  

 at  

 styrelsen ikke efter planloven havde hjemmel til at gennemtvinge et krav om  

 oplysninger om omfanget af en feriefonds udlejning af sine sommerhuse.
Skov-  

 og  

 Naturstyrelsen kunne opfordre feriefonden til at give oplysningerne og - hvis  

 oplysningerne ikke blev givet - som minimum reagere ved at rette henvendelse  

 til vedkommende kommunalbestyrelse med anmodning om at kommunalbestyrelsen  

 brugte sine beføjelser som tilsynsmyndighed. (J.nr. 1998-0474-123).
Manglende hjemmel til gennemtvingelse af krav om oplysninger Det fremgik af sagens akter  

 at Skov- og Naturstyrelsen ved brev af 30. maj 1996 bad X Amts Feriefond om  

 at  

 tilsende styrelsen en liste over de sommerhuse som feriefonden ejede, med  

 oplysning om i hvilket omfang hver enkelt bolig havde været udlejet i  

 perioden  

 1. oktober til 31. marts gennem de seneste 5 år.
Om baggrunden for  

 anmodningen  

 oplyste Skov- og Naturstyrelsen at der over for styrelsen havde været rejst  

 spørgsmål om hvorvidt udlejningen af amternes feriefondes sommerhuse skete i  

 overensstemmelse  

 med planlovens § 40, stk. 1, om forbud mod helårsbeboelse af ferieboliger i  

 sommerhusområder.
Den 9. oktober 1996 rykkede styrelsen for svar på sin  

 henvendelse.
 X Amts Feriefond meddelte i  

 brev af 1. november 1996 til Skov- og Naturstyrelsen at fonden ikke fandt at  

 styrelsen havde hjemmel til at afkræve de ønskede oplysninger.
 Den 13. november 1996 bad  

 Skov- og Naturstyrelsen igen feriefonden om at indsende oplysningerne.  

 Styrelsen skrev bl.a. følgende:
 ...
 Skov- og Naturstyrelsen kan i  

 den anledning oplyse, at tilladelse til udlejning af sommerhuse meddeles i  

 henhold til sommerhuslovens § 2 af miljø- og energiministeren, hvis  

 kompetence  

 er delegeret til Skov- og Naturstyrelsen.
 Det er en forudsætning for  

 styrelsens (tidligere Planstyrelsens) tilladelser til udlejning efter  

 sommerhusloven, at lovgivningens almindelige regler overholdes, herunder  

 planlovens § 40. Det er således en forudsætning for udnyttelsen af  

 tilladelserne til udlejning af feriefondens huse, at udlejning sker under  

 overholdelse  

 af planlovens § 40.
I henhold til sommerhuslovens  

 § 10a, stk. 1 og 3, fører Skov- og Naturstyrelsen tilsyn med at loven og  

 afgørelser truffet i medfør af loven overholdes.
Det er således som  

 tilsynsmyndighed i henhold til sommerhusloven, Skov- og Naturstyrelsen har  

 anmodet om ovennævnte oplysninger.
 Såfremt styrelsen i den  

 forbindelse måtte konstatere, at forudsætningerne om, at reglerne i  

 planlovens  

 § 40 overholdes i forbindelse med udlejningen, ikke er opfyldt, orienterer  

 styrelsen den pågældende kommune herom, idet kommunerne i medfør af  

 planlovens  

 § 51 fører tilsyn med overholdelsen af planlovens § 40.
... Skov- og Naturstyrelsen  

 rykkede igen feriefonden for de ønskede oplysninger den 14. januar og 30.  

 juli  

 1997.
Den 5. august 1997 anmodede  

 feriefonden Skov- og Naturstyrelsen om tilladelse til erhvervelse og  

 udlejning  

 af et sommerhus beliggende i Klitmøller.
Skov- og Naturstyrelsen kvitterede  

 den 6. august 1997 for feriefondens anmodning og rykkede samtidig endnu  

 engang  

 for oversigten over feriefondens sommerhuse med oplysninger om  

 udlejningsomfanget  

 i vinterhalvåret i den seneste 5-års-periode.
Feriefonden fastholdt i brev  

 af 13. august 1997 at man ikke ønskede at give de ønskede oplysninger.
Om  

 baggrunden herfor skrev feriefonden bl.a. følgende:
 ...
 Det fremgår klart af lov om  

 sommerhuse og campering m.v., jfr. bekendtgørelse nr. 920 af 22. december  

 1989  

 §§ 8 og 2, jvf. stk. 1 nr. 3, at Skov- og Naturstyrelsens tilladelse skal  

 indhentes til  

  

 erhvervelse og udlejning  

  

 af Fondens sommerhuse samt hvilke forhold, der skal lægges vægt på ved  

 afgørelse af, om tilladelse skal meddeles.
 Det fremgår endvidere af  

 samme lovs §  

 10 a,  

 at Miljøministeren påser overholdelsen  

  

 af  

 denne lov og af de regler, der er fastsat med hjemmel i loven.
 Reglerne om benyttelse af  

 fondens sommerhuse findes såvidt ses ikke i Sommerhusloven men derimod i  

 Planlovens § 40.
Denne bestemmelse om  

 sommerhusenes benyttelse var tidligere indeholdt i Sommerhuslovens § 7a.
Men  

 såvel Sommerhuslovens § 7 og § 7A blev samtidig ophævet ved lov 1991 388.
 Fonden er således enig i det  

 af Skov- og Naturstyrelsen i skrivelse af 13. november 1996 anførte, nemlig  

 at  

 Skov- og Naturstyrelsen fører tilsyn med, at  

  

 Sommerhusloven og afgørelser truffet i medfør af denne lov overholdes.
Skov- og Naturstyrelsen har  

 imidlertid  

  

 ikke truffet nogen afgørelse  

 om benyttelse og omfanget heraf af sommerhuse  

  

 - denne regel er fastlagt i  

 Planloven.
Skov- og Naturstyrelsen har derimod truffet afgørelse om  

  

 tilladelse til erhvervelse  

  

 samt om  

  

 tilladelse til at udlåne/udleje  

  

 fondens  

 sommerhuse til de ansatte ved (X) amt.
 Som konsekvens af den  

 ovennævnte retstilstand  

  

 henleder  

  

 Skov- og Naturstyrelsen selv kun opmærksomheden på Planlovens § 40 i  

 forbindelse  

 med udstedelse af tilladelse til erhvervelse og udleje af nyerhvervede  

 sommerhuse.
 Fonden skal således endnu  

 engang meddele Skov- og Naturstyrelsen, at det i henhold til Planlovens kap.  

 12  

 vedrørende tilsyn klart fremgår, at det er de respektive  

  

 kommunalbestyrelser  

  

 , der har hjemmel til at foretage tilsyn med  

 overholdelse af blandt andet Planlovens § 40, stk. 1, herunder overholdelse  

 af  

 vilkår, der er fastsat i tilladelser, dispensationer m.v.
... Af Skov- og Naturstyrelsens  

 svar af 2. september 1997 fremgik bl.a. følgende:
 ...
 De tilladelser, der meddeles  

 feriefondene, kan som alle andre tilladelser kun udnyttes i overensstemmelse  

 med de almindelige regler i anden lovgivning, herunder især planlovens § 40,  

 hvorefter boliger i sommerhusområder kun må anvendes i begrænset omfang i  

 vinterhalvåret (30-ugers reglen).
 Som tilsynsmyndighed efter  

 sommerhusloven fører styrelsen tilsyn med, at sommerhuse udlejes i  

 overensstemmelse med de meddelte udlejningstilladelser, herunder at  

 udlejningen  

 sker inden for rammerne af planlovens § 40.
 ...
Hvis styrelsen konstaterer,  

 at udlejningstilladelserne efter sommerhusloven udnyttes i strid med reglerne  

 i planlovens § 40, anmodes feriefonden om at bringe udlejningen i  

 overensstemmelse med disse regler.
Styrelsen orienterer endvidere den  

 kommune,  

 hvori det pågældende sommerhus er beliggende.
Det er herefter op til  

 kommunalbestyrelsen,  

 jf. planlovens § 51 at afgøre, hvorledes der i øvrigt skal reageres over for  

 den pågældende feriefond.
 Det er som tidligere meddelt  

 (X) Amts Feriefond, Skov- og Naturstyrelsens opfattelse, at dette ligger  

 inden  

 for rammerne af styrelsens kompetence til at føre tilsyn i henhold til  

 sommerhusloven.
 Det skal i denne forbindelse  

 tilføjes, at styrelsen i øvrigt i forbindelse med behandlingen af ansøgninger  

 om tilladelser vil være berettiget til at bede om oplysninger om fondenes  

 udlejning af de huse, de allerede er i besiddelse af, bl.a. med henblik på en  

 vurdering af, om der bør meddeles tilladelse til erhvervelse og udlejning af  

 flere huse.
 ...
Styrelsen imødeser herefter  

 snarest de oplysninger, som styrelsen gentagne gange har bedt om.
Jeg skal i  

 den forbindelse ikke lægge skjul på, at jeg finder det vanskeligt at forstå,  

 at  

 feriefonde i tilknytning til en offentlig myndighed vægrer sig ved at afgive  

 disse oplysninger til den ansvarlige myndighed.
... Den 12. september 1997  

 klagede feriefonden til mig.
Efter fondens opfattelse rejste sagen  ud  

 over  

 spørgsmålet om Skov- og Naturstyrelsen havde hjemmel til generelt at anmode  

 feriefonden om oplysninger om fondens udlejning af sommerhuse  desuden  

 spørgsmålet om Skov- og Naturstyrelsen i behandlingen af den konkrete sag om  

 erhvervelse af sommerhuset i Klitmøller kunne inddrage spørgsmålet om  

 feriefondens overholdelse af planlovens § 40, stk. 1, som kriterium.
Den 30. september 1997  

 meddelte Skov- og Naturstyrelsen feriefonden tilladelse til at erhverve og  

 udleje sommerhuset i Klitmøller.
Skov- og Naturstyrelsen skrev i den  

 forbindelse bl.a. følgende:
 ...
Skov- og Naturstyrelsen skal  

 henlede opmærksomheden på planlovens § 40. Det fremgår heraf, at sommerhuse,  

 der  

 er beliggende i sommerhusområder, kun må benyttes i sommerhalvåret samt til  

 kortvarige ophold i vinterhalvåret.
Ved kortvarige ophold forstås sammenlagt  

 3-4 uger samt weekender og helligdage.
 Som tilsynsmyndighed efter  

 sommerhusloven fører styrelsen tilsyn med, at de sommerhuse, der er omfattet  

 af  

 tilladelser i henhold til loven, udlejes og anvendes i overensstemmelse med  

 de  

 meddelte tilladelser, herunder at udlejningen sker inden for rammerne af  

 planlovens § 40. Dette indebærer, at feriefonden på anmodning fra styrelsen  

 skal oplyse om omfanget af udlejning m.v.
 Skov- og Naturstyrelsen skal  

 derfor fortsat anmode om en redegørelse for udlejningen af de sommerhuse, der  

 i forvejen ejes af fonden, jf. senest styrelsens breve af 6. august og 2.  

 september 1997.
... Jeg meddelte i brev af 6.  

 oktober 1997 til feriefonden at fonden skulle udnytte klagemuligheden til  

 Miljø- og Energiministeriet før fonden tog stilling til om der var grundlag  

 for  

 at klage til mig.
 Den 14. oktober 1997 klagede  

 feriefonden til Miljø- og Energiministeriet dels over Skov- og  

 Naturstyrelsens  

 anmodning om en generel redegørelse om feriefondens udlejning af sine  

 sommerhuse, og dels over at styrelsen efter feriefondens opfattelse i  

 tilladelsen  

 til erhvervelse og udlejning af sommerhuset i Klitmøller havde stillet som  

 vilkår at feriefonden oplyste om omfanget af udlejningen af sommerhuset.
 Skov- og Naturstyrelsen afgav  

 den 5. november 1997 en udtalelse til Miljø- og Energiministeriet om sagen.  

 Af  

 udtalelsen fremgik bl.a. følgende:
 ...
 Den fremsendte klage vedrører  

 2 afsnit i styrelsens afgørelse med følgende ordlyd:
Som tilsynsmyndighed efter  

 sommerhusloven fører styrelsen tilsyn med, at de sommerhuse, der er omfattet  

 af  

 tilladelser i henhold til loven, udlejes og anvendes i overensstemmelse med  

 de  

 meddelte tilladelser, herunder at udlejningen sker inden for rammerne af  

 planlovens § 40. Dette indebærer, at feriefonden på anmodning fra styrelsen  

 skal oplyse om omfanget af udlejningen m.v. Skov- og Naturstyrelsen skal  

 derfor fortsat anmode om en redegørelse for udlejningen af de sommerhuse, der  

 er i forvejen ejes af fonden, jf. senest styrelsens breve af 6. august og 2.  

 september  

 1997. I klageskrivelsen anføres  

 det, at Feriefonden betragter det første af disse 2 afsnit som et vilkår for  

 tilladelsen, som styrelsen ikke har hjemmel til at fastsætte, idet der er  

 tale  

 om en lovbestemmelse, der henhører under kommunalbestyrelsens administration.
 Feriefonden klager dernæst  

 over, at Skov- og Naturstyrelsen fortsat anmoder fonden om en redegørelse for  

 den stedfundne udlejning af de sommerhuse, der ejes af fonden.
 Skov- og Naturstyrelsen skal  

 bemærke, at styrelsens tilladelser til feriefonde m.fl. til at erhverve og  

 udleje ferieboliger normalt gives på vilkår, at tilladelsen kun gælder  

 ansatte/medlemmer  

 og at den bortfalder ved ejerskifte.
 Skov- og Naturstyrelsen giver  

 derudover en generel orientering om den øvrige lovgivning, der er gældende,  

 især planlovens § 40. Foranlediget af de verserende diskussioner med flere  

 feriefonde har styrelsen besluttet generelt at udvide denne orientering ved  

 at  

 medtage det førstnævnte afsnit i sine afgørelser.
 Der er således tale om en  

 orientering knyttet til såvel sommerhusloven som planlovens § 40.
 ...
 Som tilsynsmyndighed efter  

 sommerhusloven fører Skov- og Naturstyrelsen tilsyn med, at sommerhusene  

 udlejes i overensstemmelse med de meddelte udlejningstilladelser, herunder at  

 udlejningen sker inden for rammerne af planlovens § 40.
... Feriefonden fremsatte bl.a.  

 disse bemærkninger til udtalelsen i brev af 27. november 1997:
 ...
 Feriefonden har noteret sig,  

 at styrelsen nu benævner det skrevne som en udvidet orientering.  

 Når  

 styrelsen imidlertid formulerer sig på denne måde:
 ...
 Som tilsynsmyndighed efter  

 sommerhusloven fører styrelsen tilsyn med, at de sommerhuse, der er omfattet  

 af  

 tilladelser i henhold til loven, udlejes og anvendes i overensstemmelse med  

 de  

 meddelte tilladelser, herunder at udlejningen sker inden for rammerne af  

 planlovens § 40. Dette indebærer, at feriefonden på anmodning fra styrelsen  

 skal oplyse om omfanget af udlejning m.v.
... kan feriefonden ikke læse det  

 anderledes end, at det skrevne snarere er tiltænkt som en beskrivelse af et  

 gældende vilkår end som en blot udvidet orientering knyttet til såvel  

 sommerhusloven som til planlovens §  

 40.  

 Det er således feriefondens opfattelse, at det citerede afsnit  

 indholdsmæssigt  

 har karakter af en vilkårsbeskrivelse.
Feriefonden er tillige uenig  

 i det af styrelsen anførte om, at styrelsen som tilsynsmyndighed efter  

 sommerhusloven dermed har hjemmel til at anmode feriefonden om at oplyse  

 omfanget af udlejning af sine sommerhuse, og feriefonden ønsker derfor at  

 fastholde den tidligere indgivne klage over, at styrelsen fortsat anmoder om  

 en  

 redegørelse for udlejning af de omhandlede sommerhuse.
Feriefonden ønsker  

 spørgsmålet gjort til genstand for en principiel juridisk drøftelse.
Der  

 henvises i denne anledning til feriefondens brev af 13. august 1997 til Skov-  

 og Naturstyrelsen, der vedlægges i kopi.
Heraf fremgår fondens opfattelse af  

 de  

 rejste hjemmelsspørgsmål.
 Det bemærkes, at en eventuel  

 henvendelse til feriefonden fra de respektive kommunalbestyrelser vedrørende  

 omfanget af feriefondens udlejning af sine sommerhuse, jf. planlovens § 40,  

 naturligvis i givet fald vil blive besvaret af feriefonden.
... Miljø- og Energiministeriet  

 traf afgørelse i sagen den 23. januar 1998. Af afgørelsen fremgik bl.a.  

 følgende:
 ...
 For så vidt angår spørgsmålet  

 om, hvorvidt Skov- og Naturstyrelsens udtalelse vedrørende  

 planlovens § 40 er  

 et vilkår eller ej, må vurderingen bl.a. bero på, om meddelelsen af  

 tilladelsen  

 er afhængig af vilkåret/udtalelsen eller ej.
 Det fremgår af Skov- og  

 Naturstyrelsens brev af 30. september 1997, at tilladelse til erhvervelse og  

 udlejning af den konkrete ejendom meddeles, og at styrelsen henleder  

 opmærksomheden på planlovens § 40.
 Skov- og Naturstyrelsen har i  

 sin afgørelse givet udtryk for, at styrelsen forventer, at planlovens § 40  

 overholdes.
 (X) Amts Feriefond har  

 anført, at denne forventning har karakter af et vilkår.
Miljø- og Energiministeriet,  

 departementet finder i den konkrete sag ikke, at kravet om overholdelse af  

 planlovens § 40 er specifikt knyttet til denne afgørelse, idet kravet i  

 sagens  

 natur gælder for samtlige tilladelser til udlejning af sommerhuse i  

 sommerhusområder.  

 Departementet finder, at det er naturligt at forvente, at ansøger overholder  

 alle bestemmelser vedrørende sommerhuse.
Den orientering, der her  

 er  

 opfattet som et vilkår, er derfor principielt overflødig, og må derfor i det  

 konkrete tilfælde snarere opfattes som en art påmindelse.
 Miljø- og Energiministeriet,  

 departementet finder således ikke, at henvisningen til planlovens § 40 er et  

 vilkår for tilladelsen.
 (X) Amts Feriefond har  

 endvidere rejst spørgsmålet om, hvorvidt Skov- og Naturstyrelsen har hjemmel  

 til at afkræve oplysninger om udlejning af fondens ejendomme.
 (X) Amts Feriefond har  

 anført, at tilsynet med planlovens § 40 ligger hos kommunen, hvilket Skov- og  

 Naturstyrelsen ikke er uenig i.
 Skov- og Naturstyrelsen har  

 anført, at lovgrundlaget for anmodning om indberetning er sommerhusloven,  

 hvorefter styrelsen bl.a. fører tilsyn med, at sommerhuse udlejes i  

 overensstemmelse med de meddelte udlejningstilladelser  herunder at  

 udlejningen foregår inden for rammerne af de almindeligt gældende regler i  

 planlovens § 40.
 Styrelsen har fremsendt kopi  

 af en redegørelse om problemstillingen af 2. september 1997 til formanden for  

 (X) Amts Feriefond ( ). Det fremgår bl.a. heraf, at styrelsen finder, at de  

 er  

 berettiget til at indhente oplysninger om fondes udlejning af de huse, fonden  

 allerede er i besiddelse af, ved vurderingen af, hvorvidt der bør meddeles  

 fonden nye tilladelser til erhvervelse og udlejning af feriehuse.
 Skov- og Naturstyrelsen har  

 givet udtryk for, at såfremt styrelsen erfarer, at huse udlejes i strid med  

 planlovens § 40, overgives oplysningerne til den relevante kommune, der så  

 selv  

 foretager det videre fornødne.
Som ovenfor nævnt meddeler  

 Skov- og Naturstyrelsen udlejningstilladelser efter lov om sommerhuse og  

 campering m.v.
Det fremgår endvidere af §  

 10  

 a, stk. 1 i sommerhusloven, at miljøministeren påser  

 overholdelsen af sommerhusloven (kompetencen er delegeret til Skov- og  

 Naturstyrelsen, jf. § 20, stk. 1, nr. 6, i ministeriets bekendtgørelse nr.  

 577  

 af 30. juni 1997). I den forbindelse finder Miljø- og Energiministeriet,  

 departementet ikke, at det er uden sammenhæng med udlejningstilladelsen, at  

 styrelsen også ønsker at indhente oplysninger om, hvordan meddelte  

 tilladelser  

 forvaltes  herunder i hvilket omfang ferieboligerne udlejes.
 Departementet bemærker, at  

 Skov- og Naturstyrelsen har oplyst, at såfremt styrelsen i forbindelse med  

 udøvelsen af tilsyn efter lov om sommerhuse og campering m.v. bliver  

 opmærksom  

 på, at planlovens § 40 ikke overholdes, vil oplysninger herom blive overgivet  

 til de relevante kommuner.
 Miljø- og Energiministeriet,  

 departementet finder på den baggrund, at Skov- og Naturstyrelsen som led i  

 deres tilsyn med sommerhusloven er berettiget til at indhente oplysninger om  

 antallet af udlejningsuger.
 Deres klage kan således ikke  

 imødekommes.
... Den 16. februar 1998 klagede  

 feriefonden til mig over afgørelsen.
Fonden skrev bl.a. følgende:
 ...
Efterfølgende har såvel Skov-  

 og Naturstyrelsen som Miljø- og Energiministeriet, departementet, givet  

 udtryk  

 for, at der ikke er tale om et vilkår.
Skov- og Naturstyrelsen har  

 karakteriseret det som en udvidet orientering, mens Miljø- og  

 Energiministeriets departement har karakteriseret det som en art  

 påmindelse.
 Feriefonden opfatter dette  

 således, at Styrelsen og Departementet er enige i, at de ikke ville kunne  

 stille et sådant vilkår for meddelelse af tilladelse til erhvervelse og  

 udlejning af sommerhuse.
... Jeg meddelte den 12. maj 1998  

 at jeg havde besluttet at iværksætte en egentlig ombudsmandsundersøgelse i  

 anledning  

 af feriefondens klage.
Jeg skrev i den forbindelse bl.a. følgende:
 ...
 Ministeriets brev indeholder  

 svaret på feriefondens to klager over Skov- og Naturstyrelsen:
en klage over hvad fonden har opfattet som et vilkår  

 for Skov- og Naturstyrelsens tilladelse i brev af 30. september 1997 til  

 erhvervelse og udlejning til amtets ansatte af sommerhus i Klitmøller, Skov- og Naturstyrelsens krav på oplysninger om  

 omfanget af feriefondens udlejning af fondens huse.
 Feriefondens klage til mig er  

 på baggrund af det der er anført af ministeriet om spørgsmål 1), begrænset  

 til  

 det sidste spørgsmål.
 Jeg har i dag bedt begge  

 myndigheder om en udtalelse og om udlån af sagens akter.
... Den 15. september 1998 modtog  

 jeg udtalelser af henholdsvis 12. august og 14. september 1998 fra Skov- og  

 Naturstyrelsen og Miljø- og Energiministeriet.
 Skov- og Naturstyrelsen  

 henholdt sig til sine tidligere udtalelser i sagen og oplyste samtidig  

 følgende:
 ...
Samtidig kan oplyses, at  

 styrelsen i forbindelse med udarbejdelse af ændringsforslag til  

 sommerhusloven  

 til fremsættelse i den kommende folketingssamling foreslår, at der  for  

 at  

 undgå enhver tvivl om hjemmelsgrundlaget  skabes hjemmel i loven til,  

 at  

 Miljø- og Energiministeren kan bede om oplysninger om feriefondes udleje af  

 sommerhuse til medlemmerne. Af udtalelsen fra Miljø- og  

 Energiministeriet fremgik bl.a. følgende:
 ...
 Miljø- og Energiministeriet,  

 departementet skal ligeledes henvise til departementets afgørelse af 23.  

 januar  

 1998, af hvilken baggrunden for ministeriets afgørelse fremgår.
 Det fremgår bl.a. heraf, at  

 departementet er enig med Skov- og Naturstyrelsen i, at det ved meddelelse af  

 nye udlejningstilladelser ikke er uden betydning, hvorledes tidligere  

 udlejningstilladelser forvaltes.
 Skov- og Naturstyrelsen må  

 endvidere som led i administrationen af sommerhuslovens tilladelsessystem og  

 afklaringen af grundlaget for vurderingen af den enkelte ansøgning være  

 beføjet  

 til at sikre sig, at udnyttelsen af tilladelsen ikke forudsætter  

 tilsidesættelse af anden lovgivning i større eller mindre omfang  i det  

 mindste med henblik på vejledning overfor ansøger.
 Til orientering kan det med  

 hensyn til den almindelige praksis oplyses, at sommerhusloven administreres  

 meget restriktivt, som det også blev forudsat ved lovens vedtagelse i 1972.  

 En  

 af de få undtagelser, hvor der meddeles udlejningstilladelser er bl.a.  

 firmasommerhuse, feriefonde  og selv da kun under særlige  

 forudsætninger, for  

 at sikre, at undtagelsen ikke udhules, hvorfor Skov- og Naturstyrelsen altid  

 undersøger de nærmere forhold for ansøgninger, udlejningsbetingelser, antal  

 ansatte m.v.
Endelig skal departementet  

 bemærke, at der sigtes mod, at miljø- og energiministeren i forbindelse med  

 en  

 kommende ændring af planlovens § 40 vil foreslå, at der udtrykkeligt kommer  

 til at fremgå også af sommerhuslovens tekst, at Skov- og Naturstyrelsen har  

 hjemmel til at indhente sådanne oplysninger.
Lovforslaget forventes fremsat i  

 efteråret 1998.
... I brev af 24. september 1998  

 oplyste feriefonden at fonden generelt kunne henholde sig til sine tidligere  

 breve i sagen.
Ombudsmandens udtalelse Miljø- og Energiministeriet har i sin afgørelse af 23. januar 1998  

 skrevet at Skov- og Naturstyrelsens henvisning til planlovens § 40 i  

 tilladelsen til erhvervelse og udlejning af sommerhuset i Klitmøller ikke  

 skulle forstås som et vilkår for tilladelsen. (X) Amts Feriefond har på den  

 baggrund begrænset sin klage til mig til at angå det generelle spørgsmål om  

 hvorvidt Skov- og Naturstyrelsen har hjemmel til at afkræve fonden  

 oplysninger om omfanget af fondens udlejning af sine sommerhuse.
Jeg tager  

 derfor kun stilling til dette spørgsmål.
Planloven § 40, stk. 1, i lov om planlægning (lovbekendtgørelse nr. 563 af 30. juni  

 1997 med senere ændringer) har følgende ordlyd:
  

  

 § 40.  

  

 En bolig i et sommerhusområde må bortset fra kortvarige ferieophold mv. ikke  

 anvendes til overnatning i perioden fra 1. oktober til 31. marts, medmindre  

 boligen blev anvendt til helårsbeboelse, da området blev udlagt til  

 sommerhusområde, og retten til helårsbeboelse ikke senere er bortfaldet, jf.  

 § 56, stk.  

 2. Om tilsyn med overholdelse af lovens bestemmelser er fastlagt følgende i §  

 51, stk. 1:
  

  

 § 51.  

  

 Kommunalbestyrelsen påser overholdelsen af denne lov og af de regler, der er  

 fastsat med hjemmel i loven, samt af bestemmelserne i lokalplaner og i de  

 efter § 68, stk. 2, opretholdte vedtægter og planer mv., jf. dog stk.  

 2. Kompetencen til at påse overholdelsen af bestemmelsen i planlovens § 40  

 tilkommer således kommunalbestyrelsen.
Skov- og Naturstyrelsen er ikke i  

 planloven tillagt kompetence i relation til § 40 eller andre bestemmelser i  

 loven.
Skov- og Naturstyrelsen er imidlertid ved bekendtgørelse nr. 1 af 2. januar  

 1998 om henlæggelse af opgaver og beføjelser til Skov- og Naturstyrelsen  

 blevet tillagt visse beføjelser  

 vedrørende administration af planlovens § 40 som ellers tilkommer Miljø- og  

 Energiministeriet.
Bekendtgørelsen er bl.a. udstedt med hjemmel i planlovens  

 §  

 52, stk. 3, som har følgende ordlyd:
   

  

 § 52.
 ...
Stk. 3.  

  

 Miljø- og energiministeren kan bemyndige en under ministeriet  

 oprettet styrelse eller tilsvarende institution til at udøve de beføjelser,  

 der  

 i denne lov er tillagt ministeren. Omfanget af Skov- og  

 Naturstyrelsens opgaver i henhold til planlovens § 40 er fastlagt i §§ 2, 3  

 og  

 22 i ovennævnte bekendtgørelse.
Bestemmelserne har følgende ordlyd:
   

  

 § 2.  

  

 Skov- og Naturstyrelsen varetager administrationen af ... § 40  

 i lov om planlægning ...
 § 3.  

  

 Skov- og Naturstyrelsen afgør enkeltsager, forbereder og  

 udarbejder generelle retsforskrifter og vejledninger samt forbereder  

 enkeltsager m.v., der skal forelægges for miljø- og energiministeren.
 Stk. 2.  

  

 Skov- og Naturstyrelsen indsamler, bearbejder og formidler  

 oplysninger og medvirker ved forsøgs- og udredningsvirksomhed inden for de  

 lovgivningsområder, der er nævnt i § 2.
 ...
 § 22.  

  

 Følgende opgaver og beføjelser i henhold til lov om planlægning  

 udøves af Skov- og Naturstyrelsen:
1) Forberede enkeltsager  

 m.v., der skal forelægges for miljø- og energiministeren efter §  

 40. Spørgsmålet er om Miljø- og  

 Energiministeriet har hjemmel til at kræve oplysninger fra sommerhusejere om  

 omfanget af udlejningen af deres sommerhuse, og i givet fald om denne  

 beføjelse  

 i medfør af ovennævnte bestemmelser må anses for delegeret til Skov- og  

 Naturstyrelsen.
Miljø- og Energiministeriet  

 har ikke ifølge planloven noget direkte tilsyn med overholdelsen af loven.
Da  

 planloven hører under Miljø- og Energiministeriets ressortområde, har  

 ministeriet dog efter min opfattelse et almindeligt sektortilsyn med om  

 lovens regler  

 overholdes.
Der henvises bl.a. til betænkning nr. 981/1983 om håndhævelse af  

 bygge- og miljølovgivningen, s.  

 45f,  

 Karsten Loiborg mfl., Forvaltningsret (1994), s.  

 660f, og Bent Christensen,  

 Forvaltningsret, 2. udg. (1997), s.  

 349f.
Et sektortilsyn antages   

 medmindre der er holdepunkter for andet  at have karakter af et  

 konstaterende  

 legalitetstilsyn.
Dette indebærer at tilsynet har kompetence til ved  

 uforbindende udtalelser at kunne konstatere om lovgivningen er overholdt ved  

 generelle beslutninger eller i konkrete sager på det pågældende område.
Der  

 henvises til ovennævnte steder og Folketingets Ombudsmands beretning for året  

 1989, s.  

 213f,  

 Folketingets Ombudsmands beretning for året 1994, s.  

 296f, og Folketingets Ombudsmands  

 beretning for året 1997, s.  

 97f.
 § 3, stk. 3 og 4 i planloven  

 har følgende ordlyd:
   

  

 § 3.
 ...
 Stk. 3.  

  

 Miljø- og energiministeren kan i særlige tilfælde pålægge  

 amtsråd og kommunalbestyrelser at bringe lovens bestemmelser i anvendelse,  

 herunder tilvejebringe en plan med et nærmere bestemt indhold.
Stk. 4.  

  

 Miljø- og energiministeren kan i særlige tilfælde beslutte  

 at overtage amtsråds og kommunalbestyrelsers beføjelser efter loven i sager,  

 der berører andre myndigheders lovbestemte opgaver eller har større  

 betydning. På planlovens område er det  

 ulovbestemte sektortilsyn således kombineret med nogle flere  

 reaktionsmuligheder for ministeriet end den blotte uforbindende konstatering  

 af  

 om lovgivningen er overholdt.
 Som følge af det almindelige  

 sektortilsyn må ministeriet kunne behandle og træffe afgørelse i konkrete  

 sager  

 om overholdelse af planlovens § 40. Kompetencen til at forberede sådanne  

 sager  

 er i medfør af § 22 i bekendtgørelse nr. 1 af 2. januar 1998 delegeret til  

 Skov- og Naturstyrelsen.
Som led i sagsforberedelsen  

 påhviler det som følge af det almindelige officialprincip Skov- og  

 Naturstyrelsen at fremskaffe fornødne oplysninger om sagerne.
Dette gælder  

 uanset at Skov- og Naturstyrelsen ikke selv kan træffe afgørelse i  

 sagerne.
 Skov- og Naturstyrelsen kan  

 med de begrænsninger der følger af forvaltningsloven og almindelige  

 forvaltningsretlige principper, søge at indhente oplysninger fra andre  

 myndigheder og fra private, herunder sagens parter.
Der gælder den begrænsning i  

 muligheden for at indhente oplysninger fra private parter at en privat part -  

 hvis en sag er rejst af forvaltningen - ikke uden lovhjemmel har  

 oplysningspligt, jf.
Kaj Larsen mfl., Forvaltningsret (1994), s. 318, og Carl  

 Aage Nørgaard og Jens Garde, Forvaltningsret (Sagsbehandling), 4. udg.  

 (1995),  

 s. 148ff.
Der er ikke i planloven  

 hjemmel for Skov- og Naturstyrelsen eller Miljø- og Energiministeriet til at  

 gennemtvinge krav om oplysninger fra sommerhusejere om omfanget af  

 udlejningen  

 af deres sommerhuse.
Følgelig kan Skov- og Naturstyrelsen ikke som led i sin  

 forberedelse af sager efter planlovens § 40 pålægge (X) Amts Feriefond at  

 afgive sådanne oplysninger.
 Derimod må Skov- og  

 Naturstyrelsen som følge af sektortilsynet kunne opfordre feriefonden til at  

 afgive oplysningerne om omfanget af fondens udlejning af sine sommerhuse.
 Endvidere kan Skov- og  

 Naturstyrelsen henvende sig til kommunalbestyrelserne i de kommuner hvor  

 fondens sommerhuse er beliggende, og anmode kommunalbestyrelserne om at  

 overveje om de som tilsynsmyndigheder har grund til at foretage sig noget,  

 jf.  

 også planlovens § 3, stk. 3. Se desuden Bent Christensen, Forvaltningsret  

 (Opgaver, hjemmel, organisation), 2. udgave (1997), s. 350-351, og betænkning  

 nr. 981/1983, s. 46.
 Det bemærkes i den  

 forbindelse at heller ikke kommunalbestyrelserne har hjemmel til at  

 gennemtvinge krav om oplysninger om omfanget af udlejningen af et sommerhus.  

 Det må dog følge af kommunalbestyrelsernes tilsynsforpligtelse at de   

 hvis en  

 ejer af et sommerhus ikke vil give oplysninger om omfanget af udlejningen af  

 det, og der foreligger en mistanke om en strafbar handling begået ved  

 overtrædelse  

 af planlovens § 40  om nødvendigt kan indgive politianmeldelse og  

 dermed  

 overlade til politi og anklagemyndighed at undersøge om der måtte være  

 grundlag for at rejse straffesag, jf. planlovens § 64.
 Derimod er det omtvistet om  

 sektortilsynsmyndighedens beføjelser rækker så langt som til selv at udøve  

 kommunalbestyrelsens beføjelser, herunder eventuelt at indgive  

 politianmeldelse, jf. herved de ovennævnte steder i Bent Christensen,  

 Forvaltningsret, og i betænkning nr. 981/1983. På planlovens område er der  

 dog  

 i § 3, stk. 4, en hjemmel til under særlige omstændigheder at udøve  

 kommunalbestyrelsens  

 beføjelser.
Det er således min opfattelse  

 at Skov- og Naturstyrelsen som følge af Miljø- og Energiministeriets  

 sektortilsyn i henhold til planloven og delegationen af ministeriets  

 kompetence  

 til styrelsen kan optage en sag vedrørende en feriefonds overholdelse af  

 planlovens  

 § 40 til behandling, og at officialprincippet finder anvendelse i forbindelse  

 med styrelsens behandling af sådanne sager.
At gennemtvinge et krav om  

 oplysninger om omfanget af feriefondens udlejning af sine sommerhuse, kræver  

 imidlertid hjemmel.
En sådan hjemmel findes ikke.
Skov- og Naturstyrelsen kan  

 derimod opfordre feriefonden til at give oplysningerne og - hvis  

 oplysningerne  

 ikke gives - som minimum reagere ved at rette henvendelse til vedkommende  

 kommunalbestyrelse med anmodning om at kommunalbestyrelsen bruger sine  

 beføjelser som tilsynsmyndighed.
Sommerhusloven Det fremgår af Skov- og  

 Naturstyrelsens og Miljø- og Energiministeriets breve til feriefonden og  

 udtalelserne til mig at det er myndighedernes opfattelse at Skov- og  

 Naturstyrelsen som led i administrationen af sommerhuslovens  

 tilladelsessystem  

 og afklaringen af grundlaget for vurderingen af den enkelte ansøgning har  

 adgang til at afkræve feriefonden oplysninger om omfanget af udlejningen af  

 fondens sommerhuse.
 Bestemmelserne i § 1, stk. 1  

 og 3, § 2, stk. 1, § 8, §  

 10 a,  

 stk. 1, 2, 4 og 5, og § 11 i lov om sommerhuse og campering mv.  

 (lovbekendtgørelse  

 nr. 920 af 22. december 1989 med senere ændringer) har følgende ordlyd:
  

  

 § 1.  

  

 Ejere og brugere af fast ejendom må ikke uden tilladelse efter  

 § 2 erhvervsmæssigt eller for et længere tidsrum end 1 år  

 udleje eller fremleje hus eller husrum på ejendommen til beboelse, medmindre  

 det lejede skal anvendes til helårsbeboelse, udleje eller fremleje ejendommen eller dele af denne  

 til opførelse af beboelsesbygning på det lejede, medmindre bygningen skal  

 anvendes til helårsbeboelse, erhvervsmæssigt eller for et længere tidsrum end 6 uger  

 udleje eller fremleje ejendommen eller dele af denne til campering.
 ...
 Stk. 3.  

  

 Er ejeren eller brugeren et selskab, en forening eller  

 anden sammenslutning, en privat institution, en stiftelse eller et legat,  

 eller  

 benyttes ejendommen til ferieophold for de ansatte i den erhvervsvirksomhed,  

 der er ejer eller bruger, kræves tilladelse efter § 2 uanset lejemålets  

 varighed, og selv om udlejen eller fremlejen ikke er erhvervsmæssig eller  

 ejendommen helt eller delvis stilles til rådighed uden vederlag.
 ...
§ 2.  

  

 Tilladelsen gives af miljøministeren.
Ved afgørelsen af om  

 tilladelse skal meddeles, skal der bl.a. lægges vægt på hensynet til at  

 bevare  

 naturværdier, turistmæssige hensyn, de erhvervs- og beskæftigelsesmæssige  

 interesser og trafikale og sanitære hensyn.
 ...
 § 8.  

  

 Selskaber, foreninger og andre sammenslutninger, private  

 institutioner, stiftelser og legater, må ikke erhverve fast ejendom uden  

 miljøministerens tilladelse, medmindre ejendommen skal anvendes til  

 helårsbeboelse eller i erhvervsøjemed.
 ...
 §  

 10 a.  

  

 Miljøministeren påser overholdelsen af denne lov og af de regler, der er  

 fastsat med hjemmel i loven, jf. dog stk. 2 og stk. 3.
 Stk. 2.  

  

 Kommunalbestyrelsen påser overholdelsen af §§ 7 og  

 7 a.
 ...
 Stk. 4.  

  

 De i stk. 1-3 nævnte myndigheder påser, at påbud og forbud  

 efter denne lov efterkommes, og at vilkår fastsat i tilladelser overholdes.
 Stk. 5.  

  

 Bliver de i stk. 1-3 nævnte myndigheder opmærksom på et ulovligt  

 forhold, skal den pågældende myndighed søge forholdet lovliggjort, medmindre  

 der er tale om forhold af ganske underordnet betydning.
 ...
§ 11.  

  

 Amtsråd, kommunalbestyrelser og tinglysningsmyndigheder skal  

 afgive indberetning til miljøministeren, hvis de kommer til kundskab om en  

 virksomhed, der kan være omfattet efter § 1. Kommunalbestyrelser skal tillige  

 afgive indberetning til miljøministeren, når det skønnes, at der bør meddeles  

 påbud efter § 4, eller en ejendom ikke udnyttes efter et meddelt påbud. Miljø- og Energiministeriets  

 kompetence efter sommerhusloven er delegeret til Skov- og Naturstyrelsen, jf.  

 §  

 20 i bekendtgørelse nr. 1 af 2. januar 1998. Bestemmelsen har følgende  

 ordlyd:
   

  

 § 20.  

  

 Følgende opgaver og beføjelser i henhold til lov om sommerhuse  

 og campering m.v. udøves af Skov- og Naturstyrelsen:
 1)  

 	  

 Meddele tilladelse  

 til udlejning, udlån m.v.; § 1, jf. § 2.
2)  

 	  

 Meddele tilladelse  

 til selskabers erhvervelse af fast ejendom, § 8, stk. 1, ...
 5)  

 	  

 Adgang til at  

 foretage det fornødne til berigtigelse af et ulovligt forhold, § 10, stk. 4,  

 jf. §  

 10 a, stk. 1.
 6)  

 	  

 Påse, at loven og  

 regler udstedt efter loven overholdes; § 10a, stk. 1.
 7)  

 	  

 Påse, at påbud og  

 forbud efterkommes, og at vilkår fastsat i tilladelser overholdes; §  

 10 a, stk. 4, jf. stk. 1.
 8)  

 	  

 Meddele påbud om  

 berigtigelse af et ulovligt forhold; §  

 10  

 a, stk. 5, jf. stk. 1.
... Efter ordlyden af lovens §  

 10 a, stk. 1, og bekendtgørelsens § 20,  

 stk. 1, nr. 6, skal Skov- og Naturstyrelsen føre tilsyn med om loven eller  

 regler udstedt i medfør af loven overholdes.
Tilsynsforpligtelsen angår ikke  

 regler i andre love.
Der er således heller ikke i sommerhusloven direkte  

 hjemmel til at gennemtvinge krav om oplysningerne fra feriefonden.
Spørgsmålet er dernæst om  

 styrelsens praksis har støtte i almindelige principper for administrationen  

 af  

 skønsmæssige beføjelser.
Så vidt jeg har forstået det, er det myndighedernes  

 opfattelse at tilladelsesordningen efter sommerhuslovens § 2 i sig selv gør  

 det  

 berettiget at styrelsen forud for afgørelser om hvorvidt en tilladelse skal  

 gives, anmoder ansøgeren om oplysninger om ansøgerens udlejning af de huse  

 som  

 styrelsen tidligere har givet tilladelse til.
Hvis der herefter fremkommer  

 oplysninger om at den hidtidige udlejning af ansøgerens huse er foretaget i  

 strid med planlovens § 40, er spørgsmålet om styrelsen kan lægge vægt herpå  

 og  

 eventuelt af den grund meddele afslag på den foreliggende ansøgning.
Det fremgår af  

 sommerhuslovens § 2 at bestemmelsen ikke udtømmende gør op med de kriterier  

 der  

 kan inddrages ved vurderingen af om en ansøgning skal imødekommes.  

 Bestemmelsen  

 overlader for så vidt et skøn til styrelsen.
Ved administrationen af  

 skønsmæssige beføjelser er det i den juridiske litteratur antaget at  

 myndigheden er berettiget til at lægge vægt på visse kriterier af almen  

 karakter, herunder i et vist omfang hensyn til retshåndhævelse.
Bent  

 Christensen  

 anfører således i Forvaltningsret, Opgaver, Hjemmel, Organisation, 2. udg.  

 (1997), s. 153, følgende:
Er det lovligt at tage med i  

 betragtning, at ansøgeren tidligere har vist sig uvillig til at søge  

 nødvendige  

 tilladelser eller til at overholde vilkår knyttet til tilladelser.
Hvis den  

 tidligere adfærd giver grundlag for at tro, at der er risiko for, at heller  

 ikke den afgørelse, der nu er under overvejelse, vil blive respekteret, må  

 sådanne overvejelser være lovlige.
Som straf  eller hævn  er  

 retshåndhævelse  

 derimod ikke et lovligt kriterium ved udøvelse af skøn vedrørende  

 ansøgninger. Det er ligeledes almindeligt  

 antaget at en forvaltningsmyndighed som led i sagsoplysningen kan anmode en  

 ansøger om at bidrage med relevante oplysninger og efter omstændighederne  

 meddele afslag hvis ansøgeren afviser at medvirke, jf. f.eks.
Jens Garde mfl.  

 Forvaltningsret, Sagsbehandling, 4. udg. (1995), s. 151, og Kaj Larsen mfl.,  

 Forvaltningsret, (1994), s.  

 317f.  

 Efter min mening må det imidlertid anses for tvivlsomt om dette udgangspunkt  

 kan fastholdes når en myndighed efterspørger oplysninger hos en ansøger om  

 mulige strafbare forhold.
Derimod er myndigheden ikke afskåret fra at  

 indhente  

 sådanne oplysninger fra f.eks. tilsynsmyndigheder på området eller fra  

 anklagemyndigheden.
I forhold til  

 tilladelsessystemet efter sommerhuslovens § 2 indebærer det anførte at Skov-  

 og Naturstyrelsen ved behandling af konkrete ansøgninger kan tage hensyn til  

 eventuelle tilsyns- eller straffesager i forbindelse med ansøgerens tidligere  

 tilladelser.
Styrelsen kan indhente oplysninger herom fra de relevante  

 tilsynsførende  

 kommuner.
Hvis styrelsen anmoder ansøgeren om oplysninger og denne ikke  

 ønsker  

 at svare, kan styrelsen næppe meddele afslag under henvisning hertil.
 Sammenfattende må jeg således  

 anse det for tvivlsomt i hvilket nærmere omfang styrelsen har fornøden  

 hjemmel  

 til at afkræve ansøgere om tilladelser efter sommerhuslovens § 2 oplysninger  

 om hvordan ansøgeren har udnyttet sine hidtidige tilladelser.
Det vil efter min mening være  

 ønskeligt med en lovgivningsmæssig afklaring hvis styrelsens nuværende  

 praksis  

 ønskes videreført.
Det fremgår af Miljø- og Energiministeriets udtalelse til  

 mig af 14. september 1998 at ministeren er enig heri, og at der sigtes mod at  

 fremsætte et lovforslag til ændring af sommerhusloven således at det  

 udtrykkeligt kommer til at fremgå at Skov- og Naturstyrelsen har hjemmel til  

 at indhente oplysninger om omfanget af udlejningen af sommerhuse.
 På den baggrund har jeg gjort  

 myndighederne bekendt med min opfattelse, men foretager mig ikke mere i  

 sagen.  

 Jeg har dog bedt Miljø- og Energiministeriet om at holde mig underrettet om  

 sagens videre forløb.
