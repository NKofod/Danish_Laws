Nr LSF 178 Forslag til Lov om ændring af lov om visse forhold på  

 telekommunikationsområdet Fremsat af kommunikationsministeren (Torben Rechendorff) den 15. januar 1992 Vedtaget ved tredjebehandling den 17. marts 1992 Lov nr. 232 af 08/04/1992 § 1 I lov nr. 743 af 14. november 1990 om visse forhold på  

 telekommunikationsområdet foretages følgende ændringer:
 1. Efter § 3 indsættes:
» § 3 a.
Kommunikationsministeren nedsætter et nævn vedrørende  

 service 900-tjenester.
 Stk. 2. Ved service 900-tjenester forstås ydelser stillet til  

 rådighed via det offentlige telefonnet, hvor televirksomhederne tillige  

 varetager registrering af forbruget af ydelsen samt fakturering og opkrævning  

 for denne.
 Stk. 3. Nævnet har følgende opgaver:
 1) At varetage administration af forskrifter, som kommunikationsministeren  

 fastsætter om service 900-tjenester i medfør af § 3.
 2) At træffe afgørelser i klagesager og i sager, som nævnet tager op af  

 egen drift i medfør af de i nr. 1 nævnte forskrifter.
 3) At rådgive kommunikationsministeren om service 900-området.
 Stk. 4. Afgørelser truffet af nævnet efter stk. 3, nr. 1 og 2, kan  

 ikke indbringes for anden administrativ myndighed.
 Stk. 5. Nævnet består af 3 medlemmer, der udpeges af  

 kommunikationsministeren for 4 år ad gangen.
 Stk. 6. Kommunikationsministeren fastsætter nærmere regler om  

 nævnets virksomhed.«.
 2. Efter § 9 indsættes:
» § 9 a.
I forskrifter, som udfærdiges i medfør af § 3, kan  

 der fastsættes regler om gebyr til dækning af de udgifter, som er forbundet  

 med administrationen af forskrifterne.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 743 af 14. november 1990 om visse forhold på  

 telekommunikationsområdet foretages følgende ændringer:
 1. Efter § 3 indsættes:
» § 3 a.
Kommunikationsministeren nedsætter et nævn vedrørende  

 service 900-tjenester.
 Stk. 2. Ved service 900-tjenester forstås ydelser stillet til  

 rådighed via det offentlige telefonnet, hvor televirksomhederne tillige  

 varetager registrering af forbruget af ydelsen samt fakturering og opkrævning  

 for denne.
 Stk. 3. Nævnet har følgende opgaver:
 1) At varetage administration af forskrifter, som kommunikationsministeren  

 fastsætter om service 900-tjenester i medfør af § 3.
 2) At træffe afgørelse i klagesager om service 900-tjenester.
 3) At rådgive kommunikationsministeren om service 900-området.
 Stk. 4. Afgørelser truffet af nævnet efter stk. 3, nr. 1-2, kan  

 ikke indbringes for anden administrativ myndighed.
 Stk. 5. Nævnet består af 3 medlemmer, der udpeges af  

 kommunikationsministeren for 4 år ad gangen.
 Stk. 6. Kommunikationsministeren fastsætter nærmere regler om  

 nævnets virksomhed.«.
 2. Efter § 9 indsættes:
» § 9 a.
I forskrifter, som udfærdiges i medfør af § 3, kan  

 der fastsættes regler om gebyr til dækning af de udgifter, som er forbundet  

 med administrationen af forskrifterne.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Ifølge § 3 i lov om visse forhold på telekommunikationsområdet (lov nr.  

 743 af 14. november 1990) kan kommunikationsministeren fastsætte forskrifter  

 for etablering og drift af de tjenester, som ikke er omfattet af koncession  

 eller særrettigheder.
Udgangspunktet for denne regulering er bl.a. de almene  

 ikke-økonomiske hensyn, der kan begrunde en begrænsning af adgangen til det  

 offentlige telenet eller de offentlige teletjenester.
I overensstemmelse med  

 EF-vedtagelserne kan regulering på dette område tillige ske gennem  

 tilladelses- eller (som i dette tilfælde) anmeldelsesordninger for de  

 pågældende tjenestekategorier.
Kommunikationsministeren har med hjemmel i § 3 udstedt bekendtgørelse nr.  

 702 af 15. oktober 1991 om service 900-tjenester.
Ministeren har med hjemmel  

 i bekendtgørelsens § 22 nedsat et særligt service 900-nævn.
Hensigten med  

 dette lovforslag er at give nævnet selvstændig kompetence til at træffe  

 afgørelser i sådanne sager om service 900-tjenester, som det hidtil kun har  

 kunnet rådgive om.
Ved service 900-tjenester forstås ifølge bekendtgørelsen ydelser, som  

 stilles til rådighed via det offentlige telefonnet, og hvor  

 televirksomhederne tillige varetager registrering af forbruget af ydelsen  

 samt fakturering og opkrævning for denne.
Tjenesterne udbydes via en særlig  

 serie af telefonnumre, der begynder med cifrene »90« (service  

 900-numre).
 Det er de enkelte tjenesteudbydere, der er ansvarlige for tjenesternes  

 indhold, uanset at service 900-tjenesterne stilles til rådighed via det  

 offentlige telefonnet.
Service 900-tjenester kan ifølge bekendtgørelsen udbydes inden for tre  

 kategorier.
For at en tjeneste kan henføres til kategori I eller II, skal  

 følgende indholdsmæssige kriterier være opfyldt:
 1) Tjenesten må ikke indeholde elementer, der er uegnede for børn under 16  

 år.
 2) Tjenesten må ikke indeholde spil og/eller konkurrencer eller elementer  

 heraf.
 3) Tjenesten må ikke i særlig grad være rettet mod børn under 16 år.
Service 900-tjenester i kategori I er alment tilgængelige.
Det vil sige,  

 at alle telefonabonnenter har adgang til disse service 900-tjenester.
 Service 900-tjenester i kategori II er umiddelbart tilgængelige for  

 telefonabonnenter under de telefoncentraler, som giver mulighed for spærring.  

 Abonnenter kan efter anmodning til deres televirksomhed få  

 telefonforbindelsen spærret for adgang til service 900-tjenester, som udbydes  

 inden for kategori II.
Service 900-tjenester i kategori III er kun tilgængelige for de  

 telefonabonnenter, som har anmodet deres televirksomhed om at få etableret  

 adgang hertil.
Tjenester i kategori III kan kun udbydes til telefonabonnenter  

 under de telefoncentraler, som giver teknisk mulighed for abonnenters  

 individuelle adgang til kategori III.
Etablering af en service 900-tjeneste forudsætter, at udbyderen forinden  

 har indgået en aftale med en televirksomhed herom og anmeldt tjenesten til  

 Telestyrelsen.
Anmeldelsen skal bl.a. indeholde oplysning om, hvilken  

 kategori tjenesten udbydes i.
Telestyrelsen behandler de klager over service 900-tjenester, som vedrører  

 bekendtgørelsens vilkår for udbudet og den nævnte kategorisering af  

 tjenesterne.
Klager over en tjenestes indhold i forhold til dens kategori kan  

 f.eks. indebære stillingtagen til, hvad der findes uegnet for børn under 16  

 år.
Vurderinger af denne art kan imidlertid betinge en særlig sagkundskab,  

 som ikke normalt findes i det almindelige, administrative system.
Det findes  

 derfor hensigtsmæssigt at etablere et uafhængigt organ, der besidder den  

 fornødne sagkundskab, og at tillægge dette organ kompetence til selvstændigt  

 at træffe afgørelser i sådanne sager.
Etableringen af et sådant organ kræver en særlig lovhjemmel.
Imidlertid er  

 der taget hensyn til ønsker om at få nævnet nedsat og ordningen iværksat,  

 uanset at denne lovhjemmel ikke var til stede.
Service 900-nævnet har derfor  

 indtil videre fungeret som rådgivende for Telestyrelsen ved behandlingen af  

 klager.
Hensigten med lovforslaget er derfor at give service 900-nævnet kompetence  

 til at træffe den endelige administrative afgørelse i de klagesager, som det  

 hidtil kun har kunnet rådgive om.
Hermed indføres en administrativ ordning  

 svarende til den, der gælder f.eks. for Radio- og TV-Reklamenævnet og  

 Udvalget vedr.
Lokal Radio og TV.
A.
Lovforslagets administrative og økonomiske konsekvenser Sekretariatsfunktionen for service 900-nævnet vil blive varetaget af  

 Telestyrelsen.
Det er hensigten, at ordningens administration økonomisk skal  

 hvile i sig selv gennem opkrævning af gebyrer hos udbydere af service  

 900-tjenester.
Gebyrerne vil blive opkrævet med hjemmel i den i dette  

 lovforslag foreslåede nye bestemmelse i § 9 a.
B.
Høring Udkastet til dette lovforslag har været udsendt til høring hos de i  

 Telerådet repræsenterede organisationer m.fl. samt hos relevante ministerier.
Bemærkninger til de enkelte bestemmelser Til § 1 Til nr. 1 Til stk. 1 bemærkes, at det er hensigten, at det allerede nedsatte service  

 900-nævn skal fortsætte sin virksomhed.
Nævnets status ændres dog fra at være  

 rådgivende til at være besluttende, jf. stk. 4.
 Definitionen af service 900-tjenester i stk. 2 er i overensstemmelse med  

 definitionen i § 1, stk. 1, i bekendtgørelse nr. 702 af 15. oktober 1991 om  

 service 900-tjenester.
Nævnets opgaver angives i stk. 3. Det er hensigten at samle  

 administrationen af den del af service 900-reguleringen, som ikke angår rent  

 telemæssige forhold, i nævnets regi.
Det vil sige, at nævnet for det første  

 skal administrere anmeldelsesordningen for service 900-tjenester, jf. § 4 i  

 bekendtgørelsen.
For det andet skal nævnet træffe den endelige administrative  

 afgørelse i de klagesager, som vedrører kategoriseringen af tjenesterne, jf.  

 §§ 12-13 i bekendtgørelsen, og vilkårene for udbud, jf. §§ 7-10 i  

 bekendtgørelsen.
For det tredje skal nævnet rådgive kommunikationsministeren  

 om service 900-området.
I forbindelse med sin virksomhed kan nævnet eventuelt beslutte, at en  

 tjeneste skal lukkes.
Afhængig af forseelsens grovhed, kan der eventuelt  

 blive tale om bødestraf, jf. lovens § 10. Det tilstræbes i den forbindelse,  

 at bødens størrelse fastsættes ud fra den fortjeneste, tjenesteudbyderen har  

 haft ved at overtræde bestemmelserne.
Derimod er det - som nævnt ovenfor - ikke hensigten, at nævnet skal  

 behandle sager om rent telemæssige forhold.
Dette kan f.eks. være spørgsmål  

 om en service 900-tjenestes respekt af statens eneret på telefoni, jf. § 6 i  

 bekendtgørelsen.
Sådanne spørgsmål vil fortsat skulle afgøres af  

 kommunikationsministeren, jf. § 2 i loven.
For så vidt angår udpegningen af medlemmer til service 900-nævnet, jf.  

 stk. 3, bemærkes det, at den sagkundskab, som søges repræsenteret i service  

 900-nævnet, i et vist omfang er parallel til den sagkundskab, der kræves af  

 medlemmerne af Radio- og TV-Reklamenævnet.
Det har derfor været nærliggende  

 at udpege medlemmer af Radio- og TV-Reklamenævnet til også at sidde i service  

 900-nævnet.
Til nr. 2 Hensigten med den foreslåede bestemmelse er at skaffe hjemmel til, at  

 omkostninger ved administrationen at de ordninger, som fastsættes for de i §  

 3 omhandlede tjenester, kan finansieres gennem opkrævning af gebyrer hos  

 udbyderne af disse tjenester.
Dette princip svarer til, hvad der i øvrigt generelt er gældende på  

 telekommunikationsområdet.
F.eks. er det i forbindelse med såvel  

 koncessionerne på eneretsområdet som de tilladelser, der udstedes til brug af  

 dele af frekvensspektret, eller godkendelser til brug af bestemt  

 telekommunikationsudstyr, forudsat, at den, som udnytter koncessionen,  

 tilladelsen eller godkendelsen, skal betale de omkostninger, som er forbundet  

 med administrationen heraf.
Til § 2 Det er hensigten at lade loven få virkning hurtigst muligt.
Efter 2. behandling den 12. marts 1992 § 1 I lov nr. 743 af 14. november 1990 om visse forhold på  

 telekommunikationsområdet foretages følgende ændringer:
 1. Efter § 3 indsættes:
» § 3 a.
Kommunikationsministeren nedsætter et nævn vedrørende  

 service 900-tjenester.
 Stk. 2. Ved service 900-tjenester forstås ydelser stillet til  

 rådighed via det offentlige telefonnet, hvor televirksomhederne tillige  

 varetager registrering af forbruget af ydelsen samt fakturering og opkrævning  

 for denne.
 Stk. 3. Nævnet har følgende opgaver:
 1) At varetage administration af forskrifter, som kommunikationsministeren  

 fastsætter om service 900-tjenester i medfør af § 3.
 2) At træffe afgørelser i klagesager og i sager, som nævnet tager op af  

 egen drift i medfør af de i nr. 1 nævnte forskrifter.
 3) At rådgive kommunikationsministeren om service 900-området.
 Stk. 4. Afgørelser truffet af nævnet efter stk. 3, nr. 1 og 2, kan  

 ikke indbringes for anden administrativ myndighed.
 Stk. 5. Nævnet består af 3 medlemmer, der udpeges af  

 kommunikationsministeren for 4 år ad gangen.
 Stk. 6. Kommunikationsministeren fastsætter nærmere regler om  

 nævnets virksomhed.«.
 2. Efter § 9 indsættes:
» § 9 a.
I forskrifter, som udfærdiges i medfør af § 3, kan  

 der fastsættes regler om gebyr til dækning af de udgifter, som er forbundet  

 med administrationen af forskrifterne.« § 2 Loven træder i kraft dagen efter bekendtgørelsen i Lovtidende.
