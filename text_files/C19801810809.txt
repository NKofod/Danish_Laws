 1. Ved lov nr. 517 af 21. december 1979 er der  

 gennemført ændringer i: - kildeskattelovens § 1, nr. 2, og § 7, stk. 2. -  

 sømandsskattelovens § 28, stk. 7. Endvidere er indsat en ny bestemmelse i: -  

 kildeskattelovens § 88. Endelig er følgende bestemmelser ophævet: -  

 kildeskattelovens § 3, stk. 4-7. - ligningslovens § 9A (Grønlandsfradrag).  

 Loven er foranlediget af den grønlandske landstingslov nr. 5 af 19. maj 1979  

 om indkomstskat (den grønlandske indkomstskattelov) og af den mellem den  

 danske regering og det grønlandske landsstyre den 18. oktober 1979 indgåede  

 aftale til undgåelse af dobbeltbeskatning m.v. (bekendtgørelse nr. 475 af 21.  

 november 1979). Loven har virkning fra 1. januar 1980.
2. Skattepligtsreglerne 2.1. Efter den hidtidige affattelse af kildeskattelovens § 1, nr. 2, er  

 personer, der opgiver deres bopæl her i landet, fuldt skattepligtige i 4 år  

 efter bopælsopgivelsen, medmindre de godtgør at være undergivet  

 indkomstbeskatning til en fremmed stat eller Færøerne efter reglerne for  

 derboende personer.
Bestemmelsen er nu ændret således, at udrejse til  

 Grønland sidestilles med udrejse til fremmed stat eller Færøerne.
En person,  

 der udrejser til Grønland uden at bevare sin bopæl i Danmark, vil herefter  

 være fuldt skattepligtig i medfør af kildeskattelovens § 1, nr. 2, i indtil 4  

 år efter udrejsen, såfremt den pågældende har haft bopæl her i landet i et  

 sammenhængende tidsrum af mindst 4 år inden udrejsen.
Når den pågældende  

 godtgør at være fuldt skattepligtig til Grønland, ophører den fulde  

 skattepligt efter kildeskattelovens § 1, nr. 2, fra datoen for den  

 grønlandske skattepligts indtræden.
Skatteydere, der påberåber sig at være  

 undergivet fuld skattepligt til Grønland, kan anvende en F 54 G-erklæring  

 hertil.
Denne svarer til F 54-erklæringen, men teksten er alene trykt på  

 dansk og grønlandsk.
2.2. Efter den hidtidige bestemmelse i kildeskattelovens § 3, stk. 4, blev  

 personer, der tog ophold i Grønland, fritaget for skattepligt efter  

 kildeskattelovens § 1, nr. 1 og 2, hvis opholdet i Grønland varede 2 år eller  

 mere uden anden afbrydelse end ferie og lignende.
Efter de ændrede  

 bestemmelser vil en person, der udrejser til Grønland, og som bevarer sin  

 bopæl i Danmark, være fuldt skattepligtig i medfør af kildeskattelovens § 1,  

 nr. 1, uanset hvor længe opholdet i Grønland varer.
Efter den grønlandske  

 indkomstskattelov vil den pågældende blive anset for fuldt skattepligtig til  

 Grønland senest efter 6 måneders ophold der.
Den herved opståede konflikt  

 løses efter dobbeltbeskatningsaftalens artikel 4, der bestemmer, at den  

 pågældende i henhold til dobbeltbeskatningsaftalens bestemmelser skal anses  

 for at være bosat i den del af riget, hvor han opholder sig, men dog således  

 at opholdet skal have en varighed af 6 måneder uden anden afbrydelse end  

 kortvarige ophold uden for den omhandlede del af riget på grund af ferie  

 eller lignende.
Grønland vil således i dobbeltbeskatningsaftalens forstand  

 efter 6 måneders ophold der blive betragtet som "bopælsland" (fra  

 opholdets begyndelse).
 2.2.1. Varer opholdet i Grønland 6 måneder eller mere, medfører dette, at  

 Grønland kan beskatte den pågældendes samlede indkomst (globalindkomst) og  

 skal indrømme nedslag i skatten (credit) for sådanne indtægter, som Danmark  

 efter dobbeltbeskatningsaftalen har beskatningsretten til som  

 "kildeland". Danmark kan alene beskatte disse sidstnævnte  

 indtægter, der stort set er de samme som de indtægter, der er nævnt i  

 kildeskattelovens § 2.
 2.2.2. Varer opholdet i Grønland mindre end 6 måneder kan Danmark beskatte  

 den pågældendes samlede indkomst (globalindkomst) og skal indrømme credit ved  

 skatteberegningen for den grønlandske skat af indtægter, som Grønland efter  

 dobbeltbeskatningsaftalen har beskatningsretten til som  

 "kildeland".
2.3. I forbindelse med ophævelsen af bestemmelsen i kildeskattelovens § 3,  

 stk. 4, fra 1. januar 1980 er der fastsat en overgangsregel for personer, der  

 før denne dato har taget ophold i Grønland, og som pr. nævnte dato har været  

 i Grønland i mindre end 2 år, jf. bekendtgørelse nr. 521 af 21. december  

 1979. Efter overgangsbestemmelsen kan personer, der er udrejst til Grønland i  

 perioden 1. januar 1978 - 31. december 1979, fritages for skattepligt efter  

 kildeskattelovens § 1, nr. 1 og 2, når opholdet i Grønland har varet i 2 år  

 eller mere uden anden afbrydelse end ferie og lignende.
Fritagelsen har  

 virkning fra begyndelsen af opholdet i Grønland.
3. Forskudsregistreringen 3.1. For skatteydere - som i forbindelse med ophold i Grønland godtgør, at  

 opholdet forventes at blive af mere end 6 måneders varighed, og - som bevarer  

 bopæl i Danmark, skal forskudsregistreringen ændres, såfremt  

 væsentlighedskriteriet, jf. kildeskattelovens § 53, er opfyldt, idet der ikke  

 skal opkræves forskudsskat af indtægter, der erhverves under opholdet i  

 Grønland, medmindre Danmark har beskatningsretten hertil i henhold til  

 dobbeltbeskatningsaftalen.
Den ændrede forskudsregistrering for udrejseåret  

 skal således omfatte samtlige skatteyderens indtægter i tiden indtil opholdet  

 i Grønland påbegyndes samt de indtægter, der erhverves i tiden herefter, og  

 som Danmark i henhold til dobbeltbeskatningsaftalen har beskatningsretten  

 til.
 3.2. For skatteydere, - som i forbindelse med ophold i Grønland godtgør,  

 at opholdet forventes at blive af mere end 6 måneders varighed, og - som ikke  

 bevarer bopæl i Danmark, kan forskudsregistreringen ændres efter samme  

 retningslinier, som når skattepligten ophører ved fraflytning til fremmed  

 stat.
3.3. For skatteydere, hvis ophold i Grønland forventes at blive af mindre  

 end 6 måneders varighed, skal forskudsregistreringen normalt ikke ændres på  

 grund af Grønlandsopholdet.
I disse tilfælde skal danske  

 indeholdelsespligtige foretage kombineret dansk-grønlandsk skattetræk i løn  

 m.v. indtjent ved personligt arbejde udført i Grønland, idet den beregnede  

 danske kildeskat skal reduceres med det beløb, der indeholdes i kildeskat til  

 Grønland, jf. § 3 i bekendtgørelse nr. 520 af 21. december 1979. Der skal dog  

 ikke trækkes grønlandsk kildeskat, hvis opholdet i Grønland ikke overstiger  

 60 dage i sammenhæng, idet sådanne kortvarige ophold ikke medfører  

 skattepligt til Grønland.
4. Fritagelse for dansk skattetræk i forbindelse med  

 ophold i Grønland 4.1. Fritagelse for dansk skattetræk i løn indtjent ved arbejde i Grønland  

 (f 52-erklæring). Reglerne om indeholdelsespligt omfatter principielt også  

 løn m.v., der af danske indeholdelsespligtige udbetales for arbejde i  

 Grønland.
Skatteydere, som i forbindelse med ophold i Grønland godtgør, at  

 opholdet i Grønland forventes at blive af mere end 6 måneders varighed, kan  

 derfor begære sig fritaget for dansk skattetræk efter kildeskatteloven i løn  

 m.v. indtjent ved personligt arbejde, der udføres i Grønland eller om bord i  

 skibe, der er hjemmhørende i Grønland.
Ved ansøgningen om udstedelse af F  

 52-erklæring skal skatteyderen anvende en særlig blanket - F 56. F  

 56-blanketten vil blive udsendt til kommunerne samt til arbejdsgivere, der  

 normalt udfører arbejde i Grønland.
Blanketten skal, efter at skatteyderen og  

 den arbejdsgiver, hos hvem skatteyderen er ansat under arbejdet i Grønland,  

 har givet oplysninger om udrejsedato, ansættelsesforholdets forventede  

 varighed m.v., indsendes til den grønlandske forskudsregistreringsmyndighed.  

 Forskudsregistreringsmyndigheden forsyner, såfremt betingelserne herfor er  

 opfyldt, blanketten med påtegning om, at skatteyderen er forskudsregistreret  

 som fuldt skattepligtig til Grønland, hvorefter blanketten sendes til den  

 danske bopælskommune.
De grønlandske skattemyndigheder vil forskudsregistrere  

 personer som fuldt skattepligtige, medmindre opholdet i Grønland sker som  

 følge af en tidsbestemt kontrakt af mindre end 6 måneders varighed, og den  

 danske bopælskommune kan derfor i almindelighed udstede en F 52-erklæring,  

 når F 56-blanketten er attesteret af de grønlandske skattemyndigheder.
I  

 tilfælde, hvor bopælskommunen trods de grønlandske skattemyndigheders  

 attestation ikke finder at kunne imødekomme ansøgningen om fritagelse for  

 skattetræk, skal dette straks meddeles den grønlandske  

 forskudsregistreringsmyndighed.
F 52-erklæring kan endvidere udstedes, når en  

 skatteyder f.eks. ved indsendelse af en F 54 G-erklæring - godtgør at være  

 undergivet fuld skattepligt til Grønland og i forbindelse hermed anmoder om  

 fritagelse for dansk skattetræk i løn, der er indtjent ved arbejde i  

 Grønland.
En revideret udgave af F 52-blanketten er under udarbejdelse.  

 Indtil denne foreligger, kan den hidtidige udgave anvendes ved udstedelse af  

 fritagelseserklæringer.
4.2. Fritagelse for dansk skattetræk i øvrigt (F 58-erklæring). I  

 tilfælde, hvor der her fra landet udbetales A-indkomst bortset fra løn  

 indtjent ved arbejde i Grønland - hvortil beskatningsretten i henhold til  

 dobbeltbeskatningsaftalen tilkommer Grønland, udfærdiges i forbindelse med  

 forskudsregistreringen en F 58-erklæring (Fritagelse for skattetræk) til den  

 indeholdelsespligtige, jf.
KD-meddelelse 1970-12. Dette kan eksempelvis komme  

 på tale for pensionsydelser og lignende, der var omfattet af de nu ophævede  

 bestemmelser i kildeskattelovens § 3, stk. 6 og 7.
 5. Danske arbejdsgiveres indeholdelse af kildeskat til  

 Grønland I medfør af § 88 i kildeskatteloven har ministeren for skatter og  

 afgifter ved bekendtgørelse nr. 520 af 21. december 1979 fastsat bestemmelser  

 om danske arbejdsgiveres indeholdelse af kildeskat til Grønland ved  

 udbetaling eller godskrivning af vederlag for arbejde, som er omfattet af den  

 grønlandske indkomstskattelove.
 5.1. Efter bekendtgørelsen skal - registreringen af indeholdelsespligtige,  

 - regnskabsførelse og redegørelse vedrørende udbetalt/godskreven indkomst og  

 indeholdt kildeskat, - afgivelse af oplysninger til brug ved skatteligningen  

 og skatteberegningen for indkomstmodtageren foretages efter de regler, der  

 gælder for indeholdelsespligtige med hjemting i Grønland.
 5.2. De indeholdte kildeskattebeløb indbetales til statsskattedirektoratet  

 tilligemed summarisk redegørelse for de indeholdte beløb efter de regler, der  

 gælder for indeholdelsespligtige med hjemting her i landet.
5.3. Kombineret dansk-grønlandsk skattetræk.
For skatteydere, hvis ophold  

 i Grønland forventes at blive af mindre end 6 måneders varighed, skal den  

 indeholdelsespligtige foretage indeholdelse af både dansk og grønlandsk  

 kildeskat.
I den beregnede danske kildeskat fradrages det beløb, der  

 indeholdes i kildeskat til Grønland, jf. punkt 3.3.
