 Under henvisning til handelsministeriets bekendtgørelse nr. 407 af 12.  

 juli 1973 om ændring af bekendtgørelse om forskrifter for skibes bygning og  

 udstyr m.v., hvorefter den i visse lastskibe, fiskeskibe og lystfartøjer af  

 under 500 brt foreskrevne båd på 1,5 kbm eller redningsbåd på 2,85 kbm kan  

 erstattes med en permanent oppustet gummibåd af godkendt type, skal følgende  

 meddeles:
Den permanent oppustede gummibåd skal i lastskibe anbringes således, at  

 den kan udsættes mindst 1 bådlængde foran for skruen.
I fiskeskibe skal båden  

 anbringes så langt forude som muligt og fortrinsvis i den side, hvor der ikke  

 findes trawlgalger.
 Båden skal anbringes på en tilpasset understøtning, der er godt polstret,  

 så båden ikke skamfiles.
 Båden skal beskyttes af et overdække, som hindrer, at sod fra udstødsrøret  

 brænder hul i båden.
 Til udsætning i hanefod (4 parter) kan der anvendes en kran eller bom,  

 forsynet med håndspil eller en firskåret talje.
 I lastskibe skal bommen eller kranen være forsynet med selvstændig  

 mekanisk drejeanordning, evt. virkende fra tandhjul, snekke eller lignende.
 Hanefoden skal være tilpasset arrangementet med motoren påsat.
