Ændringsforslag stillet den 9. maj 2016 uden for betænkningen Ændringsforslag til 2. behandling af Forslag til lov om ændring af lov om befordringsrabat til studerende ved videregående uddannelser (Målretning af befordringsrabatordningen) [af uddannelses- og forskningsministeren (Esben Lunde Larsen)]:
Til § 1 Af uddannelses- og forskningsministeren:
1) I det under nr. 3 foreslåede § 3, stk. 2, ændres »69,03 kr.« til: »69,99 kr.« [Rettelse af fejl i satsniveau] Bemærkninger Til nr. 1 Med lovforslagets § 1, nr. 3, foreslås det, at der alene gives 50 pct. rabat på den del af abonnementskortets pris, der overstiger 69,03 kr. (2016-niveau) pr. dag.
Det følger endvidere af lovforslagets § 1, nr. 4, at satsen reguleres en gang årligt med satsreguleringsprocenten, jf. lov om en satsreguleringsprocent.
Ved en beklagelig fejl er beløbsgrænsen i lovforslagets § 1, nr. 3, angivet med en lavere sats end den, der ligger til grund for lovforslagets økonomiske konsekvenser.
Satsen på 69,03 kr. er angivet med 2015-pristal og ikke  som angivet i det fremsatte lovforslag  med 2016-pristal.
 Det foreslås derfor at ændre satsen i lovforslagets § 1, nr. 3, til 69,99 kr. pr. dag, der i forhold til beregningen af lovforslagets økonomiske konsekvenser er den korrekse sats i 2016-niveau.
