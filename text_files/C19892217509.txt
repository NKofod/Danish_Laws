 Tjenestefrihed til organisationsarbejde.
 Finansministeriet har ved brev af 17. august 1988 til Lærernes  

 Centralorganisation tiltrådt, at der kan ydes tjenestefrihed til  

 heltidslærere og kvotalærere ved efterskoler og husholdningsskoler til  

 forskellige former for organisationsarbejde efter reglerne i  

 Finansministeriets cirkulære af 24. august 1981 om tjenestefrihed til  

 organisationsarbejde for tjenestemænd i staten, folkeskolen og folkekirken.
 Uddrag af cirkulæret er optaget som bilag til dette cirkulære.
 Ved organisationsarbejde forstås de arbejdsopgaver, der varetages af en  

 organisationsvalgt eller -ansat i en forhandlingsberettiget organisation,  

 herunder Efterskolernes Lærerforening, Husholdningslærerforeningen, Frie  

 Skolers Lærerforening, Fællesrådet for Tjenestemænd og Funktionærer (FTF) og  

 Lærernes Centralorganisation (LC).
 Kontaktpersonens tillidshverv på skolen herunder virksomhed i  

 samarbejdsudvalg og sikkerhedsudvalg, forudsættes udført som led i det  

 daglige arbejde.
 Som organisationsvalgte i en forhandlingsberettiget organisation betragtes  

 alene personer, som ifølge organisationens love eller vedtægter beklæder  

 hvervet for en bestemt periode som resultat af en afstemning, således at den  

 pågældende for sin virksomhed står til ansvar over for den kompetente  

 forsamling, der foretager valget.
Organisationsarbejde udført af »fællestillidsrepræsentanter«  

 m.fl., der ikke har hel tjenestefrihed, varetages i videst muligt omfang ved  

 omlægning af tjenesten eller ved tjenestebytning.
Der kan dog om nødvendigt  

 tillades fravær med løn jf. afs. 3.
Der kan ydes hel eller delvis tjenestefrihed uden løn til  

 organisationsvalgte/-ansatte i en forhandlingsberettiget organisation til  

 udførelse af organisationsarbejde, f.eks. som sekretariatsleder eller andet  

 med direkte forbindelse til organisationsarbejdet.
Ansøgning om  

 tjenestefrihed i denne forbindelse skal indsendes til Direktoratet for  

 Folkeoplysning, Frie Grundskoler m.v.
 Organisationsvalgte, der har delvis tjenestefrihed uden løn, har også  

 adgang til tjenestefrihed efter de nedenfor nævnte regler i afs. 3., uden at  

 dette medfører ændring i beregningen af eventuelle beløb til besvarelse af  

 pensionsoptjeningen.
 2. Tjenestefrihed uden løn.
 Tjenestefrihed gives som hovedregel uden løn, jf. dog reglerne i afs. 3.
 Organisationsarbejde varetages i videst muligt omfang ved omlægning af  

 tjenesten eller tjenestebytning.
 Bestemmelse om tjenestens tilrettelæggelse under hensyn til  

 organisationsarbejdet træffes af ansættelsesmyndigheden efter forhandling med  

 organisationsrepræsentanten udfra en hensyntagen til personalegruppens  

 størrelse og det geografiske område, indenfor hvilket hvervet skal udføres.
 Det påhviler både ansættelsesmyndigheden og organisationsrepræsentanten at  

 medvirke til en hensigtsmæssig løsning.
 Hel eller delvis tjenestefrihed uden løn til varetagelse af hverv som  

 organisationsansat eller som organisationsvalgt i en forhandlingsberettiget  

 organisation kan gives uden tidsbegrænsning.
 Delvis tjenestefrihed vil evt. kunne ydes som en eller flere skemafri  

 dage.
 Det forudsættes, at ansøgning til direktoratet om hel eller delvis  

 tjenestefrihed fremkommer gennem den pågældende organisation, og at  

 ansøgningen indeholder oplysning om, hvorvidt den pågældende ønskes ansat i  

 organisationen eller er valgt som organisationsrepræsentant, samt - når der  

 ansøges om delvis tjenestefrihed - oplysning om omfanget af den ønskede  

 tjenestetidsnedsættelse.
Perioden er lønanciennitetsgivende og kan uden forelæggelse for  

 Finansministeriet medregnes i lærerens pensionsalder under forudsætning af,  

 at organisationen til pensionskassen indbetaler et pensionsbidrag efter  

 vilkår, der fremgår af bilagets pkt.
B.
 Beregning af refusionsbeløbet til bevarelse af pensionsoptjeningen  

 foretages af vedkommende pensionskasse og meddeles herefter organisationen.
 3. Tjenestefrihed med løn.
 Hvis varetagelse af hvervet som »fællestillidsrepræsentant« ske  

 ved omlægning eller bytning som ovenfor nævnt, kan skolens forstander yde  

 tjenestefrihed med løn i højst et antal løntimer svarende til den  

 gennemsnitlige ugentlige arbejdstid i 3 uger pr. kalenderår efter følgende  

 beregning:
 Ved opgørelse af tjenestefrihedsperioden med løn medregnes fravær i  

 forbindelse med forhandlingsmøder med styrelser, deltagelse i  

 kongresser/generalforsamlinger, repræsentantskabs- og delegeretmøder,  

 forhandlingsmøder, bestyrelsesmøder, forretningsudvalgsmøder m.v.
 4. Lønafkortning ved tjenestefrihed udover 3 uger.
 Udover den i afs. 3 nævnte tjenestefrihed med løn kan der ydes  

 tjenestefrihed uden løn.
 Lønafkortningen finder sted efter reglerne i Finansministeriets cirkulære  

 af 24. maj 1985 om lønfradrag/-beregning for tjenestemænd.
 Afkortningen pr. løntime beregnes således:
årsbruttoløn incl. tillæg ------------------------- årligt løntimetal Det bemærkes, at årsbruttoløn incl. tillæg ikke omfatter kostskoletillæg  

 (ulempegodtgørelse).
 Lønafkortning medfører ikke fradrag ved beregning af lønanciennitet eller  

 pensionsalder.
 Der foretages fradrag i lønnen for løntimer til undervisning og  

 tilsyn/kostskolearbejde i henhold til skemaet.
 For lærere, der står til rådighed for skolen som følge af, at skemalagte  

 timer er bortfaldet (f.eks. i eksamensperioder, på grund af lejrskoleophold  

 o.lign.), foretages fradrag, som om skemaet ikke var bortfaldet.
 Arbejdsfri dage i henhold til skemaet betragtes ikke som fraværsdage.
Tjenestefrihed til deltagelse i  

 uddannelseskurser vedrørende Finansministeriet har tiltrådt, at lærere på efterskoler og  

 husholdningsskoler omfattes af Finansministeriets cirkulæreskrivelse af 23.  

 juni 1971 om deltagelse i uddannelseskurser for det i staten og folkekirken  

 ansatte personale.
 1. Initiativtager.
Det fremgår af cirkulæreskrivelsen, at det kun omfatter kurser arrangeret  

 af de respektive faglige organisationer.
På efterskole- og  

 husholdningsskoleområdet drejer det sig om kurser arrangeret af bl.a.  

 Efterskolernes Lærerforening, Husholdningslærerforeningen, Frie Skolers  

 Lærerforening, Lærernes Centralorganisation og Fællesforeningen for  

 Tjenestemænd og Funktionærer (FTF).
 2. Kursusindhold.
 Der vil efter ansøgning kunne gives læreren tjenestefrihed uden  

 lønafkortning til deltagelse i kurser, hvori indgår faglige emner, der  

 vedrører forhandlingsretlige forhold, samarbejdsudvalgsvirksomheden eller  

 forhold af rent organisationsmæssig art.
 3. Ansøgning om tjenestefrihed:
 Ansøgning om tjenestefrihed til deltagelse i kurser af ovennævnte art  

 rettes til skolens forstander.
Hvor ansøgning fremkommer gennem en forhandlingsberettiget organisation,  

 og navnlig når den angår valgte tillidsmænd/ kontaktpersoner,  

 kredsbestyrelsesmedlemmer og lærerrådsformænd, bør afslag kun meddeles,  

 såfremt vægtige tjenstlige hensyn taler imod.
Det vil ikke være  

 tilstrækkeligt at begrunde et evt. afslag med økonomiske hensyn.
 Tjenestefrihed uden lønafkortning vil kunne gives i højst en uge årligt,  

 omregnet til løntimer efter følgende beregning:
 Det bemærkes, at reglerne om tjenestefrihed til deltagelse i  

 uddannelseskurser ikke berøres af bestemmelserne i cirkulæret om vilkår for  

 tjenestefrihed til organisationarbejde.
 4. Tilskud.
 Hvis skolens økonomi gør det muligt, kan skolen yde tilskud til dækning af  

 rimelige kursusafgifter og udgifter til befordring, der er afholdt i  

 overensstemmelse med de for tjenesterejser fastsatte regler.
 Ikrafttrædelsesbestemmelser.
 Cirkulæret har virkning fra den 1. januar 1989.
 Kulturministeriet, Direktoratet for Folkeoplysning, Frie Grundskoler m.v.,  

 d. 15. august 1989.
 P.d.v.
Hanne M.
Holm Vilkår for tjenestefrihed til organisationsarbejde for tjenestemænd i  

 staten, folkeskolen og folkekirken A.
Hel eller delvis tjenestefrihed uden løn til varetagelse af hverv som  

 organisationsansat eller som organisationsvalgt i en forhandlingsberettiget  

 organisation kan gives uden tidsbegrænsning.
Perioden er  

 lønanciennitetsgivende.
B.
Som vilkår for medregning af tjenestefrihedsperioden i tjenestemandens  

 pensionsalder refunderer organisationen for såvel organisationsansatte som  

 organisationsvalgte for hvert tjenestefrihedsår staten et beløb svarende til  

 5 pct. af den årlige pensionsgivende løn, som den pågældende ved  

 tjenestefrihedsårets afslutning ville have oppebåret, såfremt der fortsat var  

 udført tjeneste i tjenestemandsstillingen, med tillæg af 0,15 pct. af nævnte  

 løn for hvert fulde år tjenestemandsansættelsen i staten, folkeskolen eller  

 folkekirken er sket efter det fyldte 25. år.
 Afgørelsen af, hvorvidt tjenestefrihedsperioden ønskes medregnet i  

 pensionsalderen på de angivne vilkår, meddeles af organisationen styrelsen  

 senest 6 måneder efter tjenestefrihedens påbegyndelse, og indbetaling af  

 refusionsbeløbet sker efter hvert tjenestefrihedsårs afslutning, dog senest i  

 forbindelse med den pågældendes genindtræden i tjenestemandsstillingen, og  

 således at der i tilfælde, hvor den seneste refusionsperiode andrager mindre  

 end 1 år, sker en forholdsmæssig indbetaling.
C.
Valgte organisationsrepræsentanter, der ikke har hel tjenestefrihed som  

 nævnt under A, men som varetager organisationsopgaver for personalegrupper  

 uden for eget tjenestested, varetager i videst muligt omfang hvervet ved  

 omlægning af tjenesten eller ved tjenestebytning.
Det påhviler såvel vedkommende styrelse som organisationsrepræsentanten at  

 medvirke til en hensigtsmæssig løsning.
Såfremt varetagelsen af hvervet ikke  

 kan ske ved omlægning eller bytning som ovenfor nævnt, kan styrelsen efter  

 forhandling med organisationsrepræsentanten under hensyntagen til  

 personalegruppens størrelse og geografiske område tillade fravær i indtil 120  

 timer på årsbasis (svarende til 3 uger) uden lønafkortning.
 Ved opgørelse i henhold til foranstående medregnes alt fravær, herunder  

 forhandlingsmøder med styrelser og deltagelse i kongresser, delegeretmøder,  

 hovedbestyrelsesmøder, bestyrelsesmøder, forretningsudvalgsmøder m.v.
 Undtaget fra reglerne under C er tillidsrepræsentanter i det omfang de  

 varetager tillidshvervet på tjenestestedet som led i det daglige arbejde.
Lønafkortningen sker med 1/2080 pr. time af den til enhver tid gældende  

 årsløn.
For lærergrupper beregnes afkortningen dog på grundlag af det  

 ugentlige undervisningstimetal.
Afkortningen medfører ikke fradrag ved  

 beregning af lønanciennitet eller pensionsalder.
Organisationsvalgte, der har delvis tjenestefrihed efter pkt.
A, har også  

 adgang til tjenestefrihed i indtil 120 timer årlig efter pkt.
C, men refusion  

 af beløb til pension efter pkt.
B forudsættes indbetalt i forhold til den  

 godkendte tjenestetidsnedsættelse.
D.
Den nye ordning iværksættes med virkning fra 1. maj 1981, men således  

 at der etableres en overgangsordning, hvorefter bestående ordninger for så  

 vidt angår pkt.
A og B for valgte organisationsrepræsentanter opretholdes,  

 indtil de pågældende kommer på valg.
 For de organisationsansatte opretholdes bestående ordninger indtil 1. maj  

 1981.
