Genoptagelse af praksis om den momsmæssige  

 behandling af indkvarteringsoperatører Indledning 1. SKAT har revurderet praksis vedrørende  

 den momsmæssige behandling af indkvarteringsoperatørers drift af  

 asylcentre.
2. Udlændingestyrelsen rettede i december 2001  

 henvendelse til den tidligere Told- og Skattestyrelse om den momsmæssige  

 behandling af indkvarteringsoperatørers drift af asylcentre.
På baggrund af  

 Told- og Skattestyrelsens udtalelse i sagen blev det af udlændingestyrelsen  

 lagt til grund, at indkvarteringsoperatørernes levering af ydelser i form af  

 varetagelse af driften af asylcentre var momspligtig.
Dette førte til, at  

 indkvarteringsoperatører blev momsregistrerede.
Praksisændring 3. På baggrund af den nyeste praksis fra  

 Landsskatteretten og fra EF-domstolen er det SKATs, opfattelse, at  

 indkvarteringsoperatørers  

 drift af asylcentre skal anses som social forsorg og bistand i henhold til  

 momslovens § 13, stk. 1, nr. 2.
Vurdering 4. Asylcenterområdet herunder drift af  

 asylcentre er omfattet af udlændingeloven.
 I henhold til udlændingelovens §  

 42 a, stk. 5, skal udlændingestyrelsen tilvejebringe og drive  

 indkvarteringssteder for udlændinge omfattet af bestemmelsens stk. 1, eller  

 stk. 2, jf. stk. 3. Dette kan ske i samarbejde med private organisationer  

 eller  

 selskaber eller statslige styrelser, som er godkendt hertil af ministeren for  

 flygtninge, indvandrere og integration, eller kommuner.
5. Udlændingestyrelsen har oplyst, at det  

 ved begrebet "udlændingestyrelsen tilvejebringer og driver asylcentre i  

 samarbejde med indkvarteringsoperatørerne" forstås, at  

 udlændingestyrelsen  

 har indgået kontrakter med fire indkvarteringsoperatører efter en  

 bestiller-udfører-model med udlændingestyrelsen som bestiller og  

 indkvarteringsoperatørerne som udførere.
De ydelser, som  

 indkvarteringsoperatørerne  

 skal levere, er reguleret i kontrakterne.
 Den måde, hvorpå indkvarteringsoperatøren  

 konkret forventer at udfylde de faglige og økonomiske rammer for driften af  

 asylcentrene, beskriver operatøren i en årlig virksomhedsplan til  

 udlændingestyrelsen.  

 Indkvarteringsoperatøren afrapporterer halvårligt denne plan.
 Udlændingestyrelsen kan foretage anmeldte og  

 uanmeldte tilsyn på indkvarteringssteder som supplement til det drifts- og  

 vedligeholdelsestilsyn, som Forsvarets Bygningstjeneste foretager på vegne af  

 og med deltagelse af udlændingestyrelsen.
6. På denne baggrund kan det lægges til  

 grund, at det er operatøren, der leverer den fritagne ydelse.
Det forhold, at  

 udlændingestyrelsen  

 har et myndighedsansvar og fører tilsyn med operatørerne, ændrer ikke herved.  

 Det forhold, at udlændingestyrelsen betaler for ydelsen, ændrer heller ikke  

 herpå.
7. Selv om en myndighed har et  

 myndighedsansvar i henhold til lov på et givent område, er det ikke til  

 hinder  

 for, at der kan være en privat leverandør, der må anses for at levere den  

 fritagne ydelse.
Dette var eksempelvis tilfældet i den kendelse om  

 behandlingshjem, der er offentliggjort i  


  

 SKM2004.403.LSR  


,  

 hvor der var tale om en institution, der leverede ydelser i form af  

 narkotikaafvænning.  

 Narkotikaafvænning er reguleret i serviceloven, og det var i sagen  

 amtskommunen,  

 der havde besluttet, at institutionen skulle varetage og modtage betaling for  

 opgaven.
 8. Det er således SKATs opfattelse, at  

 private indkvarteringsoperatører samlet set må anses for at levere social  

 forsorg og bistand som beskrevet i momslovens § 13, stk. 1, nr. 2. Karakteren  

 af ydelsen opfylder således betingelserne i bestemmelsen, ligesom  

 operatørerne  

 opfylder betingelsen om at kunne anses som offentligt anerkendte organer.
 9. Når en virksomhed er momsfritaget efter  

 fritagelsesbestemmelsen i momslovens § 13, stk. 1, nr. 2, betyder det, at  

 virksomheden heller ikke er omfattet af pligten til at betale lønsumsafgift.
Genoptagelse 10. Under henvisning til at SKATs  

 revurdering af indkvarteringsoperatørernes drift af asylcentre fører til, at  

 disse leverer momsfritagne ydelser, kan indkvarteringsoperatører, der har  

 betalt moms, anmode om genoptagelse af opgørelsen af deres afgiftstilsvar.
Fristregler 11. I henhold til skatteforvaltningslovens § 31,  

 stk. 2, kan der ske genoptagelse, hvis anmodning herom fremsættes inden 3 år  

 efter angivelsesfristens udløb.
 12. Hvis fristen i skatteforvaltningslovens §  

 31, stk. 2, er udløbet, kan der i henhold til skatteforvaltningslovens § 32,  

 stk. 1, nr. 1, efter anmodning, ske ekstraordinær genoptagelse til gunst for  

 den afgiftspligtige af opgørelsen af afgiftstilsvaret fra og med den  

 afgiftsperiode, der er påbegyndt, men endnu ikke udløbet, 5 år forud for  

 underkendelsen af praksis.
 13. Ekstraordinær genoptagelse kan dog kun  

 ske, hvis betingelserne herfor i skatteforvaltningslovens § 32, stk. 1, nr.  

 1,  

 er opfyldt.
14. Praksis om den momsmæssige behandling  

 af drift af asylcenter ændres med virkning fra offentliggørelsen af denne  

 meddelelse.
Da praksisændringen sker på foranledning af SKATs beslutning  

 herom,  

 kan der i henhold til skatteforvaltningslovens § 32, stk. 1, nr. 1, 2. led,  

 ske  

 genoptagelse af den afgiftsperiode, der er påbegyndt, men endnu ikke udløbet  

 5  

 år forud for offentliggørelse af praksisændringen.
Reaktionsfrist 15. Anmodning om ekstraordinær genoptagelse skal  

 fremsættes under iagttagelse af bestemmelsen i skatteforvaltningslovens § 32,  

 stk. 2, det vil sige, at anmodningen om genoptagelse skal fremsættes inden 6  

 måneder efter, at den afgiftspligtige er kommet til kundskab om det forhold,  

 der begrunder fravigelsen af den ordinære genoptagelsesfrist i  

 skatteforvaltningslovens § 32.
 16. Reaktionsfristen på 6 måneder i henhold til  

 skatteforvaltningslovens § 32, stk. 2, regnes fra denne meddelelses dato.
Overvæltning Generelt om overvæltning 17. Det følger af EF-Domstolens faste praksis,  

 at en virksomhed har ret til at få tilbagebetalt afgifter, som en medlemsstat  

 har opkrævet i strid med fællesskabsrettens bestemmelser.
Den pågældende  

 medlemsstat er således som udgangspunkt forpligtet til at tilbagebetale  

 afgifter, der er opkrævet i strid med fællesskabsretten (jf. bl.a. dommen i  

 sagen Comateb m.fl., præmis 20, dom af 8.3.2001, forenede sager C-397/98 og  

 C-410/98, Metallgesellschaft m.fl., Sml.
I, s. 1727, præmis 84, og Marks og  

 Spencer-dommen, præmis 30).
Der er ifølge EF-Domstolens retspraksis kun én  

 enkelt undtagelse til denne tilbagebetalingsforpligtelse.
En medlemsstat kan  

 kun modsætte sig, at en afgift, der er opkrævet med urette henset til  

 fællesskabsretten,  

 tilbagebetales, når det er godtgjort af de nationale myndigheder, at en anden  

 person end den afgiftspligtige fuldt ud har båret afgiftsbyrden, og at en  

 tilbagebetaling af afgiften til den afgiftspligtige ville medføre en ugrundet  

 berigelse for ham.
Heraf følger, at hvis kun en del af afgiften er væltet  

 over  

 på senere led, er de nationale myndigheder forpligtet til at tilbagebetale  

 det  

 ikke-overvæltede beløb (jf. i denne retning bl.a. dommen i sagen Comateb  

 m.fl.,  

 præmis 27 og 28).
 Undtagelsen er en begrænsning og skal derfor  

 fortolkes restriktivt, og der skal navnlig tages hensyn til, at  

 overvæltningen  

 af en afgift på forbrugeren ikke nødvendigvis udligner de økonomiske  

 virkninger  

 af afgiftspålæggelsen for den afgiftspligtige.
 Hvorvidt der rent faktisk, delvis eller fuldt  

 ud, sker en overvæltning, afhænger af en række forskellige omstændigheder ved  

 hver enkelt transaktion, som giver denne en særlig karakter i forhold til  

 andre  

 transaktioner, der sker i andre sammenhænge.
Alt efter markedets karakter, vil det være mere  

 eller mindre sandsynligt, at der sker en overvæltning.
De mange faktorer, der  

 er bestemmende for den politik, de handlende fører, er imidlertid forskellige  

 i  

 forskellige tilfælde, hvorfor det er næsten umuligt at afgøre, hvor stor en  

 faktisk indvirkning disse faktorer hver for sig har på, i hvilket omfang der  

 sker en overvæltning.
 Selv i det tilfælde, hvor afgiften er  

 fuldstændigt integreret i den pris, der kræves, kan den afgiftspligtige lide  

 et  

 økonomisk tab, der er forbundet med en forringelse af salgsmængden.
 Om og i hvilket omfang tilbagebetaling af en  

 afgift, der er opkrævet med urette medfører en ugrundet berigelse for den  

 afgiftspligtige, kan således kun fastlægges ved en økonomisk analyse, der  

 tager  

 hensyn til alle de relevante omstændigheder.
Overvæltning af moms på  

 indkvarteringsoperatørers drift af asylcentre 18. Ved vurderingen af, om der er sket  

 overvæltning, har det betydning, om konkurrencevilkårene har været ens for de  

 virksomheder, der er på markedet, herunder om samtlige udbydere af de  

 omhandlede  

 ydelser har været momspligtige.
 19. Prisstrukturen og prisfastsættelsen af  

 ydelserne i forhold til konkurrenterne på markedet indgår også i vurderingen.
20. Den konkrete vurdering vil således blive  

 foretaget på baggrund af en analyse, der blandt andet inddrager nævnte  

 faktorer.
I den forbindelse vil det som nævnt blive undersøgt, hvordan den  

 enkelte virksomhed har fastsat betalingens størrelse.
 21. Andre momenter kan have betydning ved  

 vurderingen af, i hvilket omfang virksomheden må antages at have overvæltet  

 momsen på det efterfølgende omsætningsled.
Anmodning om genoptagelse 22. Anmodning om genoptagelse skal indgives til  

 SKAT.
 23. Anmodningen skal indeholde oplysninger om  

 virksomhedens navn, adresse og CVR-nr.
 24. Virksomheden skal specificere kravet på  

 tilbagebetaling for hver afgiftsperiode.
25. Af hensyn til beregningen af  

 rentegodtgørelse skal virksomheden oplyse tidspunktet for hver enkelt  

 indbetaling af momstilsvar.
Hvis virksomheden har fået udbetalt negativ moms  

 for en afgiftsperiode, skal virksomheden oplyse tidspunktet for frigørelsen  

 af  

 den negative angivelse.
Dokumentation 26. Ved krav om fuld eller delvis  

 tilbagebetaling skal virksomheden vedlægge dokumentation for størrelsen af  

 indkomne betalinger for drift af asylcentre eksl. moms og dokumentation for,  

 at  

 der er indbetalt moms af betalingerne.
27. Virksomheden skal endvidere indsende  

 skriftlig dokumentation for, hvordan prisfastsættelsen af betalinger har  

 fundet  

 sted.
I det omfang, der ikke foreligger skriftlig dokumentation, skal  

 virksomheden  

 indsende en redegørelse herom.
Dokumentationen skal omfatte praksis  

 vedrørende  

 virksomhedens prisfastsættelse for hele tilbagesøgningsperioden.
 28. Virksomheden kan også, hvis den selv finder,  

 at der er behov herfor, vedlægge anmodningen om tilbagebetaling sådanne bilag  

 og oplysninger, som virksomheden finder, kan dokumentere, at der ikke er sket  

 hel eller delvis overvæltning af momsen af betalingerne.
 29. SKAT forbeholder sig ret til at anmode  

 virksomheden om yderligere dokumentation og oplysninger til brug for  

 vurderingen af anmodningen om genoptagelse og tilbagebetaling af moms, samt  

 til  

 vurdering af overvæltningsproblematikken.
30. Virksomheden bør opbevare det relevante  

 regnskabsmateriale, indtil der er truffet endelig afgørelse om  

 tilbagebetaling,  

 selv om det 5-årige opbevaringskrav, der er fastsat i § 63 i bekendtgørelse  

 nr.  

 1152 af 12. december 2003, udløber forinden.
Det skal være muligt for SKAT på  

 ethvert tidspunkt under behandlingen af tilbagebetalingskravet at efterprøve  

 dokumentationen for virksomhedens oplysninger.
Gyldighed 31. Meddelelsens punkt 1-9 vil blive indarbejdet  

 i Momsvejledningen, afsnit  


  

 D.11.2.1  


.  

 Meddelelsens afsnit 10-31 bortfalder den 31. juli 2006.
