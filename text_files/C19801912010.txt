(Til kommuner og amtskommuner) I henhold til pkt. 80 i socialministeriets cirkulære af 29. juni 1979 om  

 institutioner under amtskommunerne for personer med vidtgående fysiske eller  

 psykiske handicap fastsætter socialstyrelsen følgende regler for  

 selvbetalertakst mv. for ophold i hjem til rekreation eller behandling.
A.
Pleje- og rekreationshjemmet i Glamsbjerg.
Selvbetalertaksten for midlertidige ophold fastsættes til et beløb, der  

 udgør 40% af pensionsgrundbeløbet for en enlig, rundet ned til nærmeste hele  

 kronebeløb, jf. sikringsstyrelsens til enhver tid gældende cirkulære om  

 folke-, invalide- og enkepensionens størrelse.
Beløbet udgør herefter pr. 1.  

 januar 1980 25 kr. pr. dag.
Man henleder opmærksomheden på, at denne takst i  

 henhold til lov nr. 529 af 28. december 1979 om stop for priser mv. ikke kan  

 forhøjes pr. 1. april og 1. oktober 1980.
B.
Højvang-kollegiet, Århus.
 Selvbetalertaksten fastsættes til halvdelen af indtægten efter skattetræk,  

 dog højst 364 kr. ugentlig eller 1.577 kr. månedlig - til dækning af kost,  

 logi, sengetøj og linned samt vask heraf - medens den øvrige del af indtægten  

 er til rådighed for pågældende.
 Såfremt den halvdel af arbejdslønnen, der er til rådighed for pågældende,  

 er mindre end 146 kr. ugentlig eller 633 kr. månedlig, supplerer  

 institutionen denne op til det anførte ugentlige beløb på 146 kr. eller  

 månedlige beløb på 633 kr., der skal være til disposition for pågældende til  

 lommepenge, beklædning mv.
 Sidste måned, dvs. den måned pågældende fraflytter institutionen, er  

 gratis.
 Opholdet er gratis, og der udbetales af institutionen et beløb på 146 kr.  

 ugentlig eller 633 kr. månedlig til lommepenge, beklædning mv.
 Satserne under gruppe 1) - 2) reguleres 1. januar hvert år på samme måde  

 som satserne i pkt. 2 b i supplement til socialstyrelsens cirkulæreskrivelse  

 nr. 680 af 25. marts 1980 om lommepenge, arbejdsvederlag og andre ydelser til  

 børn og unge i døgninstitutioner, jf. bistandslovens §§ 96 og 101, og i  

 familiepleje, jf. bistandslovens § 66. Det bemærkes, at månedsbeløbene  

 fremkommer ved at gange de ugentlige beløb med 4 1/3.
 Personer under gruppe 1) - 2), der har særlige økonomiske forpligtelser,  

 f.eks. forsørgerpligter eller udgifter til egen bolig, må henvises til  

 kommunen med henblik på evt. hjælp efter bistandslovens afsnit om  

 kontanthjælp.
 Det beløb, der af beboere med indtægt indbetales for opholdet, eller som  

 udbetales til lommepenge, beklædning mv., afholdes ikke over hjemmets  

 driftsregnskab, men påføres regningen til den kommune, der iøvrigt betaler  

 for pågældendes ophold på hjemmet.
C.
For andre særlige plejehjem bestemt til periodevis indlæggelse til  

 rekreation eller behandling, der senere oprettes, fastsætter socialstyrelsen  

 selvbetalertakst for den enkelte institution efter hjemmets formål og  

 klientelets art.
 Denne cirkulæreskrivelse har gyldighed fra 1. januar 1980.
 Samtidig ophæves socialstyrelsens cirkulæreskrivelser nr. 479 af 21.  

 oktober 1976 og nr. 527 af 20. juli 1977.
