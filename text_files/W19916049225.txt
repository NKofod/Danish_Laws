Klageren K skiftede i sommeren 1990 pengeinstitut.
På K's lønkonto i  

 det fraflyttede pengeinstitut P indgik i oktober 1990 børneydelse med 1650  

 kr., som modregnedes i K's skyld til pengeinstituttet.
 P pålagt at tilbageføre modregningen.
Kendelse af 23. maj 1991 i sag nr. 468/1990 (Modregning, børne- ydelse).
--------------------------------------------------------------------- På klageren K's lønkonto hos pengeinstituttet P krediteredes den 19.  

 oktober 1990 børneydelse med 1.650 kr.
Kontoens saldo var forud for  

 posteringen 0 kr.
Seneste postering var foretaget den 7. august 1990.
 Den 14. december 1990 overførtes lønkontoens saldo til modregning i  

 saldoen på klagerens budgetkonto, som på det pågældende tidspunkt var  

 negativ.
 Af sagen fremgik i øvrigt, at klageren og dennes ægtefælle i løbet af  

 sommeren 1990 havde skiftet pengeinstitut.
 K indbragte sagen for Ankenævnet med påstand om, at P tilpligtedes at  

 betale K børneydelsen på 1.650 kr.
 P nedlagde påstand om frifindelse.
 Ankenævnet tog K's påstand til følge med følgende bemærkninger:
»Det fremgår af sagen, at K og dennes ægtefælle i løbet af sommeren  

 1990 skiftede pengeinstitut, samt at P blev bekendt hermed.
Henset hertil  

 måtte P indse, at det beroede på en fejl, at børneydelsen i oktober 1990  

 indgik på K's lønkonto hos P.
Betingelserne for at foretage modregning findes  

 herefter ikke at have været til stede.« Offentliggjort i Fagskrift for Bankvæsen og Ankenævnets årsberetning for  

 1991.
