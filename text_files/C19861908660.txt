(Delfinen) FORORD Der foregår allerede mange sociale forsøgs og omstillingsaktiviteter rundt  

 om i landet.
 For at fremme omstillingsprocessen yderligere tilbyder socialstyrelsen at  

 støtte omstillingsinitiativer gennem konsulentbistand og økonomisk støtte.
 Denne vejledning, der er en revideret udgave af 1984-vejledningen,  

 beskriver, hvad støtten nærmere går ud på, hvordan man kan få del i den, og  

 hvilke initiativer, der i særlig grad støttes.
Socialstyrelsen, juni 1986 Ole Høeg, styrelseschef /H.C.
Rasmussen, konsulent INDLEDNING I de seneste år er der i mange (amts)kommuner vist interesse for  

 omstillingsvirksomhed inden for det sociale område, og meget er igang.  

 Omstillingen er sket, dels ved at (amts)kommunerne finder frem til en bedre  

 udnyttelse af eksisterende foranstaltninger, dels ved en øget anvendelse af  

 alternativer til de eksisterende foranstaltninger.
 Formålet med omstilling er at fremme.
-en bedre udnyttelse af ressourcerne, -forebyggende aktiviteter, -en forbedret kvalitet af ydelserne, -et mere nuanceret udbud af serviceydelser til borgerne afstemt efter den  

 enkeltes behov.
 Der kan ydes både konsulentbistand og økonomisk støtte til  

 omstillingsprojekterne.
HVEM KAN SØGE ? Tilbuddet om støtte henvender sig til alle - bl.a. kommuner, amtskommuner,  

 institutitioner, organisationer, foreninger og enkeltpersoner.
KONSULENTBISTAND Konsulentbistand er især et tilbud til ansøgere der - har en ide til forsøg, men har svært ved at komme videre med den.
Det  

 kan dreje sig om at få ideen formuleret på en god måde, så den fremtræder som  

 en projektbeskrivelse med en handlingsplan.
Eller om at finde  

 støttemuligheder.
Eller om at formulere ansøgninger.
 -ønsker råd og vejledning om tilrettelæggelse af forsøg og om  

 dataindsamlings- og vurderingsmetoder ved beskrivelse, vurdering og  

 rapportering af forsøg.
 -er løbet ind i organisatoriske og overenskomstmæssige eller lignende  

 problemer ved et forsøgs gennemførelse.
 -ønsker råd om udgivelsesmuligheder og andre formidlingsproblemer.
 -ønsker at undersøge efteruddannelsesmuligheder i forbindelse med et  

 forsøgs start eller gennemførelse.
Hvordan søges om konsulentbistand ? Konsulentbistanden, der ved kortvarige og begrænsede opgaver er gratis,  

 fås ved at ringe eller endnu bedre ved at sende et brev til Socialstyrelsens  

 Forsøgsudvalg.
I brevet må der kort fortælles om, hvad det er for et forsøg,  

 der søges konsulentbistand til, hvilke problemer det drejer sig om, og hvad  

 man forestiller sig, at konsulentbistanden skal gå ud på.
Medarbejdere fra socialstyrelsen mødes med ca. en måneds mellemrum med  

 medarbejdere fra Socialforskningsinstituttet, Amtskommunernes og kommunernes  

 forskningsinstitut og Kommunernes Landsforening i en  

 »konsulentbørs«.
Her drøftes de anmodninger om konsulentbistand,  

 som socialstyrelsen har modtaget, og tilsvarende henvendelser, der er sket  

 til de øvrige institutioner, og der sker eventuelt en fordeling af opgaverne  

 mellem institutionerne.
Der kan ydes mindre beløb til dækning af udgifter ved  

 tilsvarende konsulentopgaver, som konsulentbørsen mener bør udføres af andre.
Konsulentbistanden ydes oftest, når en forsøgside skal udformes, så den  

 kan danne baggrund for en ansøgning om støtte, for eksempel fra  

 Socialstyrelsens forsøgsmidler.
Når et forsøg er kommet i gang, kan  

 konsulentbørsen imidlertid også anmodes om konsulentbistand af begrænset  

 omfang, for eksempel hvis der opstår akutte vanskeligheder ved forsøgets  

 gennemførelse eller der er brug for vejledning ved rapportudformning.
ØKONOMISK STØTTE Socialstyrelsen har hvert år en sum penge, der anvendes til støtte af  

 omstillings- og forsøgsprojekter.
Til at rådgive socialstyrelsen om brugen af  

 denne bevilling er nedsat et udvalg: Socialstyrelsens forsøgsudvalg.
 Økonomisk støtte ydes især til følgende udgiftsområder:
 1.
 Forundersøgelser - udover den tidligere nævnte kortvarige og begrænsede  

 bistand - der er nødvendige for forsøgets igangsættelse og  

 projektforberedelse iøvrigt, samt konsulentbistand hertil.
 2.
Evaluering af forsøgene.
Med evaluering menes her en beskrivelse og  

 vurdering af forsøget i form af en rapport.
Evalueringen skal indeholde en  

 vurdering af positive og negative sider ved forsøgets forløb og resultater.  

 Evalueringen kan foretages af forsøgsmedarbejderne eller af personer ansat  

 til at evaluere forsøget eller en kombination heraf.
Der kan således også  

 ydes støtte til en evaluering, der kan leve op til en mere forskningsmæssig  

 dokumentation.
 3.
Formidling af erfaringerne.
Formidling af erfaringerne er et vigtigt led i  

 forsøgs- og omstillingsprocessen.
Det gælder også under projektforløbet.  

 Formidlingen kan udover den afsluttende rapport have form af f.eks. dias,  

 video m.v.
 4.
Efteruddannelsesprojekter, der indeholder alternative  

 efteruddannelsesformer på konkrete områder.
Støtte kan kun gives til  

 konsulentvirksomhed samt til ekstraordinære undervisningsudgifter eller til  

 udvikling af særligt materiale.
 5.
Efteruddannelsesaktiviteter, som indgår i forbindelse med konkrete  

 forsøgs- eller omstillingsprojekter.
En sådan støtte angår især projekter,  

 som forudsætter, at medarbejderne erhverver viden, færdigheder og holdninger,  

 som er i overensstemmelse med projektets formål.
Hvordan søges om økonomisk støtte ? Ansøgninger om økonomisk støtte sendes til Socialstyrelsens Forsøgsudvalg  

 på et særligt ansøgningsskema.
Ansøgningsskemaet udleveres sammen med en  

 vejledning ved henvendelse til Socialstyrelsens Forsøgsudvalg.
HVILKE FORSØG STØTTES ? Alle anmodninger om konsulentbistand, der ligger inden for  

 forsøgsudvalgets område, imødekommes.
Til den økonomiske støtte er der  

 begrænsede midler til rådighed.
Derfor er det ikke muligt at imødekomme alle  

 de ansøgninger om økonomisk støtte, som Socialstyrelsens Forsøgsudvalg  

 modtager.
I nogle tilfælde tilråder forsøgsudvalget at fremsende ansøgninger  

 til andre fonde.
 Der kan søges om økonomisk støtte til forsøgs- og omstillingsprojekter  

 indenfor hele det sociale område.
Når forsøgsprojekterne skal vurderes, lægges der særlig vægt på at støtte - projekter om fornyelse indenfor eksisterende foranstaltninger - projekter, der indeholder alternativer til eksisterende foranstaltninger - projekter til forebyggelse af behov for yderligere indsats på det  

 sociale område.
Der er fire temaområder, som vil blive særlig prioriteret.
Temaområderne  

 er følgende:
 Dagforanstaltninger for børn og unge.
 Her er der især ønske om at støtte forsøg, der giver børn og unge en  

 større mulighed for at opleve en helhed i deres dagligdag gennem skabelsen af  

 mere smidige og varierede ordninger i form af socialpædagogiske tilbud til  

 især børn under skolealderen og i de første skoleår.
 Som eksempler kan nævnes:
- forsøg med udvidelse af daginstitutionernes arbejdsområde ved at  

 inddrage andre grupper af børn og voksne end de aktuelt indskrevne børn, - forsøg med daginstitutionen som et levende og dynamisk kontaktcenter i  

 lokalområdet, hvor mange mennesker kan være aktive sammen og - forsøg med at udvikle alternativer til institutionerne, ved at forældre  

 og andre indgår i mere fleksible dagtilbud til børnene, evt. i forbindelse  

 med forsøg med større økonomisk selvstændighed.
 Nye veje i indsatsen for ældre.
 Her er der især ønske om at støtte forsøg, der sigter mod at forbedre  

 ældres livsvilkår, så de så længe og så meget som muligt bliver i stand til  

 selv at bestemme over og kunne klare egen tilværelse. Ældres selvaktivitet er  

 et vigtigt element i bestræbelserne på at give ældre de bedste muligheder for  

 en meningsfuld tilværelse.
 Som eksempler kan nævnes følgende:
- forsøg med at inddrage ældre og deres organisationer i at tilrettelægge  

 og gennemføre aktiviteter i kommuner og lokalområder - forsøg med at tilrettelægge og samordne service for ældre i egen bolig  

 og på tværs af institutionsgrænser og - forsøg med at ændre indsatsen på plejehjem ved at inddrage de ældre mere  

 i tilrettelæggelsen af indholdet og udførelsen af de daglige funktioner.
 Indsatsen fra social- og sundhedsforvaltningen.
Her er der især ønske om at støtte forsøg, der går ud på at skabe et  

 serviceapparat, der er mere tilgængeligt for brugerne, samtidig med at  

 afhængigheden af forvaltningen gøres så kortvarig som muligt.
Dette kan bl.a.  

 ske ved at opprioritere opsøgende og forebyggende arbejde og ved at styrke og  

 forbedre samarbejdet mellem det interne og det eksterne personale.
Forsøgene kan gå i retning af at omlægge indsatsen væk fra kontorerne i  

 socialforvaltningen og ud der, hvor folk lever og arbejder.
Formålet er at  

 sætte så mange som muligt i stand til selv at tage vare på de sociale  

 problemer, som melder sig.
 Som eksempler kan nævnes:
 - forsøg med målrettede rådgivningsindsatser over for grupper, der har  

 særlig behov for rådgivning og koordinerende indsats.
 - forsøg med integration af ny viden, ny teknologi m.v. i forvaltningens  

 hverdag.
 - forsøg med omstilling af forvaltningens organisation med henblik på at  

 fremme aktivitet i stedet for passivitet blandt brugerne.
 Lokal indsats for social forebyggelse og borgernes sundhed.
Her er det især ønske om at støtte forsøg, der gennem en indsats for at  

 skabe en sundere livsstil og et bedre lokalmiljø forebygger sygdom og behov  

 for sygdomsbehandling eller ophold på sociale institutioner.
Emnet kan f.eks.  

 omfatte indsats og sammenhænge på tværs af de tre andre temaer.
 Som eksempler kan nævnes:
- Forsøg med nye former i samarbejdet med borgerne om ændringer af  

 livsstil og lokalmiljø, - Forsøg med at forbedre lokalsamfundets muligheder f.eks. for mennesker  

 med svære ensomhedsproblemer, arbejdsløse m.v.
 - Forsøg med lokalt koordinerende indsats for mennesker i krisesituation  

 f.eks. omkring indlæggelse på og udskrivning fra sygehus, dødsfald i den nære  

 familie, ulykker o.a.
ANDRE VEJLEDNINGER M.V.
FRA SOCIALSTYRELSEN.
Kort vejledning i sociale forsøg. 1986. Kan rekvireres i socialstyrelsen.  

 Om forsøg og fornyelse.
Beretning fra Socialstyrelsens Forsøgsudvalg  

 Socialstyrelsen 1986. (* 1) Redegørelse om social- og sundhedsplanlægning »85 og »86. (* 2) I serien »Social- og sundhedsforvaltningerne i en  

 omstillingstid« er udkommet:
Social- og sundhedsforvaltningen i en omstillingstid (1) oktober 1984. (*  

 2) Rådgivning af unge (2) Oktober 1984. (* 2) Information til og fra ældre (3). Oktober 1984. (* 2) Opsøgning og rådgivning (4). Oktober 1984. (* 2) Fra ide til virkelighed (5). 1986. (* 2) Samordning af indsatsen for unge (6). 1986. (* 2) Omlægning og fornyelse af indsatsen for ældre.
Socialstyrelsen 1983. (* 2) »Hvordan plejer vi...'1986 (* 2) Plejehjem i en omstillingstid.
Et socialpolitisk udspil. 1986. (* 2) I serien- Uddannelse og omstilling.
Om kommunale nyskabelser på  

 ældreområdet.
Socialstyrelsen 1986. (* 2) Er udkommet:
 Hjemmehjælp i bevægelse (1).
Ny hjemmehjælp.
Faser i en overgang (2).
 På vej mod videre rammer (3).
Døgnophold for børn og unge - et debatoplæg.
Socialstyrelsen 1984. (* 2) Vejledning om fornyelse af indsatsen for småbørn og småbørnsfamilier.  

 Socialstyrelsen 1982. (* 2) Publikationerne fås i boghandelen.
 ANSØGNINGER OG DERES BEHANDLING.
Ansøgninger om konsulentbistand kan enten fremsættes telefonisk eller i form af et kortfattet brev.
Ansøgninger om økonomisk støtte indsendes på et ansøgningsskema, der fås ved henvendelse til forsøgsudvalget.
Socialstyrelsens Forsøgsudva behandler ansøgninger 3 gange om året.
Ansøgningsfristen er henholdsv oktober, 15. marts og 1. august.
 Sagsbehandlingen tager godt 2 måneder.
Adressen er: Socialstyrelsens Forsøgsudvalg, Socialstyrelsen, Kristineberg 6, Postbox 2555, 2100 København Ø.
Telf. 01 29 91 22.
(* 1) I kommission: Komiteen for sundhedsoplysning, Østerbrogade 11, 2100  

 København Ø, telf. 01 29 53 00 (* 2) I kommission: Direktoratet for Statens Informationstjeneste,  

 Bredgade 20, 1260 København K. tlf. 01 92 92 28.
