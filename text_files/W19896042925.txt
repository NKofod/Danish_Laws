 Fundet, at det er ejeren af en ejendom som må vurdere, om  

 lovliggørelse i medfør af Byggelovens § 17 skal ske ved istandsættelse eller  

 nedrivning.
 Endvidere fundet, at varetagelse af æstetiske hensyn ved fjernelse af  

 effekter fra et gårdstykke ikke omfattes af Byggelovens § 14.
»Byggelovsklage vedrørende ejendommen matr.nr. 3 u m.fl., Den  

 mellemste Del, Idum I skrivelse af 28. juli 1988 meddelte Byggestyrelsen, at Deres klage af  

 14. juli 1988 over Ringkøbing amtsråds afgørelse blev sendt til amtsrådet til  

 udtalelse.
 Amtsrådet har i skrivelse af 13. september 1988 udtalt, at amtsrådet i sin  

 afgørelse alene har taget stilling til kommunalbestyrelsens ret til i henhold  

 til byggelovens § 14 at udøve et skøn over, hvornår bestemmelsen kan bringes  

 i anvendelse, og hvor bygninger på grund af misligholdelse udgør en fare for  

 ejendommens beboere eller andre.
 Byggestyrelsen rettede ved skrivelse af 11. november 1988 på ny  

 henvendelse til Ringkøbing amtsråd med anmodninmg om at modtage yderligere  

 oplysninger om grundlaget for amtsrådets afgørelse.
 Ringkøbing amtsråd svarede ved skrivelse af 13. december 1988, at  

 amtsrådets afgørelse er truffet på grundlag af såvel 1. som 2. punkt i  

 byggelovens § 14, stk. 1.
I klageskrivelse af 14. juli 1988 har De gjort gældende, at drivhusene ikke kan være til fare for nogen, da kun ejeren har adkomst  

 til at færdes på ejendommen, at beplantning og bebyggelse i området gør, at bygningerne ikke ligger  

 åbne for udsynet fra vejen, at det ikke kan være rigtigt, at De skal fjerne maskiner, der står på  

 ejendommen, idet de jævnligt bliver brugt, og at man ikke med hjemmel i byggelovens § 14, jf. § 17, kan kræve  

 drivhusene nedrevet.
 Det fremgår af sagen, at Holstebro kommunalbestyrelse ved skrivelse af 2.  

 marts 1988 under henvisning til byggelovens § 14, jf. § 17, påbød Dem at  

 fjerne to drivhuse på Deres ejendom.
 I den anledning skal Byggestyrelsen udtale følgende:
Ifølge bestemmelsen i byggelovens § 14, stk. 1 skal bebyggelse, ejendommes  

 ubebyggede arealer og derpå værende indretninger holdes i forsvarlig stand,  

 således at de ikke frembyder fare for ejendommens beboere eller andre eller  

 på anden måde er behæftet med væsentlige mangler.
Endvidere skal ejendommen  

 holdes i en under hensyn til beliggenheden sømmelig stand.
Efter byggestyrelsens opfattelse har Holstebro kommunalbestyrelse haft  

 hjemmel til efter byggelovens § 17, jf. § 14, stk. 1 at meddele påbud om  

 lovliggørelse af drivhusene på ejendommen.
Byggestyrelsen finder ikke, at det  

 forhold, at kun ejeren har adkomst til at færdes på ejendommen kan tillægges  

 nogen betydning ved sagens afgørelse, idet det fremgår direkte af byggelovens  

 § 14, at bestemmelsen bl.a. finder anvendelse, såfremt kommunalbestyrelsen  

 skønner, at bebyggelse mv. frembyder fare for ejendommens beboere.
Byggestyrelsen finder ikke, at der i medfør af byggelovens § 17 er hjemmel  

 til at påbyde drivhusene fjernet.
Det er op til ejeren af ejendommen at  

 vurdere, på hvilken måde lovliggørelse skal finde sted, dvs. om der skal ske  

 fjernelse af drivhusene, eller om de skal istandsættes.
 Byggestyrelsen har på denne baggrund d.d. anmodet Holstebro  

 kommunalbestyrelse om at ændre påbuddet i overensstemmelse med ovenstående.
For så vidt angår spørgsmålet om fjernelse af maskiner mv. på ejendommen  

 er det Byggestyrelsens opfattelse, at påbud til varetagelse af æstetiske  

 hensyn ved fjernelse af effekter fra et grundstykke falder uden for de  

 formål, som kan varetages gennem byggelovgivningen.
Betemmelsen kan kun  

 anvendes til fjernelse af effekter, når forholdene på grundstykket er af  

 omfattende og særdeles graverende karakter.
Byggestyrelsen finder på baggrund af det i sagen oplyste ikke, at  

 Holstebro kommunalbestyrelse har haft hjemmel til efter byggelovens § 17, jf.  

 § 14, stk. 1, at kræve maskiner mv. på ejendommen fjernet.
Påbud til  

 varetagelse af æstetiske hensyn ved fjernelse af effekter varetages gennem  

 kommuneplanlovgivningen.
Såfremt sagen ønskes indbragt for domstolene, skal sagen anlægges inden 6  

 måneder, jf.byggelovens § 25, stk. 1.« Not. 2.:
 Der henvises til Ringkøbing amtsråds j.nr. 8-70-22-2-661-1-88.
 Not. 3.:
 Byggestyrelsen skal på baggrund af det ovenfor anførte anmode  

 kommunalbestyrelsen om at ændre sin afgørelse i overensstemmelse hermed.
 Der henvises til j.nr. 02.00.00G01.
