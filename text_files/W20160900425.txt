Fastholdelse af påbud om at sikre, at virksomhedens ammoniak fordampere får foretaget lovpligtige periodiske undersøgelser Arbejdstilsynet var på tilsynsbesøg hos virksomheden på baggrund af en hændelse, hvor der havde været en lækage fra en ammoniak fordamper i virksomhedens udligningskølerum.
En ansat havde været tilset af ambulancefolk, som havde skønnet, at den ansatte ikke var behandlingskrævende.
Senere blev den ansatte kørt på hospitalet, og han var fortsat sygemeldt ved tilsynsbesøget.
 Arbejdstilsynet traf afgørelse om at sikre, at virksomhedens 4 ammoniak fordampere, som er placeret i virksomhedens udligningskølerum, får foretaget lovpligtige periodiske undersøgelser.
 Et enigt nævn fastholdt Arbejdstilsynets afgørelse.
 Nævnet fandt, at de fire ammoniak fordampere, som er placeret i virksomhedens udligningskølerum sammen med køleanlæggets kondensator og reciever, er at betragte som en samlet enhed.
 Nævnet fandt videre, at alle dele af den samlede enhed tilsammen skal vurderes og periodisk undersøges efter den samlede enheds kontrolklasse.
 Nævnet fandt herefter, at virksomhedens anlæg som minimum henhører under kontrolklasse B.
 Nævnet lagde herved vægt på, at det fremgik af den tilsynsbog, der blev fremvist ved tilsynsbesøget, at vægfordamper syd 4s anvendelsesområde er B Kontrolklasse 2.
[Adressat udeladt] Arbejdsmiljøklagenævnet har på møde den 15. december 2015 behandlet [navn udeladt]s klage på vegne af [navn udeladt] over Arbejdstilsynets afgørelse af 3. februar 2015.
 Ved denne afgørelse blev der givet strakspåbud til [navn udeladt] om at sikre, at virksomhedens 4 ammoniak fordampere, som er placeret i virksomhedens udligningskølerum, rum 7.11 stang 139 på [adresse udeladt], får foretaget lovpligtige periodiske undersøgelser.
Nævnet traf følgende A F G Ø R E L S E Arbejdsmiljøklagenævnet fastholder Arbejdstilsynets afgørelse af 3. februar 2015 med strakspåbud til [navn udeladt] om at sikre, at virksomhedens 4 ammoniak fordampere, som er placeret i virksomhedens udligningskølerum, rum 7.11 stang 139 på [adresse udeladt], får foretaget lovpligtige periodiske undersøgelser.
B E G R U N D E L S E Arbejdsmiljøklagenævnet finder, at de fire ammoniak fordampere, som er placeret i virksomhedens udligningskølerum, rum 7.11 stang 139 sammen med køleanlæggets kondensator og reciever, er at betragte som en samlet enhed.
 Nævnet finder videre, at alle dele af den samlede enhed tilsammen skal vurderes og periodisk undersøges efter den samlede enheds kontrolklasse.
 Nævnet finder herefter, at virksomhedens anlæg som minimum henhører under kontrolklasse B.
 Nævnet har herved lagt vægt på, at det fremgik af den tilsynsbog, der blev fremvist ved tilsynsbesøget, at vægfordamper syd 4s anvendelsesområde er B Kontrolklasse 2.
 Det fremgår af arbejdsmiljøloven, at maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.
 Det fremgår af reglerne om trykbærende udstyr, at der ved en enhed forstås flere stykker trykbærende udstyr, der er samlet til et integreret og funktionelt hele.
 Det fremgår endvidere af reglerne om trykbærende udstyr, at en enhed placeres i samme kontrolklasse som det højest klassificerede blandt det trykbærende udstyr, bortset fra sikkerhedstilbehør, der indgår i enheden.
Det fremgår af reglerne om trykbærende udstyr, at enheder af kontrolklasse A og B skal periodisk, efter at de er taget i brug, have foretaget eftersyn, hvor det kontrolleres, at enhederne er opstillet, indrettet, udstyret, vedligeholdt og passet efter gældende regler herom.
Det skal herunder vurderes, at enhedens beskyttelsesforanstaltninger mod overskridelse af de tilladte grænser fungerer korrekt.
 Endelig fremgår det af EU direktiv 97/23, at flere stykker trykbærende udstyr, som af fabrikanten er samlet til et integreret og funktionelt hele betragtes som en enhed.
 Arbejdsmiljøklagenævnets afgørelse er truffet af et enigt nævn.
BEMÆRKNINGER TIL KLAGEN I klagen er det anført, at bekendtgørelsen nr. 100 af 31. januar 2007 ikke finder anvendelse på [navn udeladt]s anlæg, der er etableret i 1980.
 Nævnet skal hertil bemærke, at det fremgår af bekendtgørelsens overgangsregler, at trykbeholdere, dampkedler, enheder og rørsystemer, der ikke har fået foretaget periodisk besigtigelse, der er taget i brug før bekendtgørelsens ikrafttræden, i fornødent tilfælde senest skal gennemgå periodisk besigtigelse 1. januar 2010, eftersyn 1. januar 2008 og trykprøvning 1. januar 2014, dog skal rørsystemer gennemgå besigtigelse senest den 1. januar 2014. De nævnte tidsfrister gælder ikke, hvis der fastsættes længere intervaller efter retningslinjerne herfor i bilag 5.
 Endvidere er det i klagen anført, at efter direktiv 97/23 sidestilles varmevekslere i form af rør til afkøling eller opvarmning af luft med rørsystemer.
Nævnet skal i denne forbindelse henvise til Arbejdstilsynets udtalelse af 19. maj 2015 herom.
Nævnet er enigt heri, herunder at anlægget ikke kan betragtes som et rørsystem.
 [Navn udeladt] har endvidere i brev af 26. juni 2015 anført, at [navn udeladt] helt i henhold til reglerne selv har klassificeret rørsystemet som kontrolklasse C anlæg, da ejeren af eksisterende anlæg selv kan foretage afgrænsning af komplekse anlæg.
[Navn udeladt] havde desuden fra [navn udeladt] fået oplyst, at [navn udeladt] sammen med Arbejdstilsynet havde fastlagt, at et anlæg, som det omhandlede, er et rørsystem.
Denne aftale skulle være indgået i 2007.
 Nævnet har anmodet [navn udeladt] om at fremsende kopi af denne aftale.
 [Navn udeladt] har herefter den 4. november 2015 oplyst, at det på grund af vandskade i [navn udeladt] ikke har været muligt at fremskaffe aftalen.
 [Navn udeladt] har yderligere henvist til Kommissionens Working Goup vedrørende PED i guiden til det trykbærende udstyr har udarbejdet en fortolkning af en fordamper i relation til artikel 1, paragraf 2.1.2, som [navn udeladt] finder understøtter, at det pågældende anlæg på [navn udeladt], som fordamper, er et rørsystem og derved ikke omfattet af periodisk syn.
Nævnet skal i den forbindelse henvise til Arbejdstilsynets udtalelse af 19. maj 2015, hvori Arbejdstilsynet bemærker, at Arbejdstilsynet ikke er uenigt i, at det fremgår af direktiv nr. 97/23 af 29. maj artikel 1, stk. 2.1.2, at varmevekslere sidestilles med rørsystemer.
Arbejdstilsynet henviser i stedet til artikel 1, stk. 2.1.5, om at flere stykker skal betragtes som en enhed.
R E G L E R Arbejdsmiljøklagenævnet henviser til:
 Om Arbejdstilsynets ret til at afgive påbud:
 § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Om tekniske hjælpemidler:
 § 45, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Om anvendelse af trykbærende udstyr:
  §§ 2, stk. 2, 4, stk. 1, og § 11, stk. 1, 3 og 5, i Arbejdstilsynets bekendtgørelse nr. 100 af 31. januar 2007 om anvendelse af trykbærende ud styr, samt pkt. 1.3 i bilag 1 til bekendtgørelsen.
  Artikel 1, stk. 2.1.5 og artikel 9, stk. 2.1 i direktiv 97/23 af 29. maj 1997.
 Om periodiske undersøgelser:
  § 17, i Arbejdstilsynets bekendtgørelse nr. 100 af 31. januar 2007 om anvendelse af trykbærende ud styr, samt pkt. 1.1 i bilag 5 til bekendtgørelsen.
 Reglerne kan læses på de følgende sider.
OPLYSNINGERNE I SAGEN Sagen er afgjort på grundlag af de akter, som klagenævnet har modtaget fra Arbejdstilsynet, brev af 4. november 2015 fra [navn udeladt].
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010 Tekniske hjælpemidler m.v.
 § 45. Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Arbejdstilsynets bekendtgørelse nr. 100 af 31. januar 2007 om anvendelse af trykbærende udstyr § 2.
 Stk. 2. I denne bekendtgørelse forstås ved:
 1. En enhed: Flere stykker trykbærende udstyr, der er samlet til et integreret og funktionelt hele.
2. Tryk og damptryk: Trykket i forhold til det atmosfæriske tryk, dvs. overtrykket.
Undertryk anføres derfor som et negativt tal.
 3. Indstillingstryk: Det højst tilladelige driftstryk.
 4. Trykbeholder: Beholder som defineret i bekendtgørelse om indretning af trykbærende udstyr, og som ikke indgår i dampkedel.
5. Dampkedel: Fyret beholder eller rørsystem, som indebærer risiko for overophedning, og som er beregnet til produktion af vanddamp eller overhedet vand med temperatur over 110 grader C til brug uden for dampkedlen.
Ved fyring forstås, at der tilføres varme ved forbrændingsprocesser eller ved elektricitet.
6. Produkttal: Indstillingstryk i bar gange volumen i liter.
Ved bestemmelse af produkttallet for en dampkedel bestående af flere stykker trykbærende udstyr skal det totale volumen indgå.
 7. Inspektionsorgan: Tredjepartsorgan, som er akkrediteret til den pågældende kontrolopgave efter denne bekendtgørelse.
 8. Egenkontrol: Periodiske undersøgelser udført af virksomheden selv ved brug af et kvalitetssystem certificeret af et akkrediteret certificeringsorgan, jf. bilag 2, som løbende fører tilsyn med effektiviteten af kvalitetssystemet, jf. bilag 6.
9. Udstyrsjournal: Journal for trykbærende udstyr eller enheder med oplysning om udstyrets fremstillingsdata, væsentlige hændelser, tidspunkterne for disse og resultaterne af de foreskrevne undersøgelser.
Journalen skal være således indrettet og sikret, at den i hele udstyrets levetid af ejer kan stilles til rådighed for betjeningspersonalet og de involverede inspektionsorganer, og der må ikke kunne foretages ændringer i dennes historik.
10. Besigtigelsesskilt: Skilt eller lignende i holdbart materiale, som skal anbringes synligt på eller i nærheden af det udstyr, som det hører til, med oplysning om dato for næste undersøgelse, evt. dato for næste trykprøvning, inspektionsorganets bomærke og dato for besigtigelsen.
Skiltet skal have sporbarhed til det pågældende udstyr.
11. Sagkyndig virksomhed: Virksomhed, som har et certificeret kvalitetssystem opbygget efter DS/EN ISO 9001Kvalitetsstyringssystemer - Systemkrav for den pågældende beskrevne aktivitet.
Certificeringen skal være foretaget af et certificeringsorgan, som er akkrediteret efter DS/EN 45012:1998 Generelle krav til organer, der foretager bedømmelse og certificering af kvalitetsstyringssystemer eller DS/EN ISO/IEC 17021:2006 Overensstemmelsesvurdering - Krav til organer der foretager audit og certificering af ledelsessystemer.  Almindelige bestemmelser § 4. Anvendelse af trykbærende udstyr og enheder skal ske på en sikkerheds- og sundhedsmæssig forsvarlig måde i overensstemmelse med kravene i denne bekendtgørelse og i bekendtgørelse om anvendelse af tekniske hjælpemidler Periodiske undersøgelser § 11. Trykbeholdere og dampkedler af kontrolklasse A og B skal periodisk, efter at de er taget i brug, gennemgå følgende undersøgelser:
1. besigtigelse og eventuelt andre undersøgelser og prøvninger i forbindelse hermed til kontrol af a) at beholderen og kedlen er i forsvarlig stand, b) at bestemmelserne i § 23 er opfyldt, og 2. eftersyn, hvor det kontrolleres, at beholderen og kedlen er opstillet, indrettet, udstyret, vedligeholdt og passet efter gældende regler herom.
Stk. 3. Enheder af kontrolklasse A og B skal periodisk, efter at de er taget i brug, have foretaget eftersyn, hvor det kontrolleres, at enhederne er opstillet, indrettet, udstyret, vedligeholdt og passet efter gældende regler herom.
Det skal herunder vurderes, at enhedens beskyttelsesforanstaltninger mod overskridelse af de tilladte grænser fungerer korrekt.
 Stk. 5. For de trykbeholdere, dampkedler og rørsystemer, der indgår i enheden, gælder bestemmelserne i stk. 1 til 4 samt § 12.
Intervaller og forfaldstid for periodiske undersøgelser § 17. Intervallerne mellem de periodiske undersøgelser fastsættes under hensyn til udstyrets art, tilstand og brug samt fabrikantens anvisninger, jf. bilag 5. Dog må intervallerne ikke overskride de i bilag 5 anførte intervaller.
 § 38.
 Stk. 3. Trykbeholdere, dampkedler, enheder og rørsystemer, der har fået foretaget periodisk besigtigelse, trykprøvning eller eftersyn inden bekendtgørelsens ikrafttræden, skal gennemgå den næste periodiske besigtigelse, trykprøvning eller eftersyn i fornødent tilfælde på et tidspunkt bestemt efter de dagældende regler på undersøgelsestidspunktet, medmindre der fastsættes længere intervaller efter retningslinjerne herfor i bilag 5.
 Stk. 4. Øvrige trykbeholdere, dampkedler, enheder og rørsystemer, der er taget i brug før bekendtgørelsens ikrafttræden, skal i fornødent tilfælde senest gennemgå periodisk besigtigelse 1. januar 2010, eftersyn 1. januar 2008 og trykprøvning 1. januar 2014, dog skal rørsystemer gennemgå besigtigelse senest den 1. januar 2014. De nævnte tidsfrister gælder ikke, hvis der fastsættes længere intervaller efter retningslinjerne herfor i bilag 5.
Bilag 1 til Arbejdstilsynets bekendtgørelse nr. 100 af 31. januar 2007 om anvendelse af trykbærende udstyr 1.3 En enhed placeres i samme kontrolklasse som det højest klassificerede blandt det trykbærende udstyr, bortset fra sikkerhedstilbehør, der indgår i enheden.
Bilag 5 til Arbejdstilsynets bekendtgørelse nr. 100 af 31. januar 2007 om anvendelse af trykbærende udstyr Periodiske undersøgelse 1.1 Maksimale intervaller (MI) Inspektionsorganets undersøgelsesresultater lægges til grund ved fastsættelse af nedenstående intervaller.
 Hvis et inspektionsorgan ved opstillingskontrollen eller en periodisk undersøgelse vurderer følgende betingelser at være opfyldt fastsættes MI til næste undersøgelse til de i tabellen anførte tal (år).
 Hvis udstyrets levetid er bestemt af udmattelse eller krybning, skal der ud fra disse faktorer være mindst 5 års levetid tilbage for dampkedler og trykbeholdere og 10 år for rørsystemer.
 Materialet er sådant, at der ikke kan forventes revnedannelse i det aktuelle miljø.
Tabel.
Maksimale intervaller i år For nittede dampkedler er det maksimale interval dog 2 år for indvendig og udvendig besigtigelse og 4 år for trykprøvning.
 For trykbeholdere, dampkedler og rørsystemer, der indgår i enheder, foretages eftersynet i forbindelse med eftersynet af enheden.
For nittede dampkedler er det maksimale interval dog 2 år for indvendig og udvendig besigtigelse og 4 år for trykprøvning.
For trykbeholdere, dampkedler og rørsystemer, der indgår i enheder, foretages eftersynet i forbindelse med eftersynet af enheden. 1.2 Skærpelse til 2 år Europa-Parlamentets og Rådets direktiv 97/23 Artikel 1 2.1.5. »Enhed«: flere stykker trykbærende udstyr, som af fabrikanten er samlet til et integreret og funktionelt hele.
Artikel 9 Klassificering af trykbærende udstyr 1. Det trykbærende udstyr, der er omhandlet i artikel 3, stk. 1, klassificeres i kategorier i overensstemmelse med bilag II; jo større risiko, jo højere kategori.
 Med henblik på denne klassificering opdeles fluida i to grupper i overensstemmelse med stk. 2.1 og 2.2.
2.1. Gruppe 1 omfatter farlige fluida.
Ved farlige fluida forstås stoffer og præparater som defineret i artikel 2, stk. 2, i Rådets direktiv 67/ 548/EØF af 27. juni 1967 om tilnærmelse af lovgivning om klassificering, emballering og etikettering af farlige stoffer26).
 Gruppe 1 omfatter fluida, der er defineret som:
 eksplosive  yderst brandfarlige  meget brandfarlige  brandfarlige (hvis den tilladte maksimaltemperatur er højere end flammepunktet)  meget giftige  giftige  brandnærende.
 2.2. Gruppe 2 omfatter alle andre fluida, som ikke er nævnt i stk. 2.1.
3. Består en beholder af flere kamre, klassificeres den i den højeste af de kategorier, hvori de enkelte kamre klassificeres hver for sig.
Indeholder et kammer flere fluida, klassificeres det efter det fluidum, der kræver den højeste kategori.
