Kendelse fra Pressenævnet i sag nr. 129/2002 DJØF har på vegne af lektor ved Københavns Universitet, [K],  

    

 klaget til Pressenævnet over en artikel bragt  

 i Dagen  

    

 den 25. november 2002  

 , idet han  

    

 mener, at god presseskik er tilsidesat.
Den påklagede artikel bar overskriften   

  

  Gunnar  

  Gunnar Sover Du?  

  

  og  

 underoverskriften Udbrændte nulforskere står i vejen for unge og bedre  

 kvalificerede kræfter.
Dansk Industri kræver en ledelsesreform af  

 universiteterne.
Artiklen angik blandt andet spørgsmålet, om  

 forskningsforpligtelsen overholdes af forskerne på Københavns Universitet.
 I artiklen hed det blandt andet:
 Som det indledende eksempel viser halter forskningsforpligtelsen  

 nogle steder også på professorniveau.
På Økonomisk Institut har professor [K]  

 ikke publiceret noget i tre år, og det er over 10 år siden, at han har  

 optrådt  

 i et videnskabeligt tidsskrift.
 På Økonomisk Institut begrunder [K] sine sidste tre års mangel  

 på publikationer med, at han har lavet undervisningsnoter, som på et  

 tidspunkt  

 vil blive samlet i en bog.
 Dagbladet Dagen blev den 13. december 2002 taget under  

 konkursbehandling.
Klageren har oplyst, at artiklens oplysninger forkerte.
Klager  

 er lektor, ikke professor.
Han har publiceret inden for de sidste tre år.
Han  

 har optrådt i det videnskabelige tidsskrift Nationaløkonomisk Tidsskrift med  

 artikler i tiåret og senest med anmeldelser i 2002. De omtalte  

 undervisningsnoter er et værk på 454 sider, der er publiceret på internettet.
 Bladet har ikke inden offentliggørelsen af oplysningerne oplyst  

 ham om, at bladet ville omtale ham i artiklen, og bladet har ikke forelagt  

 ham,  

 hvad man ville skrive om ham med mulighed for at korrigere de forkerte  

 oplysninger.
Klageren har videre oplyst, at journalisten den 24. november  

 2002 rettede telefonisk henvendelse til ham.
Journalisten hævder i et  

 interview  

 med Forskerforum, december 2002, at have oplyst klager om formålet med  

 henvendelsen, men han (  

  Frederik  

  Wiedemann) husker ikke, om han  

 gjorde opmærksom på, at han ville nævne [K] med fuldt navn.
Klageren har anført, at bladet har omtalt ham med fuldt navn i  

 en sammenhæng, der er krænkende.
Omtale under en overskrift, der indeholder  

 formuleringen Udbrændte nulforskere står i vejen for unge og bedre  

 kvalificerede kræfter, er potentielt ødelæggende for de studerendes  

 tillid til  

 en universitetsforsker, for forholdet til samarbejdsparter uden for  

 universitetet og for klagers ansættelse ved Københavns Universitet.
Bladet  

 har  

 brugt enkeltpersoner til at skabe opmærksomhed omkring en problemstilling  

 uden  

 hensyn til de potientielt ødelæggende konsekvenser for de pågældende  

 navngivne  

 forskere.
Klager har i den forbindelse henvist til journalistens udtalelser i  

 Universitetsavisen den 28. november 2002.
Pressenævnet har indhentet en udtalelse fra kurator i  

 konkursboet efter Dagen.
Denne har meddelt, at han ikke har mulighed for at  

 tage stilling i sagen, og at boet ikke ønsker at indtræde i denne.
Nævnet har herefter anmodet den tidligere ansvarshavende  

 chefredaktør af bladet om en udtalelse.
Denne har bestridt, at bladet har  

 handlet i strid med god presseskik.
Den tidligere chefredaktør har oplyst, at artiklerne er baseret  

 på og gengiver de offentligt tilgængelige publikationslister fra Københavns  

 Universitet (PUF-databasen), som er den officielle oversigt over forskernes  

 skriftlige produktion.
Forud for artiklen har bladet ringet til alle de  

 omtalte  

 forskere og deres institutledere  enkelte var dog ikke til at træffe  

  for at  

 få deres kommentarer.
I artiklen optræder et par forskere, der er gået på  

 pension.
Grunden til at inddrage dem er, at de har arbejdet under de  

 nuværende  

 institutledere, som i artiklen bliver bedt om at kommentere, hvordan de som  

 ansvarlige ledere sikrer, at forskerne publicerer i tilstrækkeligt omfang.  

 Deres ansvar som institutledere omfatter altså også de nyligt pensionerede  

 forskere med mangelfulde publikationslister.
 Det er den tidligere chefredaktørs klare indtryk, at artiklen  

 lever op til reglerne for god presseskik, og at artiklens tema, dvs. den  

 offentlige og skattefinansierede forskningsindsats på de videregående  

 uddannelsesinstitutioner, er væsentligt for den kritiske presse.
 I sagens behandling har følgende nævnsmedlemmer deltaget: Axel  

 Kierkegaard, Aage Lundgaard, Tage Clausen og Ole Askvig.
 Pressenævnet udtaler:
 Pressenævnet bemærker indledningsvis, at klager  uanset at  

 bladet er taget under konkursbehandling og ikke længere udkommer  har  

 en  

 retlig interesse i at få konstateret, om bladet har handlet i strid med god  

 presseskik.
Pressenævnet finder på baggrund af parternes modstridende  

 forklaringer ikke at kunne vurdere, om bladets oplysninger om antallet af  

 klagers publikationer er korrekt.
Nævnet finder ikke, at den forkerte  

 oplysning  

 om klagers titel er af en sådan karakter, at der er grundlag for at udtale  

 kritik af bladet.
Med hensyn til spørgsmålet om forelæggelse bemærker nævnet, at  

 der er enighed om, at bladet forinden offentliggørelsen har rettet  

 henvendelse  

 til klager.
Nævnet har på det foreliggende grundlag imidlertid ikke mulighed  

 for at vurdere, om bladet i forbindelse med forelæggelsen er fremkommet med  

 alle relevante oplysninger.
Nævnet finder derfor ej heller grundlag for at  

 udtale kritik af bladet på dette punkt.
Nævnet finder ikke, at bladet ved at bringe klagers navn har  

 handlet i strid med god presseskik.
For så vidt angår artiklens  

 underoverskrift, fremtræder denne alene som udtryk for bladets opsummering af  

 problemstillingen, og dette forhold kan derfor heller ikke anses at være i  

 strid med god presseskik.
 Afsagt den 5. marts 2003.
