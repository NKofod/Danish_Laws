Et parti dybfrosne laks anset for utjeneligt til menneskeføde, da de  

 ved organoleptiske undersøgelser fandtes at være mere eller mindre harske.  

 Ankenævnet opretholdt afgørelsen Tirsdag den 6. juni 1989, kl.14.00 afholdtes i Fiskeriministeriets  

 Industritilsyn møde i Fiskeriministeriets Ankenævn til behandling af en af  

 Pescadana A/S den 17. maj 1989 fremsat begæring om anke af en af  

 Fiskeriministeriets Industritilsyn den 10 ,maj 1989 truffen afgørelse,  

 hvorefter 200 krt. (a`10 x 200 g) detailpakkede, dybfrosne, røgede laks af  

 mærket »Senator« må anses for utjenelige til menneskeføde.
 Afgørelsen er truffet på grundlag af Indsustritilsynets organoleptiske  

 undersøgelse af 10 prøver af 200 gr. detailpakkede, skiveskårne, frosne  

 røgede laks, hvor samtlige prøver fandtes mere eller mindre harske.
 Pescadana A/S har som begrundelse for anken på mødet fremført, at en i  

 firmaet foretaget prøve ikke viste mangler.
 Til brug for ankenævnets bedømmelse, forelå et antal udtagne prøver, som  

 godkendtes af Pescadana A/S som værende repræsentative for varerne.
 Under sagens behandling var Pescadana A/S repræsenteret ved Ivan Nielsen,  

 Steen Jensen og Claus Nielsen og Fiskeriministeriets Industritilsyn  

 repræsenteredes ved Grete Ellemann.
 AFGØRELSE: Nævnet finder, at de bedømte varer henhører under § 3, stk 2,  

 litra b i lbkg. 339 af 29. maj 1987. Industritilsynets afgørelse af varens  

 anvendelse i henhold til § 3 stk. 4 er endelig.
