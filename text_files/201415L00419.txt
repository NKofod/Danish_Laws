Tillægsbetænkning afgivet af Transportudvalget den 17. december 2014 Tillægsbetænkning over Forslag til lov om offentlige veje m.v.
 [af transportministeren (Magnus Heunicke)]:
1. Ændringsforslag Transportministeren har under den fornyede udvalgsbehandling stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 8. oktober 2014 og var til 1. behandling den 23. oktober 2014. Lovforslaget blev efter 1. behandling henvist til behandling i Transportudvalget.
Udvalget afgav betænkning den 11. december 2014. Lovforslaget var til 2. behandling den 16. december 2014, hvorefter det blev henvist til fornyet behandling i Transportudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Spørgsmål Udvalget har under den fornyede behandling af lovforslaget stillet 1 spørgsmål til transportministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med det stillede ændringsforslag.
Et mindretal i udvalget (EL) vil stemme hverken for eller imod lovforslaget ved 3. behandling.
Mindretallet vil stemme for det stillede ændringsforslag.
Enhedslistens medlemmer af udvalget bemærker, at lovforslaget med det senest stillede ændringsforslag er rykket i den rigtige retning.
Bestemmelserne om snerydning m.v. i det oprindelige lovforslag ville lovliggøre en i realiteten mangeårig ulovlig praksis i kommunerne, hvorefter husejere kunne pålægges at rydde sne på fortove og stier, selvom man ikke havde umiddelbar adgang til dem.
Det finder EL ville være en urimelig byrde at pålægge borgerne og en fralæggelse af det kommunale ansvar.
 Enhedslisten stillede derfor et ændringsforslag forud for 2. behandling af lovforslaget for at sikre, at denne ulovlige og urimelige praksis ikke med et slag blev gjort til lov. Ændringsforslaget blev ikke vedtaget under 2. behandling af lovforslaget, men til gengæld er det nu tydeligt med transportministerens seneste ændringsforslag, at ministeren har lyttet til Enhedslistens argumenter og erkendt, at bestemmelserne om snerydning m.v. i det oprindelige lovforslag ikke var rimelige.
Transportministerens seneste ændringsforslag retter dog kun delvis op på miseren i det oprindelige lovforslag, idet ejere, der er så uheldige at eje en hjørnegrund, stadig skal rydde fortovs- og stiarealer, selv om de ikke ligger umiddelbart ud for indkørslen eller døren.
Ikke mindst hvis man bor på en hjørnegrund, hvor kommunen har etableret et oversigtsareal, kan området, der skal sneryddes, stadig være ganske omfattende.
Enhedslisten er derfor af den opfattelse, at transportministerens ændringsforslag på baggrund af Enhedslistens indsigelser peger i den rigtige retning.
Enhedslisten stemmer derfor for ministerens ændringsforslag, men vil af mange forskellige grunde stemme hverken for eller imod det samlede lovforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til § 64 Af transportministeren, tiltrådt af udvalget:
 1) Stk. 2 affattes således:
»Stk. 2. En grundejer kan ved en beslutning efter stk. 1 kun pålægges at snerydde, glatførebekæmpe og renholde fortov eller sti, som ligger i ubrudt forlængelse af en adgang til ejendommen.
Tilsvarende gælder, hvis pågældende ejer efter ansøgning har fået tilladelse til at etablere en adgang.
En grundejer kan kun pålægges pligter efter stk. 1 for et fortov eller stiareal i en bredde af maksimalt 10 m og for det til ejendommen nærmest liggende fortovs- eller stiareal.« [Ændring af grundejeres forpligtelse til vintervedligeholdelse og renholdelse af fortov] Bemærkninger Til nr. 1 Ændringsforslaget indebærer en ændring af grundejeres forpligtelse til vintervedligeholdelse og renholdelse af fortov.
Det følger af den gældende lov om vintervedligeholdelse og renholdelse, at en grundejer ikke kan pålægges at renholde og snerydde et fortov ud for sin ejendom, hvis der ikke er direkte adgang fra ejendommen til den pågældende vej eller sti.
Med den foreslåede bestemmelse opretholdes denne begrænsning med den forskel, at en grundejers forpligtelse også vil omfatte fortov eller sti ud for ejendommen, der ligger i ubrudt forlængelse af en adgang til ejendommen.
Dette vil navnlig have betydning for ejendomme beliggende på en hjørnegrund, hvor en grundejer således vil skulle renholde og snerydde fortov eller sti ud for sin ejendom også på den side, hvor der ikke er direkte adgang fra ejendommen.
En grundejer kan derimod ikke pålægges at renholde og snerydde fortov eller sti, som ikke ligger i ubrudt forlængelse af en adgang til ejendommen, for eksempel hvor ejendommen ligger mellem to veje med andre ejendomme på hver side, og hvor ejendommen kun har adgang til den ene vej.
Jens Joel (S) Karin Gaardsted (S) Rasmus Horn Langhoff (S) fmd.
Mette Reissmann (S) Orla Hav (S) Rasmus Prehn (S) Anne Sina (S) Andreas Steenberg (RV) Ida Auken (RV) Lone Loklindt (RV) Anne Baastrup (SF) Jonas Dahl (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Mette Hjermind Dencker (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 20 efter afgivelse af betænkning Bilagsnr.
