Fremsat den 28. februar 2002 af  

 beskæftigelsesministeren (Claus Hjort Frederiksen) Forslag til Lov om ophævelse af lov om fremme af  

 udbyttedeling og oprettelse af sociale fonds (Ophævelse af Udbyttedelingsnævnet) § 1 Lov nr. 131 af 16. april 1957 om fremme af udbyttedeling og oprettelse af  

 sociale fonds ophæves.
§ 2 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger I henhold til Udbyttedelingslovens § 2 har  

 Udbyttedelingsnævnet til opgave at fremme udbyttedeling med oprettelse  

 af sociale fonds, herunder at bistå med udarbejdelse af vedtægter  

 og lign.
Nævnet kan bl.a. efter anmodning vejlede herom eller kan selv  

 rette henvendelse til virksomheder med opfordring om udbyttedeling.
Ved lov  

 nr. 85 af 25. marts 1961 ophævedes revisionsbestemmelsen i lovens  

 § 5.
Udbyttedelingsnævnet har ikke været indkaldt  

 til møde siden 1972, og det har således heller ikke været  

 udgifts- eller ressourcekrævende de sidste mange år.
Den  

 almindelige samfundsudvikling har overhalet en institution som  

 Udbyttedelingsnævnet, og på den baggrund foreslås det at  

 nedlægge nævnet.
Økonomiske og administrative konsekvenser Ingen.
Erhvervsmæssige konsekvenser Ingen.
Forholdet til EU-retten Ingen.
Miljømæssige konsekvenser Ingen.
Ligestillingsmæssige konsekvenser Ingen.
Høring Lovforslaget har været sendt til høring hos  

 følgende: Dansk Arbejdsgiverforening, Landsorganisationen i Danmark, Funktionærernes og  

 Tjenestemændenes Fællesråd, Akademikernes  

 Centralorganisation, Ledernes Hovedorganisation, Sammenslutningen af  

 Landbrugets Arbejdsgiverforeninger og Finanssektorens  

 Arbejdsgiverforening.
Vurdering af konsekvenser af lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Det forslås at ophæve lov om fremme af  

 udbyttedeling og oprettelse af sociale fonds.
Ophævelsen er begrundet i  

 Regeringens ønske om at skære overflødige offentlige  

 råd og nævn bort.
Der har ikke siden 1972 været afholdt  

 møde i Udbyttedelingsnævnet.
Nævnet har således  

 ingen funktion i dag.
Til § 2 Det forslås, at loven træder i kraft dagen  

 efter bekendtgørelse i Lovtidende.
Bilag I Lov nr. 131 af 16. april 1957 om fremme af udbyttedeling  

 og oprettelse af sociale fonds Vi Frederik den Niende, af Guds Nåde Konge til Danmark, de Venders  

 og Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, Gør vitterligt: Folketinget har vedtaget og Vi ved Vort  

 samtykke stadfæstet følgende lov:
§ 1 Med det formål at fremme samarbejdet og den fælles  

 økonomiske interesse mellem virksomhedernes ledelse og medarbejderne  

 nedsættes der et nævn på i alt 10 medlemmer til varetagelse  

 af de i denne lov omhandlede opgaver.
Nævnets formand udnævnes af  

 kongen og en næstformand af økonomi- og arbejdsministeren.
Inden  

 for formandskabet skal være repræsenteret juridisk og  

 nationaløkonomisk eller teknisk sagkundskab.
Dansk  

 Arbejdsgiverforening og De samvirkende Fagforbund udpeger hver 2 medlemmer af  

 nævnet.
Håndværksrådet,  

 Fællesrepræsentationen for danske Arbejdsleder- og tekniske  

 Funktionærforeninger, Fællesrådet for danske Tjenestemands-  

 og Funktionærorganisationer samt Handels- og  

 Kontorfunktionærernes Forbund udpeger hver 1 medlem.
Samtlige  

 medlemmers funktionstid fastsættes til 3 år.
 Ved behandling af sager, der kræver særlig  

 sagkundskab, kan formandskabet tilkalde sagkyndige, der uden at have  

 stemmeret kan deltage i behandlingen af de pågældende sager.
§ 2 Nævnet har følgende opgaver:
1)	efter anmodning fra virksomheders ledelse at vejlede virksomhederne  

 ved udarbejdelse af regler for udbyttedeling i forbindelse med oprettelse af  

 sociale fonds, herunder at bistå med udarbejdelse af vedtægter o.  

 lign.; 2)	at rette henvendelse til virksomheder med opfordring til  

 indførelse af udbyttedeling i forbindelse med oprettelse af sociale  

 fonds eller til forbedring eller videreudvikling af eksisterende ordninger i  

 vedkommende virksomhed; 3)	at overveje begrundede henvendelser fra samarbejdsudvalg eller anden  

 repræsentation for funktionærer eller arbejdere i virksomheden  

 med henblik på et eventuelt initiativ i henhold til punkt 2); 4)	at udarbejde og offentliggøre standardvedtægter for  

 udbyttedelingsordninger og sociale fonds samt på anden måde  

 sprede almindelig oplysning om disse forhold; 5)	at følge arbejdsforholdenes udvikling og at rette henvendelse  

 til økonomi- og arbejdsministeren eller til arbejder-,  

 funktionær- og arbejdsgiverorganisationer i tilfælde, hvor det  

 finder, at en ændring i gældende love, vedtægter, praksis  

 eller lignende vil være ønskelig for derigennem at fremme  

 indførelsen eller udbygningen af udbyttedelingsordninger i forbindelse  

 med sociale fonds; 6)	at fremkomme med forslag til økonomi- og arbejdsministeren om  

 andre foranstaltninger, der kan virke til fremme af udbyttedelingsordninger i  

 forbindelse med oprettelse af sociale fonds.
§ 3 Nævnet skal under sit arbejde med henblik på oprettelse af  

 udbyttedelingsordninger i forbindelse med sociale fonds, jfr. § 2,  

 tilstræbe, at nedennævnte retningslinjer følges:
 1. Virksomhederne bør som løn udbetale mindst den  

 på stedet sædvanlige løn for lignende arbejde.
 2. Ordningen bør ikke kunne ophæves af virksomheden  

 eller ændres til ugunst for de ansatte med kortere varsel end 3  

 år.
 3. Ingen gruppe af ansatte bør favoriseres eller  

 tilsidesættes, idet der dog kan tages hensyn til de beskæftigedes  

 lønindkomst, anciennitet, alder, arbejdsmæssige funktion inden  

 for virksomheden, ægteskabelige stilling og forsørgerpligt over  

 for børn.
 4. For så vidt en del af det beløb, der anvendes til  

 udbyttedeling eller henlægges til sociale fonds, forbliver i  

 virksomheden, bør det straks udskilles på en sådan  

 måde, at ejendomsretten klart er gået endeligt over til de  

 beskæftigede, og det bør af vedtægterne fremgå,  

 hvorledes der senere skal kunne disponeres over disse midler.
§ 4 De med nævnets virksomhed forbundne udgifter, herunder vederlag til  

 nævnets medlemmer, afholdes af statskassen.
§ 5 Forslag til revision af nærværende lov bliver at  

 fremsætte senest i folketingsåret 1960-61.
 Givet på Amalienborg, den 16. april 1957.
 Under Vor Kongelige Hånd og Segl.
 FREDERIK R.
 Lov nr. 85 af 25. marts 1961 om ændring af lov om  

 fremme af udbyttedeling og oprettelse af sociale fonds.
 VI FREDERIK DEN NIENDE, af Guds Nåde Konge til Danmark, de Venders  

 og Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gør vitterligt: Folketinget har vedtaget og Vi ved Vort  

 samtykke stadfæstet følgende lov:
 § 5 i lov nr. 131 af 16. april 1957 om fremme af udbyttedeling  

 og oprettelse af sociale fonds udgår.
 Givet på Christiansborg Slot, den 25. marts  

 1961.
 FREDERIK R.
