 I medfør af § 46 i lov om landvæsensretter, lovbekendtgørelse nr. 133 af  

 6. marts 1970 og bekendtgørelse nr. 205 af 28. marts 1974 om overførelse af  

 sager vedrørende lov om landvæsensretter fra landbrugsministeriet til  

 miljøministeriet fastsættes herved efter forhandling med finansministeriet  

 følgende regler for beregning af dagpenge og befordringsgodtgørelse til  

 formænd og sekretærer for samt medlemmer af landvæsensretterne og de af  

 landvæsens- og overlandvæsenskommissionerne antagne tekniske sagkyndige.
 A.
 Dagpenge og befordringsgodtgørelse m. v.
 Der tillægges formænd og sekretærer for samt medlemmer af  

 landvæsensretterne og de af landvæsens- og overlandvæsenskommissionerne  

 antagne tekniske sagkyndige dagpenge efter følgende regler:
I.
For deltagelse i møder ydes vederlag efter de bestemmelser, som til  

 enhver tid er gældende for varetagelse af kommunale hverv.
 I henhold til finansministeriets cirkulære af 20. marts 1978 om  

 taktregulering udgør vederlaget pr. 1. oktober 1978 for møder, der  

 beslaglægger indtil 4 timer kr. 178,29. For deltagelse i møder, der  

 beslaglægger mere end 4 timer ydes det dobbelte beløb, kr. 356,58.
Ovennævnte vederlag kan ikke ydes til stats- og kommunalansatte medlemmer  

 m. v. eller medlemmer m. v. for hvem anden vederlæggelse er fastsat.
Dog kan  

 der under forudsætning af, at der ikke ydes vederlæggelse under anden form,  

 ydes vederlæggelse til stats- og kommunalansatte medlemmer m. v. i de  

 tilfælde, hvor der ikke er tjenstlig forbindelse mellem det særlige hverv og  

 vedkommendes hovedstilling, og hvor udnævnelsen foretages af eller efter  

 indstilling fra en kommunal myndighed.
Vederlag kan således ikke ydes til  

 formænd for landvæsensnævn samt formænd og sekretærer for landvæsens- og  

 overlandvæsenskommissioner eller til tekniske sagkyndige.
II.
Endvidere ydes der de pågældende godtgørelse for udgifter ved  

 fraværelse fra hjemstedet efter sats A i de til enhver tid for statens  

 tjenestemænd gældende regler om time- og dagpenge m. v., for tiden  

 finansministeriets cirkulære af 22. september 1978 om godtgørelse af  

 merudgifter ved tjensterejser i Danmark (bortset fra Grøndland) og på  

 Færøerne.
III.
De foran anførte personers udgifter til befordring i anledning af  

 hvervets udførelse godtgøres efter de til enhver tid for statens tjenestemænd  

 gældende regler, for tiden finansministeriets cirkulære af 27. april 1977.  

 For benyttelse af eget befordringsmiddel ydes godtgørelse efter de til enhver  

 tid for statens tjenestemænd gældende regler, for tiden finansministeriets  

 cirkulære af 23. februar 1978.
 B.
 Ikraftrædelsesbestemmelser.
 Cirkulæret har virkning fra 1. november 1978. Samtidig ophæves  

 bestemmelserne i punkt A i landbrugsministeriets cirkulære af 15. september  

 1962 vedrørende beregning af dagpenge, befordringsgodtgørelse m. m. for så  

 vidt angår landvæsensretternes medlemmer m. v.
 Miljøministeriet, miljøstyrelsen, den 9. oktober 1978.
