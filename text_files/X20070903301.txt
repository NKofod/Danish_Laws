Omlægning af administrationsselskabets  

 indkomstår Ansøgning Der anmodes om  

 tilladelse til omlægning af selskabets indkomstår, jf. selskabsskattelovens §  

 31 b, stk. 1.
Afgørelse Skatterådet  

 imødekommer ansøgningen.
Sagsfremstilling Ansøger har  

 oplyst følgende:
 Regnskabsåret  

 for selskabet A ønskes omlagt til kalenderåret med omlægningsperiode 1. maj  

 2006 til 31. december 2006.
Selskabet A, der  

 har regnskabsår 1. maj til 30. april er moderselskab for selskabet B, der har  

 regnskabsår 1. januar til 31. december.
Selskaberne har således hverken samme  

 regnskabsår eller samme indkomstår.
Der har ikke  

 været aktivitet i datterselskabet i de seneste år og for 2005 er der  

 selvangivet en skattepligtig indkomst på kr. 500, der er modregnet i egne  

 fremførte underskud.
Altså en skattepligtig indkomst på kr. 0.
 Det er selskabet  

 A, der er administrationsselskabet og da indkomståret 2005 (1. maj 2004 - 30.  

 april 2005) er påbegyndt inden 15. december 2004, er selskabet efter ansøgers  

 opfattelse først omfattet af reglerne om obligatorisk sambeskatning for  

 indkomståret 2006.
Selskabet B har  

 med henblik på generationsskifte erhvervet moderselskabets aktivitet med salg  

 af filtre pr. 1. maj 2006 og selskabet har derved fået betydelige  

 forretningsmæssige aktiviteter.
Overførslen af aktiver er sket til  

 handelsværdier på normale forretningsmæssige vilkår.
Selskaberne skal have  

 samme indkomstår og helst også samme regnskabsår.
Selskabet A ønsker derfor  

 at  

 ændre regnskabsår til kalenderåret med omlægningsperioden 1. maj til 31.  

 december  

 2006.
 Det lokale  

 skattecenter har foreslået, at datterselskabet ændrer regnskabsår fra  

 kalenderåret til 1. maj - 30. april, men administrativt er dette ikke  

 hensigtsmæssigt.
 Ansøger anmoder  

 derfor om, at der gives tilladelse til omlægning af indkomståret for  

 moderselskabet  

 A, således at indkomsten for omlægningsperioden 1. maj 2006 til 31. december  

 2006 medregnes i indkomsten for indkomståret 2006. Selskabets samlede  

 indkomst  

 for indkomståret 2006 vil, såfremt tilladelsen gives, omfatte perioden 1. maj  

 2005 til 31. december 2006.
Høring af det  

 lokale skattecenter Det lokale  

 skattecenter har meddelt, at centret i enig i indstillingen.
Skattecentret  

 ved  

 ikke, hvorfor ansøgeren mener, at det ikke er hensigtsmæssigt, at  

 datterselskabet ændrer regnskabsår fra kalenderåret til 1. maj -30. april,  

 som  

 skattecentret har foreslået.
Ansøgers  

 eventuelle opfattelse ifølge anmodning og bemærkninger til sagsfremstilling Den foretagne  

 omstrukturering af virksomheden ved salg af den hidtil drevne virksomhed er  

 ikke foretaget af skattemæssige årsager, men alene af hensyn til forberedelse  

 af generationsskifte.
Der er ingen skattemæssige fordele eller skattemæssige  

 hensigter ved omlægningen - kun praktiske hensyn.
Ansøger har i  

 sit høringssvar af 19. september 2006 anført, at der ikke er behov for  

 dispensation.  

 Ansøger har henvist til at, at det følger af selskabsskattelovens § 10, stk.  

 1,  

 at indkomståret er kalenderåret.
Da ansøgningen om omlægning af indkomståret  

 2006 er indgivet inden udløb af kalenderåret 2006 er det ansøgers opfattelse,  

 at ansøgningen er indgivet rettidigt.
SKATs  

 indstilling og begrundelse Det fremgår af  

 selskabsskattelovens § 10, stk. 2, at selskabet inden udløbet af det  

 indkomstår, der ønskes omlagt, skal give meddelelse herom til told- og  

 skatteforvaltningen.
 Det indkomstår,  

 der ønskes omlagt (indkomståret 2006) omfatter perioden 1. maj 2005 til 30.  

 april 2006.
Når der i  

 selskabsskattelovens § 10, stk. 1, 2. pkt. står, at indkomståret er  

 kalenderåret, er dette alene udtryk for et udgangspunkt.
Det fremgår således  

 af  

 selskabsskattelovens § 10, stk. 1, 4. pkt., at selskabet kan vælge et andet  

 indkomstår end kalenderåret (forskudt indkomstår). I dette tilfælde er  

 administrationsselskabets indkomstår ikke kalenderåret, men perioden fra 1.  

 maj  

 til 30. april.
Det indkomstår, der ønskes omlagt, udløb således den 30. april  

 2006.  Anmodning om omlægning af indkomståret 2006 efter  

 selskabsskattelovens § 31 b, stk. 1, er indsendt til Skatterådet den 16.  

 august  

 2006, det vil sige efter udløbet af det indkomstår, der ønskes omlagt.  

 Fristen  

 er således ikke  

 overholdt.
 Selskabsskattelovens  

 § 10, stk. 2, giver ikke mulighed for at dispensere fra fristen for anmodning  

 om omlægning af indkomstår.
Der ses ikke at  

 være hjemmel til at dispensere fra fristen for anmodning om omlægning af  

 indkomstår,  

 herunder hverken i overgangsbestemmelserne eller i selskabsskattelovens § 31  

 b.  

 Det indstilles derfor, at anmodningen ikke imødekommes, idet der ikke ses at  

 være grundlag herfor.
Selskaberne vil således ved indkomstopgørelsen skulle  

 følge hovedreglen i selskabsskattelovens § 10, stk. 5, 2. pkt.
Skatterådets  

 afgørelse og begrundelse Ud fra en samlet  

 konkret vurdering finder Skatterådet, at anmodningen kan imødekommes.
