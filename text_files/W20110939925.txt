Afslag på forlængelse af frist til efterkommelse af påbud om toilet til en graver på en kirkegård Resumé Et menighedsråd søgte om forlængelse af efterkommelsesfristen for et påbud om at indrette velfærdsforanstaltninger for ansatte, idet menighedsrådet havde satset på et større projekt, men midlerne hertil var nu trukket tilbage.
 Påbuddet drejede sig efter sin formulering om, at de eksisterende toiletter blev benyttet af offentligheden, og ikke var forbeholdt graveren.
 Påbuddet skulle således ikke løses på en bestemt måde, og menighedsrådet kunne derfor vælge flere løsninger og ikke nødvendigvis den løsning, der ikke kunne lade sig gøre inden for den fastsatte frist.
 Et enigt Arbejdsmiljøklagenævn fandt derfor ikke at fristen skulle forlænges.
[Adressat udeladt] Arbejdsmiljøklagenævnet har på møde den 29. marts 2011 behandlet klagen fra [navn udeladt] Menighedsråd over Arbejdstilsynets afslag på forlængelse af efterkommelsesfristen for påbuddet af 31. oktober 2008.
Ved afgørelsen af 31. oktober 2008 har menighedsrådet fået påbud om at indrette velfærdforanstaltninger for ansatte.
Efterkommelsesfristen var sat til den 31. oktober 2009.
Nævnet traf følgende A F G Ø R E L S E Efterkommelsesfristen bliver ikke forlænget.
B E G R U N D E L S E Arbejdsmiljøklagenævnet lægger vægt på, at  menighedsrådet ikke har oplyst om konkrete planer for løsning af arbejdsmiljøproblemet  at Arbejdstilsynet har indvendinger mod en forlænget frist  at den oprindelige løsning med nybygning/ombygning ikke er nødvendig for at løse arbejdsmiljøproblemet.
 Som Arbejdstilsynets påbud af 31. oktober 2008 med bilag 1 er formuleret, er arbejdsmiljøproblemet, at toilettet benyttes af offentligheden og derfor ikke er forbeholdt graveren/de ansatte.
Der er således tale om et påbud, der ikke foreskriver en bestemt metode.
Menighedsrådet kan derfor vælge den løsning, der er mest hensigtsmæssig, når påbuddet derved bliver efterkommet.
Spørgsmålet om dispensation er stillet i bero af Arbejdstilsynet, indtil nævnet traf afgørelse i denne sag.
Menighedsrådet bør derfor rette henvendelse til Arbejdstilsynet, hvis menighedsrådet fortsat ønsker ansøgningen om dispensation behandlet.
 For så vidt angår spørgsmålet om behandlingen af klagen over påbuddet henvises til Arbejdsmiljøklagenævnets afgørelse i j.nr. 5900305-10.
R E G L E R Arbejdsmiljøklagenævnet har ved afgørelsen benyttet følgende regler:
 Om efterkommelsesfrist:
  § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.
 Reglerne kan læses på de følgende sider.
O P L Y S N I N G E R Sagen er afgjort på grundlag af de dokumenter, som klagenævnet har modtaget fra Arbejdstilsynet.
 Afgørelsen er truffet af et enigt Arbejdsmiljøklagenævn.
På klagenævnets vegne [navn udeladt] Kopi til Arbejdstilsynet, [Adressat udeladt] [Adressat udeladt] Regler Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008 Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
