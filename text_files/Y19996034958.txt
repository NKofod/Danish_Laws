 Endvidere  

 udtalt, at bestemmelsen efter Indenrigsministeriets opfattelse ikke var i  

 overensstemmelse med den forslagsret, der tilkommer medlemmer i henhold til  

 styrelseslovens § 11, stk. 1, hvorefter ethvert medlem af kommunalbestyrelsen  

 for denne kan indbringe ethvert spørgsmål om kommunens anliggender samt  

 fremsætte forslag til beslutninger herom.
Udtalelse afgivet af Indenrigsministeriet om lovligheden af  

 en bestemmelse i en kommunalbestyrelses forretningsorden, hvorefter et  

 mindretal i kommunalbestyrelsen kunne kræve en sag udsat I brev af 17. september 1998 har Frederikshavn Byråd anmodet  

 Indenrigsministeriet om en udtalelse om, hvorvidt bestemmelsen i § 6, stk. 3,  

 i  

 byrådets forretningsorden er lovlig.
 Bestemmelsen har følgende ordlyd:
Begærer borgmesteren eller mindst 5 medlemmer ved mødets  

 begyndelse, at en sag skal udsættes, foretages den i et påfølgende ordentligt  

 møde. Det er oplyst, at bestemmelsen blev indsat i forretningsordenen  

 ved byrådets beslutning den 14. april 1970, og at den formentlig blev indsat  

 i  

 forbindelse med kommunesammenlægningen, hvor man som følge af, at antallet af  

 byrådsmedlemmer steg fra 17 til 21 medlemmer, ønskede en form for  

 mindretalsbeskyttelse.
 Det fremgår af sagen, at der i forbindelse med en igangværende  

 revision af forretningsordenen er opstået tvivl om, hvorvidt bestemmelsen er  

 i  

 strid med lov om kommunernes styrelse og dennes principper.
 I den medsendte byrådsprotokol fra mødet den 15. juni 1998 er  

 på side 321 bl.a. anført følgende:
 Forslag til ændring: Bestemmelsen udgår.
Bemærkninger til ændringsforslag: Bestemmelsen findes at være i  

 strid med gældende styrelseslov, idet ethvert medlem af byrådet har krav på  

   

 udover at få en sag på dagsordenen, jf. styrelseslovens § 11  at sagen  

 behandles.
Det antages at være et led i byrådets funktion som almindeligt  

 demokratisk organ, at der ikke findes regler, der giver en slags  

 mindretalsbeskyttelse. Det fremgår endvidere af sagen, at Frederikshavn Byråd i brev  

 af 6. juli 1998 forelagde spørgsmålet om bestemmelsens lovlighed for  

 Tilsynsrådet for Nordjyllands Amt, der i brev af 18. august 1998 udtalte, at  

 tilsynsrådet ikke fandt, at styrelsesloven indeholder hjemmel til at indføre  

 en  

 sådan bestemmelse i forretningsordenen for en kommune.
Tilsynsrådet udtalte  

 endvidere, at bestemmelsen ikke er i overensstemmelse med den kommunalretlige  

 lovgivning.
 Tilsynsrådet lagde herved vægt på, at beslutninger i henhold  

 til § 11, stk. 3, i lov om kommunernes styrelse træffes ved stemmeflertal,  

 hvor  

 intet andet særligt er bestemt, og at denne regel også omfatter processuelle  

 spørgsmål, herunder om en sag skal udsættes til et senere møde.
 Byrådet har endelig oplyst, at et flertal i byrådet ønsker at  

 bevare bestemmelsen, såfremt Indenrigsministeriet finder, at den er lovlig.
 Indenrigsministeriet skal i den anledning meddele, at  

 ministeriet er enigt med tilsynsrådet i, at bestemmelsen i § 6, stk. 3, i  

 forretningsordenen for Frederikshavn Byråd ikke er i overensstemmelse med §  

 11,  

 stk. 3, i lov om kommunernes styrelse.
 Det tilføjes, at den omhandlede bestemmelse i  

 forretningsordenen efter Indenrigsministeriets opfattelse endvidere ikke er i  

 overensstemmelse med den forslagsret, der tilkommer medlemmerne i henhold til  

 §  

 11, stk. 1, 1. pkt., i styrelsesloven, hvorefter ethvert medlem af  

 kommunalbestyrelsen for denne kan indbringe ethvert spørgsmål om kommunens  

 anliggender samt fremsætte forslag til beslutninger herom.
 Kopi af dette brev er sendt til Tilsynsrådet for Nordjyllands  

 Amt.
