Resumé Den 16. oktober 2002 inspicerede inspektionschef og medarbejdere  

 fra inspektionsafdelingen på ombudsmandens vegne det sociale bosted  

 Munkehatten  

 i Odense.
Inspektionen gav grundlag for en udtalelse om at de  

 bygningsmæssige rammer og vedligeholdelsesstandarden på Munkehatten generelt  

 er  

 meget gode.
Der var rent og ryddeligt overalt, og der virkede hyggeligt og  

 imødekommende.
Også udendørsarealerne fremstod meget flotte og velholdte.
 Under inspektionen blev der bedt om oplysning om  

 nærmere angivne forhold, bl.a. i hvilket omfang Munkehatten sikrer at der  

 ikke  

 sker misbrug og omsætning af medicin, herunder hvilken kontrol Munkehatten  

 har  

 hermed.
Ombudsmanden modtog  

 registreringer og indberetninger af magtanvendelse for en nærmere angivet  

 periode.
Gennemgangen heraf gav på enkelte punkter anledning til spørgsmål.
For så vidt angår amtets  

 tilsynsforpligtelse efter retssikkerhedslovens § 39, gjorde inspektionschefen  

 opmærksom på at det ikke er uproblematisk at den samme konsulent som indgår i  

 det daglige samarbejde, også fører tilsyn med bostedet efter nævnte  

 bestemmelse.
Han anmodede på denne baggrund om at få oplyst hvilke tiltag  

 amtet  

 havde taget/ville tage til at sikre en passende uafhængighed af bostedet for  

 den eller de personer der udfører tilsynsbesøget. (J.nr. 2002-2881-062).
Inspektion af bostedet Munkehatten Den 23. januar 2003 afgav  

 inspektionschefen på ombudsmandens vegne følgende rapport til Bostedet  

 Munkehatten og Fyns Amt:
1. Indledning Den 1. januar 1997 trådte lov  

 nr. 473 af 12. juni 1996 om Folketingets Ombudsmand i kraft.
Ifølge lovens §  

 7,  

 stk. 1, omfatter ombudsmandens kompetence alle dele af den offentlige  

 forvaltning; den tidligere eksisterende begrænsning i ombudsmandens  

 kompetence  

 over for (amts)- kommunerne er således ophævet.
Efter § 18 i loven kan  

 ombudsmanden undersøge enhver institution eller virksomhed samt ethvert  

 tjenestested der hører under ombudsmandens virksomhed.
I de almindelige  

 bemærkninger til lovforslaget om ombudsmandsloven er det forudsat at der  

 kommer  

 en vis forøgelse af inspektionsvirksomheden i forhold til det kommunale  

 område, især af psykiatriske hospitaler og andre institutioner for mentalt  

 handicappede.
Som et led i denne  

 inspektionsvirksomhed foretog jeg og tre af embedets øvrige medarbejdere den  

 16. oktober 2002 inspektion af Bostedet Munkehatten i Odense.
Til stede under  

 inspektionen var blandt andre forstander på Bostedet Munkehatten ( ), og  

 vicekontorchef i Fyns Amt ( ).
 Inspektionen bestod af en  

 indledende samtale med ledelse og medarbejderrepræsentanter fra Munkehatten  

 og  

 Fyns Amt, rundvisning i Munkehattens to afdelinger, samtale med beboere og  

 pårørende samt en afsluttende samtale med ledelsen.
 I forbindelse med  

 inspektionen anmodede jeg om kopi af registreringer og indberetninger af  

 magtanvendelse - i henhold til lov nr. 454 af 10. juni 1997 om social service  

 med senere ændringer (og bekendtgørelse nr. 870 af 30. november 1999 om  

 magtanvendelse og andre indgreb i selvbestemmelsesretten over for voksne  

 efter  

 kapitel 21 i lov om social service, som ændret ved bekendtgørelse nr. 269 af  

 13. april 2000) - på Munkehatten i perioden 1. januar 2002 til 16. oktober  

 2002. Materialet blev udleveret til mig under inspektionen.
Under inspektionen modtog jeg  

 efter anmodning herom også materiale vedrørende beboerrådsmøder og  

 samrådsmøder  

 med pårørende.
Jeg modtog desuden kopi af fire anonymiserede handleplaner  

 udarbejdet i henhold til lov om social service, § 111.
 Under det indledende møde  

 oplyste vicekontorchef ( ) at Fyns Amts familieafdeling var ved at lægge  

 sidste  

 hånd på et notat om amtets tilsynsforpligtelse efter servicelovens § 39. Jeg  

 anmodede om at modtage kopi heraf når notatet var færdigt.
Ved brev af 30. oktober 2002  

 modtog jeg notatet Tilsyn med sociale tilbud i Fyns Amt af 1.  

 juli 2002.  

 Notatet er den 4. december 2002 forelagt Social- og Psykiatriudvalget der  

 efter  

 drøftelse besluttede at genoptage behandlingen af notatet på et senere møde.  

 Notatet har efter det oplyste været forelagt tidligere hvilket har resulteret  

 i  

 flere ændringer foretaget i september og oktober 2002. Vicekontorchef ( )  

 forventer at notatet godkendes med det nuværende indhold.
Når notatet er  

 godkendt, får det en ny dato.
Jeg vil blive underrettet herom.
 Forud for inspektionen den  

 16. oktober 2002 havde jeg modtaget forskelligt materiale og kortbilag over  

 Munkehatten, herunder tilsynsnotat af 9. maj 2001 fra Fyns Amt,  

 Handicapafdelingen, Fagligt Kontor, og kopi af beboerkontrakter for  

 Munkehattens to afdelinger (af 1. august 2002). Jeg havde også modtaget et  

 eksemplar af Årsrapport (dialograpport) 2000 og Årsrapport 2001 fra  

 Munkehatten.
Denne rapport har i en  

 foreløbig udgave været sendt til Bostedet Munkehatten og Fyns Amt med henblik  

 på bostedets og amtets eventuelle bemærkninger om de faktiske forhold som  

 beskrevet i rapporten.
Amtet har med brev af 19. december 2002 fremsendt  

 enkelte bemærkninger som er indarbejdet i denne rapport.
2. Generelt om Munkehatten Munkehatten er et bosted  

 under Fyns Amt for voksne med betydelig og varig nedsat fysisk og psykisk  

 funktionsevne; bostedet er oprettet efter lov om social service, § 92.  

 Bostedet  

 har 24 faste beboere og en aflastningsplads (i afdeling 2).  

 Aflastningspladsen  

 har hidtil været benyttet på skift af tre personer.
Fyns Amt er ved at bygge  

 en  

 aflastningsinstitution hvorefter denne plads vil få samme status som  

 Munkehattens øvrige pladser.
 Beboerne er alle over 18 år,  

 og der er ingen aldersbegrænsning for hvor længe beboerne kan blive boende.  

 På  

 inspektionstidspunktet fordelte beboerne sig aldersmæssigt mellem 22 og 70  

 år.
 Bostedet har åbent 365 dage  

 om året.
Munkehattens to afdelinger er  

 indviet i henholdsvis 1988 (Munkehatten 2) og 1996 (Munkehatten 4).  

 Afdelingsnumrene refererer til husnumrene.
Bostedet består af to huse med  

 plads  

 til 12 beboere i Munkehatten 4 og (efter konverteringen af  

 aflastningspladsen)  

 13 beboere i Munkehatten 2. Husene er bygget sammen med en glasoverdækket  

 gang.  

 Under Munkehatten 2 er der en lille kælder der er bygget som beskyttelsesrum,  

 men ikke længere fungerer som sådan.
 Under inspektionen blev  

 Munkehattens fællesarealer og enkelte af beboernes værelser og personalets  

 faciliteter besigtiget i begge afdelinger.
På tidspunktet for  

 inspektionen boede der 24 beboere på Munkehatten.
Det blev oplyst at  

 bostedets  

 faste pladser har en belægningsprocent på 100, mens belægningsprocenten for  

 aflastningspladsen i 2001 udgjorde 58. Det blev endvidere oplyst at der på  

 tidspunktet for inspektionen var 3-4 personer på venteliste til en plads på  

 Munkehatten.
På tidspunktet for  

 inspektionen var der 11 fastansatte pædagoger på Munkehatten 2 samt 3  

 omsorgsmedhjælpere.
På Munkehatten 4 var der 13 fastansatte pædagoger.  

 Herudover er der en forstander, en pedel, køkkenpersonale,  

 rengøringspersonale  

 og en kontorassistent.
Hertil kommer et vikarkorps på ca. 20 personer der  

 alle  

 er omsorgsmedhjælpere.
 Munkehatten har fælles  

 ledelse med aktivitets- og samværstilbuddet Bjergegården.
 3. Bygningsmæssige forhold mv.
Under rundgangen havde jeg  

 lejlighed til at se Munkehattens fællesarealer, personalets faciliteter og  

 enkelte af beboernes værelser.
Mange af beboerne var på det tidspunkt i  

 dagtilbud, herunder beskyttet beskæftigelse, og de fleste værelser var  

 således  

 tomme under rundgangen.
3.1. Bygninger Munkehatten er beliggende ca.  

 7 km sydøst for Odenses centrum og i umiddelbar nærhed af den stærkt  

 trafikerede Ørbækvej hvor bl.a. et stort indkøbscenter, Rosengårdcenteret,  

 har  

 adresse.
Der er dog også nem adgang til naturområder fra bostedet.
Munkehatten udgøres som nævnt  

 af to afdelinger, Munkehatten 2 og Munkehatten 4, som er bygget sammen med  

 den  

 oprindelige bygning.
De to afdelinger er opdelt i fem mindre boenheder.
Bygningsmæssigt er  

 Munkehatten 4 stilistisk tilpasset det oprindelige hus.
Byggeriet er  

 overvejende i røde mursten med hvide spær og vinduesrammer og rødt tegltag.  

 Husene er i ét plan.
Munkehatten 2 har kælder.
Særligt i det nye byggeri er  

 tag  

 og vægge i vidt omfang gennembrudt af glaspartier som medvirker til at give  

 en  

 fornemmelse af det ydre miljø inde fra huset.
Det ujævne terræn er udnyttet  

 ved  

 opførelsen af den nye, større bygning som visuelt udgør en klynge som samles  

 om  

 en spids i form af et højloftet mødelokale.
Det ældre, lavest beliggende  

 byggeri er knyttet til det nye byggeri med en gang med hældning.  

 Gangforløbene  

 i det nye byggeri har ovenlysvinduer.
De to afdelinger har hver sin  

 hovedindgang.
Dørene åbner automatisk.
De låses om natten for at undgå  

 indbrud.  

 Alle yderdøre er forsynet med ramper.
 Det er mit hovedindtryk at de  

 bygningsmæssige rammer og vedligeholdelsesstandarden på Munkehatten generelt  

 er  

 meget gode.
Det blev under inspektionen  

 oplyst at byggeriet reelt er forældet idet alle nye handicapboliger der i dag  

 bygges i amtet, er indrettet som lejligheder på ca. 67 m2  

 med eget  

 bad/toilet og tekøkken og med henholdsvis ét eller to rum afhængig af hvad  

 der  

 er mest hensigtsmæssigt i forhold til brugergruppen.
Munkehatten er bygget  

 efter en ældre byggelovgivning.
Amtet er i gang med en bygningsmæssig  

 gennemgang af de eksisterende botilbud hvorefter der vil blive foretaget en  

 prioritering  

 af indsatsen til forbedring af det eksisterende byggeri.
Amtet foretager en  

 prioritering af de økonomiske ressourcer i forhold til hvilke eksisterende  

 bosteder der trænger mest.
Amtet har mange projekter i gang vedrørende ud- og  

 ombygning af boliger således at amtet i videst muligt omfang lever op til de  

 nugældende standarder for bosteder.
Det var på tidspunktet for inspektionen  

 ikke umiddelbart muligt at sige noget om tidshorisonten for ombygning af  

 Munkehatten.
3.2. Fællesarealer Byggeriets indretning bærer  

 tydeligt præg af at samtlige beboere er kørestolsbrugere.
Beboernes  

 fællesområder er sparsomt møbleret, rummelige og nemme at overskue.
Gangene  

 er  

 anlagt i overskuelige forløb og holdt fri for forhindringer og tilfældigt  

 rod.  

 Enkelte steder er der nicher i væggene med plads - og nem adgang - til  

 forskellige handicaphjælpemidler mv.
Alle gulve er belagt med linoleum og  

 holdt  

 fri for forhindringer.
De gulvarealer som grænser op til vægge, samt knæk i  

 gangforløbene er markeret med farve- eller mønsterbrud i gulvbelægningen.
Generelt forekommer rummene i  

 byggeriet åbne og lyse.
Der er store glaspartier i mange lokaler, og der er  

 mange ovenlys.
Lofterne er hvide.
Væggene er udækkede mursten, nogle steder  

 malet hvide eller i klare farver.
Også gardiner og andre tekstiler er i klare  

 farver.
Monotonien i de tomme rum er søgt brudt med potteplanter, plakater og  

 billeder på væggene, bløde møbler mv.
Rundt omkring er der opslagstavler med  

 fotos af beboerne og personalet.
På døren ind til et rengøringsrum var der  

 f.eks. et foto af en medarbejder som er i færd med at vaske gulv.
På  

 fællesarealerne er der også - efter ønske fra beboerne - opsat individuelle  

 postkasser til beboerne.
3.2.1. Munkehatten 4 Munkehatten 4 udgøres af tre  

 mindre beboerhuse knyttet til et centralt hus som rummer  

 mødelokale/aktivitetsrum, fælleskøkken og opholdsrum, kontorer og andre  

 faciliteter for personalet.
Bygningsmæssigt er de tre  

 beboerhuse ens.
Husene er opdelt i farverne grøn, gul og blå, og dette er  

 markeret ved bemaling af enkelte vægge/vægpartier i husene.
Hvert hus har plads til fire  

 beboere.
Beboerne har hver sit værelse og deler badeværelser to og to.
Midt i huset ligger beboernes  

 fællesområde som er en stor, rektangulær stue med et åbent køkken i den ene  

 ende og med adgang til terrasse i den anden.
Alle tre huse er indrettet  

 således  

 at der i den ene ende er et langt spisebord med stole omkring og i den anden  

 et  

 lille sofaarrangement ved det store vindue ud mod haven.
Der er tv og  

 musikanlæg i stuerne.
Nogle steder er der også en stor kvadratisk vandseng på  

 gulvet.
3.2.2. Munkehatten 2 Munkehattens oprindelige  

 bygning er forbundet med det nyere byggeri med en gang hvis ene væg har store  

 glaspartier, mens den anden bruges til ophængning af skiftende  

 kunstudstillinger som udlånes af et galleri.
For enden af gangen er en reol  

 med  

 bostedets lille bibliotek som primært rummer pædagogisk faglitteratur.
Der er  

 også en opslagstavle som medarbejderne bruger til opslag vedrørende  

 konstaterede problemer som kan have relevans for en arbejdspladsvurdering.
Munkehatten 2 er inddelt i  

 afsnittene blå og grøn.
De to afsnit ligger i forlængelse af hinanden,  

 adskilt  

 af en sektion med badeværelser og kontorer.
Begge afsnit har plads til seks  

 beboere, og i det ene er endvidere den aflastningsplads som Munkehatten råder  

 over.
De to afdelinger i  

 Munkehatten 2 kan beskrives som brede, åbne gangforløb hvor afdelingernes  

 fællesrum er placeret som nicher - én i hver afdeling.
Stuerne i Munkehatten  

 2  

 er store og rektangulære som i Munkehatten 4. I den ene langvæg, som vender  

 ud  

 mod haven, er der store vinduer og en terrassedør.
Langs den anden langvæg er  

 de fleste af beboernes værelser placeret på række.
Stuerne er stort set  

 indrettet ligesom i Munkehatten 4, med køkken, spisebord, sofaarrangement, tv  

 og musikanlæg.
Der er skrånende lofter i  

 stuerne, og det har på grund af lofternes udformning i hele det oprindelige  

 byggeri ikke hidtil været muligt at etablere skinner overalt som i  

 Munkehatten  

 4. Der er dog fundet en løsning til etablering af et skinnesystem som ikke  

 skæmmer rummene unødvendigt.
Løsningen er blevet godkendt af arbejdstilsynet.
 Overalt i begge afdelinger  

 var der pænt og rent, og der virkede hyggeligt og imødekommende.
3.3. Beboernes værelser Beboerne indretter selv deres  

 værelser bortset fra typen og opstillingen af sengen.
De fleste beboere har  

 af  

 sikkerhedsmæssige hensyn en hospitalsseng, men de beboere der selv kan komme  

 i  

 og ud af sengen, har mulighed for at medbringe deres egen seng, hvilket  

 enkelte  

 har gjort.
De fleste af de besigtigede værelser gav et godt indtryk af  

 beboernes interesser og personlighed.
En beboer havde en stor plade med en  

 elektrisk togbane i et hejseværk under loftet og fotos af tog på væggen.
En  

 anden havde en brudekjole hængende på en bøjle i vinduet.
Flere havde talrige  

 private fotos og reoler og vitrineskabe med nips, stereoanlæg og tv.
Enkelte  

 havde pc.
Værelsernes indretning var nogle steder mere spartansk end andre.  

 Der  

 var dog reoler og enkelte møbler samt personlige ting på alle de værelser som  

 blev besigtiget i forbindelse med inspektionen.
 Alle de besigtigede værelser  

 var pæne og rene, og mange steder var der velholdte planter i vindueskarmen.
3.3.1. Munkehatten 4 Beboernes værelser ligger to  

 og to på langsiderne af stuen, adskilt af et fælles badeværelse.
Værelserne  

 er  

 knap 20 m2  

 og har et stort vindue på den ene væg og et mindre på den  

 anden.
Placeringen af beboernes  

 senge er bestemt af en skinne som er monteret i loftet og løber fra beboerens  

 værelse til badeværelset.
Ved hjælp af skinnen og en påmonteret sele kan  

 beboeren flyttes fra sengen/værelset til badeværelset.
 Der er plads til at komme  

 rundt om sengen i kørestol.
Skinnerne i loftet er blot et  

 af de tekniske hjælpemidler som benyttes i bostedet, og som bl.a. gør det  

 muligt at flytte beboerne relativt ubesværet.
Tilstedeværelsen af disse  

 hjælpemidler præger ikke beboernes værelser og dagligstuer unødvendigt.
3.3.2. Munkehatten 2 Værelserne i Munkehatten 2 er  

 ca. 14-15 m2  

 og dermed noget mindre end værelserne i Munkehatten 4.  

 Pladsbegrænsningen var både mærkbar og synlig i de værelser som blev  

 besigtiget  

 i forbindelse med inspektionen.
Der er store vinduer på  

 værelserne.
Lofterne er relativt lave og medvirker således også til at  

 værelserne synes mindre rummelige end i Munkehatten 4. Det blev under  

 inspektionen oplyst at de lave lofter udgør et problem i forbindelse med  

 etablering af loftskinner.
Værelserne var pænt rengjort  

 og vedligeholdt.
I et af de besigtigede værelser var der på tidspunktet for  

 inspektionen iværksat etablering af en loftskinne, og døromgivelserne var  

 derfor beskadigede.
 Jeg går ud fra at arbejdet på  

 værelset nu er færdiggjort.
Det værelse som benyttes som  

 aflastningsplads, blev besigtiget.
Det var pænt indrettet og havde udsmykning  

 i  

 loftet og på væggene.
Der var ikke etableret skinne i loftet.
Den personlige indretning af  

 de enkelte værelser i begge afdelinger giver rummene et hyggeligt og hjemligt  

 præg.
Værelserne og deres indretning giver mig ikke anledning til  

 bemærkninger.
3.4. Toiletter/baderum De 12 beboere i Munkehatten 4  

 råder over sammenlagt 6 badeværelser samt et ekstra badeværelse med bl.a. et  

 spabad med ultralydsstråler som dels har en helende virkning på hudirritation  

 mv., dels fjerner snavs fra steder som ellers er vanskeligt tilgængelige.
De 13 beboere i Munkehatten 2  

 råder over sammenlagt 6 badeværelser placeret med 4 i en samlet enhed mellem  

 de  

 to afdelinger og yderligere et badeværelse i hver ende af afdelingen. 4 er  

 med  

 brusebad mens de sidste 2 er større badeværelser med badekar.
I et af de  

 store  

 badeværelser er der bl.a. et kuglebad.
I det andet er der bl.a. et badekar  

 med  

 venepumpemassage.
 Det blev under inspektionen  

 oplyst at de store badeværelser med badekar især benyttes på beboernes  

 hjemmedage hvor der er tid til et længere bad.
Badeværelserne er rummelige  

 og udstyret med brusestole eller badebårer.
Der er toilet og vask, skabe til  

 toiletsager og hylder til shampoo, håndklæder mv.
Der er højtsiddende vinduer  

 og fliser på væggene.
Badefaciliteterne er afskærmet med badeforhæng.
Alle de  

 besigtigede badeværelser var pænt vedligeholdt og rengjort.
I et af de små  

 badeværelser i Munkehatten 2 var toppen af cisternen sikret med tape idet en  

 af  

 beboerne vedvarende afmonterer denne og skiller indmaden ad.
 Der var ghettoblaster,  

 planter og andre hyggeelementer i alle Munkehattens store badeværelser.
 Samtlige bade- og toiletrum  

 har en meget handicapvenlig indretning, og de var rene og pæne.
3.5. Køkken I fælleskøkkenet tilberedes  

 frokost og aftensmad til beboerne og de tilstedeværende medarbejdere.
Der  

 serveres varm mad om aftenen.
Det er den køkkenansvarlige som bestemmer  

 menuen,  

 men der tages hensyn til beboernes eventuelle ønsker.
Det er dog fast  

 tradition  

 at hver af beboerne kan bestemme menuen én dag i december.
 Køkkenpersonalet har 56 kr.  

 pr. dag pr. beboer til indkøb til alle dagens måltider.
Der tilberedes ingen  

 specialkost som sådan, men der tages hensyn til eventuelle allergier mv. når  

 madplanen tilrettelægges.
En enkelt beboer er dog på en særlig fedtfattig  

 diæt.  

 Mange beboere er glade for tung mad, men i køkkenet bliver der lagt vægt på  

 at  

 maden er ernæringsrigtig.
Beboere som ikke kan tygge, får måltiderne som mos.
 Indholdet af beboernes  

 madpakker til de dage hvor de er ude af huset, aftales med den enkelte  

 beboer.  

 I køkkenet er der ophængt en plan for hvad de enkelte beboere ønsker sig på  

 madpakken, og hvornår de skal have madpakke med.
Køkkenet bliver tilset af  

 Fødevaredirektoratet, og det blev under inspektionen oplyst at køkkenlederen  

 fører en logbog hvor oplysninger kan tilbagefindes hvis der opstår problemer  

 som eventuelt kan skyldes dårlig hygiejne eller lignende.
Dette sker som led  

 i  

 den etablerede egenkontrol.
 Det fastansatte personale der  

 ønsker at spise med, betaler et fast månedligt beløb der trækkes over lønnen.  

 Vikarer med varierende timetal betaler for frokost direkte til  

 køkkenpersonalet.
 Køkkenet giver mig ikke  

 anledning til bemærkninger.
3.6. Mødelokale/aktivitetsrum Mødelokalet/aktivitetsrummet  

 er et meget stort, højloftet lokale som visuelt udgør byggeriets kerne.  

 Lokalet  

 kan opdeles i to rum ved hjælp af en skydedør.
Som mange andre steder i huset  

 er der store vinduespartier og en glasdør som giver adgang til en flisebelagt  

 terrasse.
Lokalet bruges bl.a. til det ugentlige personalemøde.
Møderne i forbindelse med  

 inspektionen foregik i den ene halvdel af lokalet.
Ud over tekøkken, bord og  

 stole var der en del AV-udstyr i denne del af rummet, og der stod en  

 symaskine  

 ved væggen.
 Rummet, der næsten er en sal,  

 har mange anvendelsesmuligheder og giver mig ikke anledning til bemærkninger.
3.7. Udendørsarealer Hele vejen rundt om byggeriet  

 er der små plæner og forskelligartede anlæg - f.eks. duftbede og springvand  

 som  

 kan stimulere sanserne.
Sansehaven er forsynet med plastarmering under  

 græsset  

 således at den er egnet til kørestole.
Der er også en lille udendørs scene og  

 plads til at grille om sommeren.
På byggeriets ene langside skærmer en  

 bøgehæk  

 af for trafikstøj mv.
En bred, jævn, flisebelagt sti giver mulighed for at  

 beboerne kan bevæge sig hele vejen rundt om byggeriet.
Til hver boenhed hører  

 en flisebelagt terrasse.
Ved indgangene til de to afdelinger er der større  

 flisebelagte områder og parkeringspladser hvor bl.a.
Munkehattens to busser  

 holder parkeret.
På den anden side af vejen ligger et psykiatrisk plejehjem.
 Munkehattens udendørsarealer  

 fremstod meget flotte og velholdte.
 Det blev i forbindelse med  

 inspektionen oplyst at få af de mest mobile brugere ofte selv tager på ture i  

 kørestol - f.eks. til Rosengårdcenteret for at handle.
 Dette giver mig ikke  

 anledning til bemærkninger.
3.8. Øvrigt I forbindelse med rundgangen  

 i Munkehatten blev også bostedets vaskerum besigtiget.
Der er to  

 vaskemaskiner,  

 to tumblere og en centrifuge i rummet.
 Der er som nævnt indrettet  

 kontorer til det administrative personale i Munkehatten 2. Endvidere er der  

 en  

 kælder med depot og omklædningsrum for personalet.
Det blev i forbindelse med  

 inspektionen oplyst at der efter ønske fra de pædagogiske medarbejdere er  

 søgt  

 om midler til opførelse af en fritliggende administrationsbygning.
Ud over de  

 praktiske og psykologiske fordele der ligger i at den administrative del af  

 bostedets drift fysisk distanceres fra beboernes hjem, vil en sådan udvidelse  

 øge Munkehattens kapacitet da der vil kunne oprettes en bolig i et af de  

 nuværende kontorlokaler.
Såvel beboernes værelser som  

 fællesarealerne er forsynet med brand- og røgalarmer.
Desuden er beboernes  

 værelser og alle toilet- og baderum forbundet i et kaldesystem således at der  

 på et display i opholdsstuen vises nummeret på den der kalder.
 Vedligeholdelsesstanden i  

 Munkehatten var generelt meget god, og der var rent og ryddeligt overalt.
4. Beboerne 4.1. Funktionsniveau Fælles for Munkehattens 24  

 beboere er at de alle har vidtgående fysiske og psykiske handicap, jf. den i  

 lov om social service, § 92, stk. 1, beskrevne persongruppe - personer,  

 som på  

 grund af betydelig og varigt nedsat fysisk eller psykisk funktionsevne har  

 behov for omfattende hjælp i almindelige daglige funktioner eller pleje,  

 omsorg  

 eller behandling, og som ikke kan få dækket disse behov på anden vis. Beboerne er som udgangspunkt  

 fordelt i de to afdelinger efter deres generelle funktionsniveau.
Det blev  

 oplyst at personaletildelingen fra amtets side er inddelt i fem niveauer  

 afhængig af beboernes funktionsniveau og behov for hjælp.
Munkehatten 4 er  

 således indplaceret på niveau 5 (tungere immobile) og tildelt 1,8  

 stilling  

 pr. beboer, mens Munkehatten 2 er vurderet til niveau 4 (lettere  

 immobile)  

 med den konsekvens at denne afdeling er tildelt 1,6 stilling pr. beboer.
Alle Munkehattens beboere har  

 fysiske handicap, er kørestolsbrugere og har et stort behov for behandling,  

 træning og pleje.
Beboerne er meget forskelligt udviklet.
Selv om beboerne  

 efter det oplyste ligger i den tunge ende og nogle beboere rent  

 udviklingsmæssigt befinder sig på et alderstrin svarende til ca. 9 måneder,  

 kan  

 andre beboere siges at være næsten aldersmæssigt udviklet.
De fleste beboere  

 har mangler i bevidsthed og begrebsverden, men enkelte kan handle selv  

 (f.eks.  

 i det nærliggende Rosengårdcenteret) og er rimelig trafiksikre.
En del af  

 beboerne er relativt velfungerende.
Beboerne er i stand til at  

 kommunikere på meget forskellige niveauer - lige fra nonverbalt sprog som  

 mimik  

 og kropssprog til forskellige grader af verbalt sprog.
En del beboere  

 benytter  

 sig af tegn-til-tale - en enkel og logisk form for tegnsprog der  

 gør tale  

 mere forståelig.
Flere beboere bruger Bliss-tavler til at kommunikere med ved  

 at udpege kendte symboler på tavlerne.
Tavlerne tilpasses den enkelte beboer.  

 Talemaskiner og computerprogrammer specialudviklet til handicappede har også  

 øget beboernes muligheder for at kommunikere.
Det blev oplyst at alle beboere  

 kan udtrykke modvilje hvis noget er dem imod.
Det blev oplyst at de fleste  

 beboere er ude af stand til at overskue og administrere de rettigheder og  

 muligheder som den sociale servicelov har givet dem, hvilket stiller  

 personalet  

 over for en betydelig udfordring.
Munkehattens personale har brugt og bruger  

 meget tid på at sikre beboerne størst mulig indflydelse på deres eget liv.
 Det blev oplyst at den øgede  

 medbestemmelse og indflydelse på eget liv der fulgte med serviceloven, har  

 været vanskelig at håndtere for de ældre beboere der har skullet  

 forholde sig  

 til et nyt regelsæt og de heraf følgende udvidede rammer.
Nogle af beboerne har boet hele  

 deres liv på en institution/i botilbud, mens andre har boet hjemme hos deres  

 forældre inden de flyttede ind på Munkehatten.
Alle beboerne har udsigt til  

 at  

 skulle blive boende på Munkehatten eller alternativt i et lignende botilbud.  

 Geografisk kommer beboerne alle fra Fyns Amt.
De fleste beboere får  

 medicin.
Mange er epileptikere, nogle får lykkepiller, og en enkelt har en  

 psykose.
Ordinering af medicin sker hos beboerens praktiserende læge - enten  

 når denne kommer på Munkehatten eller under besøg i dennes konsultation.
Den  

 ordinerede medicin opbevares indelåst og udleveres af det pædagogiske  

 personale.
Medicinen doseres for en uge ad gangen.
Det pædagogiske personale  

 og  

 nattevagten (social- og sundhedsassistenter) har adgang til medicinskabet.
Ud  

 over beboernes ordinerede medicin indeholder medicinskabet forskellig  

 håndkøbsmedicin, f.eks. hovedpinepiller.
Munkehatten har gode  

 erfaringer med et lægehus (to læger) der har et nuanceret syn på  

 udviklingshæmmede der ikke altid kan give udtryk for hvor det gør ondt.
De  

 fleste beboere er efterhånden blevet tilknyttet denne lægepraksis.
Under en samtale med  

 forældrene til en beboer på Munkehatten blev Munkehattens praksis for  

 udlevering af medicin til beboerne drøftet.
Specielt vedrørende de beboere  

 der  

 har epilepsi, hvor doseringen af medicinen løbende ændres, var forældrene  

 bekymrede for om beboerne får den rigtige mængde på de rigtige tidspunkter.  

 Denne bekymring udsprang af at Munkehattens personale ikke har  

 sundhedsuddannelser eller medicinske uddannelser.
Jeg forstod at  

 medicinudleveringen tidligere havde været genstand for drøftelser mellem  

 Munkehattens ledelse og de pårørende, og at proceduren for udlevering var  

 blevet strammet op.
Munkehattens ledelse oplyste  

 at der på Munkehatten 2 havde været gjort forsøg med færdigpakket medicin fra  

 apoteket der blev doseret til den enkelte beboer og derefter leveret til  

 Munkehatten.
Det var Munkehattens erfaring at der på den vis skete flere fejl  

 end når Munkehattens personale selv står for det.
Dette skyldtes, så vidt jeg  

 forstod, primært at apoteket ikke havde mulighed for at administrere en op-  

 og  

 nedtrapning ved overgang til ny medicin, og at det var vanskeligt at følge  

 med  

 i lægens doseringsændringer der oftest sker med kort varsel.
 På min forespørgsel blev det  

 oplyst at Munkehatten leverer al restmedicin tilbage til apoteket.
 Jeg anmoder om at få oplyst i  

 hvilket omfang Munkehatten sikrer at der ikke sker misbrug og omsætning af  

 medicin, herunder hvilken kontrol Munkehatten har hermed.
Alle beboere modtager tilbud  

 om beskæftigelse i dagtilbud - dagcenter, daghjem eller beskyttet værksted.  

 Enkelte har fravalgt tilbuddet på grund af alder og er blevet pensioneret.
I  

 2001 var enkelte beboere i skoletilbud.
Beboerne på Munkehatten modtager et  

 dagtilbud på 60 pct. af et fuldtidsophold på linje med Fyns Amts øvrige  

 bosteder. 60 pct.-tilbuddet betyder at beboerne er i dagtilbud tre dage om  

 ugen  

 og således har fire dage hjemme på Munkehatten.
Det fremgår af Munkehattens  

 årsrapport fra 2001 at det er Munkehattens opfattelse at de besparelser der  

 har  

 været på daghjemsområdet, og som har betydet at brugere af amtskommunale  

 botilbud alene tilbydes 60 pct.-dagtilbud, er diskriminerende og bør  

 afskaffes.  

 Nedskæringerne på dagtilbuddene har efter det oplyste betydet at Munkehatten  

 har dobbelt så mange beboere hjemme hver dag som tidligere.
Af referatet af  

 tilbagemeldingsmødet med amtet den 14. september 2000 vedrørende  

 dialograpport  

 fra Munkehatten fremgår det at nedskæringen af dagtilbuddet til 60 pct. er  

 gået  

 bedre end forventet.
Nedskæringen har haft den positive effekt at der er  

 bedre  

 tid om morgenen fordi færre beboere nu skal ud af huset på samme tid.
Det  

 fremgår også at Munkehatten selv har valgt at disponere det nedsatte  

 dagtilbud  

 således at beboerne er i dagtilbud hele dage.
For bedre at kunne tilbyde  

 aktiviteter for de hjemmeværende beboere har Munkehatten ansat en aktivitets-  

 og beskæftigelsesmedarbejder (30 timer ugentligt pr. 1. september 2001) der  

 efter det oplyste gør et stort stykke arbejde for at aktivere beboerne.
Når  

 det  

 øvrige personale har mulighed for det, deltager det også i aktiviteterne, og  

 dermed kan flere beboere deltage.
Aktivitetsmedarbejderen udarbejder en  

 ugeplan  

 så det er muligt at følge med i hvornår de forskellige aktiviteter foregår.  

 Munkehatten oplyste at både beboere, pårørende og personale er glade for det  

 øgede aktivitetsniveau hjemme på Munkehatten.
4.2. Beboernes økonomiske forhold Alle beboerne modtager  

 højeste førtidspension - en enkelt beboer der på tidspunktet for inspektionen  

 netop var fyldt 70 år, modtager dog nu folkepension.
Beboerne betaler selv  

 for  

 opholdet på Munkehatten og for el, vand, varme og kost.
Hertil kommer et  

 beløb  

 til drift af og opsparing til Munkehattens to busser.
For alle beboere laves  

 en  

 beboerkontrakt der er en aftale om betaling af sådanne ydelser.
Nogle ydelser  

 er obligatoriske (f.eks. husleje og varme), mens andre er frivillige (f.eks.  

 drift af og opsparing til busserne). Huslejen er lidt dyrere i Munkehatten 4  

 end i Munkehatten 2 da værelserne er lidt større, men alle beboerne betaler  

 ca.  

 6.500 kr. om måneden for opholdet på Munkehatten.
Beboerkontrakterne indgås  

 med  

 den enkelte beboer idet ingen af beboerne er umyndiggjorte (to beboere har en  

 værge), men de pårørende/værgen får kopi af kontrakten, der er et vilkår for  

 at  

 bo på Munkehatten.
 Jeg modtog kopi af to sådanne  

 standardskemaer til beboerkontrakter.
Alle beboere har en  

 kontaktperson tilknyttet med hvem de laver aftaler om lommepenge, opsparing  

 og  

 andet.
Aftalerne administreres af kontaktpersonen der også har fuldmagt til  

 at  

 hæve penge på beboerens konto.
Kontaktpersonen udarbejder et månedsregnskab  

 for  

 beboerens forbrug hvorefter afdelingslederen gennemgår bilagene.
For en  

 enkelt  

 beboers vedkommende er det de pårørende der administrerer økonomien.
Efter det oplyste har  

 Munkehatten ikke problemer med pårørende der ønsker indsigt i beboernes  

 økonomi.
Nogle pårørende følger med i beboernes økonomiske forhold, og nogle  

 får udbetalt de udgifter beboeren sparer ved f.eks. at tilbringe weekenden  

 hjemme hos forældrene.
For de beboeres vedkommende der har en værge, oplever  

 kontaktpersonerne ikke vanskeligheder ved at få penge til beboernes  

 aktiviteter  

 mv.
Mange beboere får efter aftale mellem de pårørende og kontaktpersonen  

 lommepenge med på weekend eller udflugter med de pårørende således at  

 beboeren  

 har mulighed for at købe lidt ind.
De fleste beboere har et  

 månedligt overskud på ca. 3-4.000 kr.
Der spares ikke op så der opstår store  

 formuer, men pengene bruges på ferieture, weekendophold, tøj og aktiviteter.  

 Efter det oplyste er der enkelte beboere der har formue, men de fleste  

 beboere  

 bruger deres rådighedsbeløb, og nogle har som følge af deres funktions- og  

 aktivitetsniveau svært ved at få økonomien til at hænge sammen.
De fleste  

 beboere sparer op til rejser og andre udflugter.
 Jeg anmoder om oplysning om  

 hvorvidt bostedets revisor også undersøger administrationen af beboernes  

 økonomi, f.eks. når der foretages kasseeftersyn på bostedet.
Jeg anmoder om at få oplyst  

 hvorvidt amtet har fastsat retningslinjer for personalets administration af  

 beboernes økonomi for at sikre beboerne mod misbrug og personalet mod  

 mistanke  

 herom.
Såfremt dette er tilfældet, beder jeg om at modtage en kopi af disse  

 retningslinjer.
4.3. Ledsageordning Efter servicelovens § 78,  

 stk. 1, yder kommunen 15 timers ledsagelse om måneden til personer under 67  

 år  

 der ikke kan færdes alene på grund af betydelig og varigt nedsat fysisk eller  

 psykisk funktionsevne.
Efter servicelovens § 81 er det amtet der yder en  

 sådan  

 hjælp til personer der har ophold i boformer efter lovens §§ 92-94 eller i  

 boliger efter § 115, stk. 4, jf. § 105, stk. 2, i lov om almene boliger samt  

 støttede private andelsboliger m.v., såfremt boligen er oprettet af eller  

 efter  

 aftale med amtet.
Ledsageordningen gælder for personer mellem 18 og 67 år, og  

 der er mulighed for at opspare timer inden for en periode på seks måneder.  

 Timer der er opsparet, men ikke forbrugt, bortfalder efter seks måneder.
Det  

 er  

 en forudsætning for anvendelse af ordningen at den pågældende kan give udtryk  

 for et ønske om individuel ledsagelse (ikke nødvendigvis verbalt) uden  

 socialpædagogisk indhold.
Der kan tildeles ledsagelse til f.eks. kulturelle  

 arrangementer, svømning, ridning, familiefester, fysioterapi mv.
Brugeren  

 skal  

 afholde udgifter til befordring, billetter mv. for sig selv og for ledsageren  

 under ledsagelsen.
Beboerne på Munkehatten  

 bevilges forlods 7-8 timers ledsagelse pr. måned, men mange beboere søger (og  

 bevilges) 7 timer ekstra, f.eks. til ledsagelse efter kl. 22,  

 sportsarrangementer om søndagen eller andre arrangementer som Munkehatten  

 ikke  

 har mulighed for at tilbyde.
Ofte ser beboerne forskellige kulturelle  

 arrangementer omtalt i tv og får ad den vej lyst til at deltage.
Enkelte  

 beboere får ideer fra aviser.
Ledsagerne, der i princippet  

 kan være hvem som helst beboeren ønsker, lønnes af amtet.
Munkehatten har  

 fået  

 tilladelse af amtet til at benytte egne pædagogiske vikarer idet der ikke i  

 Fyns Amt er et ledsagerkorps.
Under inspektionen modtog jeg  

 kopi af en afgørelse om ledsagelse efter servicelovens § 78 hvor amtets  

 handicapafdeling, fagligt kontor, efter ansøgning bevilger 7 timers  

 ledsagelse  

 pr. måned.
Det fremgår af afgørelsen at amtet ved afgørelsen har lagt til  

 grund  

 at ansøgeren i forbindelse med sit boophold på Munkehatten generelt modtager  

 ca. 7 timers ledsagelse om måneden.
Det fremgår også at ledsagelsen vil blive  

 udført af en til Munkehatten knyttet vikar.
Afgørelsen kan påklages til Det  

 Sociale Nævn, Fyns Statsamt inden for en 4-ugers-frist fra modtagelsen af  

 afgørelsen.
4.4. Vedligeholdelse af hjælpemidler Munkehattens ledelse oplyste  

 på det afsluttende møde at Munkehatten for nylig har indgået en aftale med et  

 firma om servicering af beboernes kørestole og andre hjælpemidler som  

 ledelsen  

 håber kommer til at virke hensigtsmæssigt.
Firmaet har et såkaldt rullende  

 værksted således at reparationer mv. kan foretages på stedet.
Den ansatte  

 pedel  

 klarer selv akut opståede problemer.
 Kørestole og andre  

 hjælpemidler vaskes eller damprenses efter en fast plan af nattevagterne.
4.5. Adgang til frisk luft Ledelsen oplyste at beboerne  

 ikke som en fast rutine kommer ud i frisk luft hver dag, men at de beboere  

 der  

 ønsker det, kan komme det.
Efter det oplyste er der størst interesse blandt  

 beboerne for at gå tur til en nærliggende kiosk.
Enkelte beboere kan på egen  

 hånd færdes i nærområdet der har mange naturstier som er egnede for  

 kørestole.  

 Andre kører alene rundt på Munkehattens område.
Munkehattens egne grønne  

 arealer benyttes meget af beboerne.
Om sommeren lever beboerne udenfor det  

 meste af dagen.
 Jeg lægger herefter til grund  

 at alle beboere som ønsker det, som altovervejende hovedregel kommer ud og  

 får  

 frisk luft hver dag.
 Såfremt denne opfattelse ikke  

 er korrekt, beder jeg om at modtage underretning herom.
4.6. Rygepolitik Munkehatten ønsker at være et  

 røgfrit bosted.
På tidspunktet for inspektionen var der ingen rygere blandt  

 beboerne.
En enkelt beboer havde en kæreste der røg.
På beboernes værelser er  

 det den enkelte beboer der bestemmer om der må ryges.
For personalets vedkommende  

 er der udarbejdet en rygepolitik.
Det fremgår heraf at der alene må ryges i  

 personalestuerne på begge Munkehattens afdelinger.
Afdelingerne kan eventuelt  

 aftale faste tidspunkter hvor der må ryges.
Under inspektionen blev det  

 oplyst  

 at personalet p.t. kun må ryge udendørs.
Jeg går ud fra at beboerne -  

 såfremt der flytter rygere ind på bostedet - er med til at bestemme  

 rygepolitikken for deres fællesarealer.
Jeg er opmærksom på at det forhold at  

 bostedet er beboernes hjem - og samtidig de ansattes arbejdsplads - og at det  

 således er beboernes beslutning om der må ryges eller ej, kan give nogle  

 problemer i forholdet mellem serviceloven og arbejdsmiljøloven idet der skal  

 foreligge en egentlig rygepolitik for et serviceareal.
 Jeg foretager mig ikke  

 yderligere vedrørende rygepolitikken.
 Det blev oplyst at beboerne  

 af hensyn til brandfaren anbefales ikke at have åben ild på værelserne.  

 Enkelte  

 har dog stearinlys i ikkebrandbare stager.
 4.7. Alkohol mv.
Det blev under inspektionen  

 oplyst at flere af beboerne nyder alkohol, men at der ikke er problemer  

 hermed.  

 Efter det oplyste lå én beboers forbrug af øl dog i perioder på 5-6 øl om  

 dagen.
Det blev oplyst at beboeren der er spastiker, på denne vis opnår en  

 afslappende effekt.
Efter personalets opfattelse kan den pågældende  

 kortvarigt  

 være så påvirket at han kan komme til skade.
Den pågældende bruger egne penge  

 på indkøbet af øl.
 Jeg foretager mig ikke videre  

 vedrørende dette spørgsmål.
4.8. Beboerrådsmøder I begge Munkehattens to  

 afdelinger holdes der ca. en gang om måneden beboerrådsmøde hvor alle  

 afdelingens beboere deltager.
Nogle beboere deltager meget aktivt, mens  

 møderne  

 for andre mere er hyggemøder.
På møderne underrettes beboerne om  

 personaleændringer, personalekurser og ferier mv.
Beboerne taler om hvad de  

 har  

 lavet siden sidste møde, hvilke planer der er for den næste måned, hvem der  

 har  

 fødselsdag inden næste møde, hvilke ønsker de har, f.eks. til deltagelse i  

 arrangementer uden for huset, og hvilke ønsker de har til mad.
Det fremgår af de tre  

 modtagne kopier af referaterne fra sådanne møder at beboerne har mange ønsker  

 til aktiviteter, og at aktivitetsniveauet er højt blandt beboerne.
Således  

 omtales fx ferieture til Holland og Tyskland, en høstfest, forslag om  

 kalendergaver i december og et besøg i løveparken i Givskud.
4.9. Samrådsmøder Munkehatten har etableret et  

 samråd bestående af forældre, pårørende og medarbejderrepræsentanter der  

 planlægger og gennemfører forskellige arrangementer, f.eks. sommerfest,  

 julefrokost, banko og foredrag.
På disse møder orienteres de pårørende om  

 væsentlige forhold vedrørende Munkehatten, f.eks. ændringer i personale,  

 ændrede økonomiske forhold, venteliste, ansøgninger om nye hjælpemidler mv.
 Samrådet består efter det  

 oplyste af fem forældre/pårørenderepræsentanter der vælges ved  

 julearrangementet, tre ledere fra Munkehatten og en repræsentant fra hver af  

 Munkehattens to afdelinger.
Alle forældre/pårørende  

 modtager kopi af referaterne af disse møder og modtager på denne vis  

 orientering om hvad der sker på Munkehatten.
Det fremgår af referatet fra  

 samrådsmødet den 9. september 2002 at der har været diskussion om postgangen  

 til beboerne.
Det blev påpeget at ikke al post åbnes samme dag som den er  

 modtaget.
Det fremgår at der vil blive strammet op på dette.
 Jeg går ud fra at beboerne nu  

 modtager deres post samme dag som posten modtages på Munkehatten.
5. Samtale med beboerrepræsentanter Under inspektionen havde jeg  

 som nævnt ovenfor samtaler med fire beboere og et forældrepar til en femte  

 beboer.
 Samtalen gav anledning til at  

 konkrete spørgsmål blev taget op med ledelsen under inspektionen, jf.  

 ovenfor.  

 Beboerne og de pårørende har modtaget særskilt skriftligt svar på de  

 spørgsmål  

 som blev bragt op.
6. Lukkede døre Som omtalt ovenfor blev det  

 under inspektionen oplyst at alle døre til bostedet som fast udgangspunkt er  

 åbne.
Hoveddørene til de to afdelinger er forsynet med automatisk  

 døråbningsfunktion.
Dørene til bostedet er låst om natten for at sikre  

 beboerne  

 mod uvedkommende besøg.
Munkehatten havde på  

 tidspunktet for inspektionen ikke beboere der målrettet ønsker at stikke af  

 fra  

 stedet.
Der har efter det oplyste tidligere været enkelte beboere der  

 forsøgte  

 at stikke af.
For at forhindre en af disse tidligere beboere i at stikke af  

 nedsattes hastigheden på den pågældendes kørestol, og der blev monteret en  

 alarm der afslørede når den pågældende forlod Munkehatten, således at  

 personalet havde lettere ved at opdage det og indhente den pågældende der var  

 til fare for sig selv og andre i trafikken idet den pågældende beboer  

 færdedes  

 på større veje.
Servicelovens kapitel 21 om  

 magtanvendelse og andre indgreb i selvbestemmelsesretten giver en udtømmende  

 opregning af hvilke tvangsmæssige foranstaltninger der lovligt kan  

 iværksættes  

 på det sociale område.
Bestemmelsen i § 109, stk. 1, lyder:
Formålet med bestemmelserne  

 i dette afsnit er at begrænse magtanvendelse og andre indgreb i  

 selvbestemmelsesretten til det absolut nødvendige.
Disse indgreb må aldrig  

 erstatte omsorg, pleje og socialpædagogisk bistand. Bestemmelserne i §§ 109 b og 109  

 c indeholder regler om fastholdelse og tilbageholdelse i boligen mv.  

 Bestemmelserne lyder:
 § 109 b.  

  

 Kommunen eller amtskommunen kan træffe afgørelse om at  

 anvende fysisk magt i form af at fastholde en person eller føre denne til et  

 andet opholdsrum, når der er nærliggende risiko for, at personen udsætter sig  

 selv eller andre for at lide væsentlig personskade, og forholdene i det  

 enkelte  

 tilfælde gør det absolut påkrævet.
 § 109 c.  

  

 Under samme betingelser som i § 109 a kan kommunen eller  

 amtskommunen træffe afgørelse om at anvende fysisk magt i form af at  

 fastholde  

 en person for at forhindre denne i at forlade boligen eller for at føre denne  

 tilbage til boligen.
Stk. 2.  

  

 Kommunen eller amtskommunen træffer afgørelse om, for  

 hvilken periode tilbageholdelse i boligen kan anvendes, og vurderer løbende,  

 om  

 en mindre indgribende foranstaltning kan anvendes. Kommunens eller amtets  

 beslutninger efter bestemmelserne skal forelægges det sociale nævn til  

 godkendelse såfremt de træffes mod den pågældendes vilje, jf. servicelovens §  

 109 f.
Bestemmelsen er medtaget nedenfor.
 Der er således ikke i lov om  

 social service hjemmel til at holde alle døre aflåste på et bosted som  

 Munkehatten - ud over hvad der er sædvanligt i almindelig beboelse, dvs.  

 låsning af døre indefra om natten (eventuelt om dagen) for at forhindre  

 tyveri  

 eller besøg af uvedkommende.
 Jeg lægger til grund at  

 dørene på Munkehatten altid er ulåste (med undtagelse af om natten) således  

 at  

 de beboere der ønsker det, kan forlade stedet.
 Anvendelse af alarm, f.eks.  

 på en kørestol, for at forhindre beboerne i at forlade bostedet er omfattet  

 af  

 servicelovens § 109 a såfremt der er tale om udstyr der er egnet til at  

 opdage  

 at en person forlader boligen, eller til at opspore en person der har forladt  

 boligen, mens udstyr der er egnet til kontinuerligt at overvåge en persons  

 færden (f.eks. videokameraer og babyalarmer), ikke lovliggøres af  

 bestemmelsen,  

 jf. magtanvendelsesbekendtgørelsens § 3.
 Servicelovens § 109 a om  

 personlige alarm- og pejlesystemer er sålydende:
§ 109 a.
Kommunen eller amtskommunen kan træffe afgørelse om at  

 anvende personlige alarm- eller pejlesystemer for en person, når der er  

 nærliggende risiko for, at denne ved at forlade boligen udsætter sig selv  

 eller  

 andre for at lide væsentlig personskade, og forholdene i det enkelte tilfælde  

 gør det absolut påkrævet for at afværge denne risiko.
Stk. 2.  

  

 Kommunen eller amtskommunen træffer afgørelse om, for  

 hvilken periode de personlige alarm- eller pejlesystemer anvendes, og  

 vurderer  

 løbende, om en mindre indgribende foranstaltning kan anvendes. Denne bestemmelse skal ses i  

 sammenhæng med de ovenfor citerede bestemmelser i §§ 109 b og 109 c.
Beboerne  

 skal altid have mulighed for at komme ud når dette ønskes - medmindre det  

 drejer sig om en person for hvem der er truffet afgørelse efter servicelovens  

 §  

 109 a om at forhindre den pågældende i at forlade boligen.
 At risikoen er nærliggende,  

 indebærer ifølge vejledning om magtanvendelse og andre indgreb i  

 selvbestemmelsesretten (kapitel 9) at man med kendskab til den enkelte person  

 og personens livshistorie med overvejende sandsynlighed kan forudsige at den  

 pågældende ikke vil være i stand til at overskue at forlade boligen på egen  

 hånd på grund af manglende forståelse for f.eks. trafikale eller geografiske  

 forhold.
 Kommunens eller amtets  

 beslutninger efter denne bestemmelse skal også forelægges det sociale nævn  

 til  

 godkendelse såfremt de træffes mod den pågældendes vilje, jf. servicelovens §  

 109 f.
 Jeg går ud fra at der i det  

 konkrete tilfælde var truffet beslutning om anvendelse af personalarmen, og  

 at  

 denne var godkendt af det sociale nævn hvis indgrebet skete mod den  

 pågældendes  

 vilje.
 Jeg foretager mig ikke videre  

 vedrørende dette spørgsmål.
7. Magtanvendelse For personer over 18 år med  

 betydelig og varigt nedsat psykisk funktionsevne gælder reglerne i lov om  

 social service, kapitel 21 om magtanvendelse og andre indgreb i  

 selvbestemmelsesretten.
I medfør af § 109 m i lov om social service har  

 socialministeren udstedt bekendtgørelse nr. 870 af 30. november 1999 om  

 magtanvendelse og andre indgreb i selvbestemmelsesretten over for voksne  

 efter  

 kapitel 21 i lov om social service som ændret ved bekendtgørelse nr. 269 af  

 13.  

 april 2000. Det overordnede formål med bestemmelserne er at begrænse  

 magtanvendelsen mest muligt (jf.
Socialministeriets vejledning om  

 magtanvendelse og andre indgreb i selvbestemmelsesretten over for voksne,  

 servicelovens § 67a og kapitel 21 - herunder pædagogiske principper af 16.  

 december 1999).
Det blev under inspektionen  

 oplyst at Munkehatten for alle beboere har søgt amtet (handicapafdelingen) om  

 tilladelse til forskellige former for fastspænding, f.eks. brug af seler i  

 kørestole, under bustransport, til toiletbesøg og anvendelse af sengeheste.  

 Amtet har i alle tilfælde givet tilladelserne, og da der efter det oplyste er  

 samtykke til indgrebene, har ingen sager af denne karakter været behandlet af  

 det sociale nævn.
Munkehatten oplyste at der på tidspunktet for inspektionen  

 pågik arbejde med at søge fornyelse af disse forskellige  

 fastspændingstilladelser.  

 Fastspænding er anvendelse af mekaniske tvangsmidler omfattet af reglerne om  

 magtanvendelse.
Munkehatten erfarede ved  

 orienteringen af forældre og pårørende om reglerne for magtanvendelse at  

 forældrene og de øvrige pårørende stod uforstående over for at der nu skulle  

 søges tilladelse til foranstaltninger som de opfattede som indlysende  

 nødvendige og fornuftige for at hindre beboerne i at komme til skade.
Nogle  

 gav  

 udtryk for at de ville klage over afgørelserne såfremt amtet ikke gav  

 tilladelse til anvendelse af beskyttelsesmidler.
Ofte beder beboerne selv om  

 bespænding da de ikke ønsker at falde.
Munkehattens medarbejdere oplevede  

 derfor ansøgningsperioden hvor bostedet fortsat anvendte de hidtidige  

 bespændinger, som vanskelig.
Sådan magtanvendelse er - ud  

 over af formålsbestemmelsen i § 109 - omfattet af bestemmelsen i § 109 d i  

 lov  

 om social service om anvendelse af beskyttelsesmidler.
Bestemmelsen er  

 sålydende:
 § 109 d.  

  

 Kommunen eller amtskommunen kan træffe afgørelse om at  

 anvende fastspænding med stofseler til kørestol eller andet hjælpemiddel,  

 seng,  

 stol eller toilet for at hindre fald, når der er nærliggende risiko for, at  

 en  

 person udsætter sig selv for at lide væsentlig personskade, og forholdene i  

 det  

 enkelte tilfælde gør det absolut påkrævet.
Stk. 2.  

  

 Kommunen eller amtskommunen træffer afgørelse om, for  

 hvilken periode de i stk. 1 omhandlede beskyttelsesmidler kan anvendes, og  

 vurderer løbende, om en mindre indgribende foranstaltning kan anvendes. Foranstaltninger af denne art  

 skal i medfør af § 109 f i lov om social service forelægges det sociale nævn  

 til godkendelse såfremt de træffes mod den pågældendes vilje.
Bestemmelsen i  

 §  

 109 f er sålydende:
 § 109 f.  

  

 Kommunens eller amtskommunens beslutninger efter §§ 109  

 a, c og d skal forelægges det sociale nævn til godkendelse, såfremt de  

 træffes  

 mod pågældendes vilje.
Stk. 2.  

  

 Forelæggelse for det sociale nævn i de tilfælde, der er  

 nævnt i stk. 1, skal indeholde en redegørelse for grundlaget for, at betingelserne for at sætte  

 foranstaltningerne i værk anses for opfyldt, den nødvendige faglige dokumentation for den nedsatte  

 funktionsevne, den socialpædagogiske hjælp og pleje efter kapitel 14,  

 der har været iværksat før indstilling om iværksættelse af  

 foranstaltningerne, den forventede periode, i hvilken foranstaltningerne  

 vil være nødvendige, og pårørendes og den eventuelle værges bemærkninger til  

 foranstaltningen.
Stk. 3.  

  

 Nævnets afgørelse om, hvorvidt beslutningerne efter stk. 1  

 kan godkendes, skal foreligge inden 1 uge efter, at nævnet har modtaget  

 kommunens eller amtskommunens beslutning.
Hvis nævnet ikke kan træde sammen,  

 inden fristen er udløbet, kan formanden for nævnet afgøre sagen efter § 71,  

 stk. 4, i lov om retssikkerhed og administration på det sociale område.
Ved  

 det  

 førstkommende møde i nævnet skal nævnet tage stilling til formandens  

 afgørelse.
Stk. 4.  

  

 Nævnet skal have godkendt beslutningerne efter stk. 1,  

 inden de kan sættes i værk.
Hvis det i særlige tilfælde er påkrævet at sætte  

 foranstaltningen i værk, inden det sociale nævns afgørelse foreligger, skal  

 beslutningen snarest muligt og senest inden 2 uger efter, at den er sat i  

 værk,  

 forelægges til godkendelse efter reglerne i stk. 1 og 2. Jeg har ikke mulighed for at  

 vurdere om anvendelsen af beskyttelsesmidlerne i de enkelte tilfælde er  

 berettiget - jeg har dog ikke grund til at antage at dette ikke er tilfældet.
 Enhver form for  

 magtanvendelse skal registreres og indberettes til kommunalbestyrelsen eller  

 amtsrådet i henhold til § 109 l, stk. 1, i lov om social service.
 Bestemmelsen i § 109 l, stk.  

 1, er sålydende:
Optagelse i særlige botilbud  

 efter § 109 e og enhver form for magtanvendelse, herunder magtanvendelse i  

 forbindelse med foranstaltninger efter §§ 109 a-d, skal registreres og  

 indberettes til kommunalbestyrelsen eller amtsrådet. Bestemmelsen indebærer at  

 hver gang der iværksættes indgreb i den personlige frihed, skal indgrebet  

 registreres og indberettes til kommunen eller amtskommunen.
Dette følger også  

 af magtanvendelsesbekendtgørelsens § 6. Det vil sige at både optagelse i  

 særlige botilbud efter § 109 e, lovligt iværksatte foranstaltninger efter §§  

 109 a-d, nødværge og nødret og endelig ulovlige indgreb skal registreres og  

 indberettes.
 Ifølge  

 magtanvendelsesbekendtgørelsens § 6 og Socialministeriets vejledning skal  

 indberetninger  

 efter servicelovens § 109 l ske på de af Socialministeriet udarbejdede  

 skemaer  

 som kan rekvireres hos ministeriet.
 Både amtet og Munkehatten gav  

 under inspektionen udtryk for at Socialministeriets skemaer til indberetning  

 efter servicelovens § 109 l var mangelfulde og kunne trænge til en  

 revidering.  

 Det blev bemærket at skemaerne ikke indeholdt felter til alle relevante  

 oplysninger hvorfor amtet ofte måtte anmode bostederne - og herunder  

 Munkehatten - om yderligere oplysninger vedrørende indgrebet før det var  

 muligt  

 at tage stilling til indberetningen.
 Som jeg gav udtryk for under  

 inspektionen, er jeg, såfremt Fyns Amt, Handicapafdelingen og Munkehatten  

 ønsker det, indstillet på at rejse spørgsmålet om skemaernes udformning over  

 for Socialministeriet.
 Som nævnt i indledningen  

 anmodede jeg under inspektionen om at modtage kopi af registreringer og  

 indberetninger af magtanvendelse foretaget af Munkehatten i perioden 1.  

 januar  

 2002 til datoen for inspektionen den 16. oktober 2002. Materialet blev  

 udleveret  

 til mig under inspektionen.
 Jeg modtog kopi af to  

 afgørelser af 2. oktober 2002 fra Fyns Amt, Handicapafdelingen, Fagligt  

 kontor,  

 vedrørende henholdsvis en tvangsanbringelse på toilet og tvangsmedicinering.
Det fremgår af afgørelsen om  

 tvangsanbringelse på toilet - hvor indberetningsskemaet ikke er vedlagt - at  

 personalet gennem 8½ time forsøgte at motivere den pågældende beboer til at  

 benyttet toilettet.
Da det ikke lykkedes, blev den pågældende mod sin vilje  

 af  

 personalet løftet fra sin kørestol over på toilettet.
Det blev under  

 inspektionen oplyst at anvendelsen af tvang var begrundet i risiko for  

 infektion.
 I afgørelsen skriver amtet  

 bl.a.:
 Handicapafdelingen vurderer  

 ikke, at ovenstående magtanvendelse er sket for at undgå væsentlig  

 personskade  

 i henhold til servicelovens § 109b.
Reglerne i servicelovens §  

 109b, er således ikke opfyldt, idet den siger: Fysisk magt kan anvendes i  

 form  

 af at fastholde en person eller føre denne til et andet opholdsrum, når der  

 er  

 nærliggende risiko for at personen udsætter sig selv, eller andre for at lide  

 væsentlig personskade og forholdene i det enkelte tilfælde gør det absolut  

 påkrævet. Jeg anmoder om at få oplyst  

 hvorvidt den pågældende afgørelse er påklaget til det sociale nævn i henhold  

 til servicelovens § 109 i.
 Amtet anmoder i afgørelsen om  

 at der udarbejdes et tillæg om magtanvendelse til den pågældende beboers  

 handleplan (plan i henhold til servicelovens § 111). På denne måde sikres den  

 faglige opfølgning på situationen.
 Jeg anmoder om at få oplyst  

 hvorvidt et sådant tillæg er udarbejdet.
 Magtanvendelse i form af  

 fastholdelse og føren er - ud over af formålsbestemmelsen i § 109 - omfattet  

 af  

 bestemmelsen om anvendelse af fysisk magt i § 109 b i lov om social service.  

 Bestemmelsen er sålydende:
§ 109 b.
Kommunen eller amtskommunen kan træffe afgørelse om at  

 anvende fysisk magt i form af at fastholde en person eller føre denne til et  

 andet opholdsrum, når der er nærliggende risiko for, at personen udsætter sig  

 selv eller andre for at lide væsentlig personskade, og forholdene i det  

 enkelte  

 tilfælde gør det absolut påkrævet. Beslutninger efter § 109 b  

 kan efter lovens § 109 i indbringes for det sociale nævn efter reglerne i  

 kapitel 10 i lov om retssikkerhed og administration på det sociale område.
Ifølge Socialministeriets  

 vejledning giver bestemmelsen adgang til akut at anvende magt i form af at  

 fastholde en person eller føre denne person til et andet lokale når dette er  

 nødvendigt for at undgå at den pågældende skader sig selv, eller når der i  

 konfliktsituationer er risiko for at den pågældende skader andre.
Et lovligt  

 indgreb i form af fastholdelse omfatter ifølge vejledningen aldrig vold såsom  

 føregreb, slag og spark.
Bestemmelsen giver heller ikke hjemmel til at føre  

 en  

 person til et lokale med aflåst dør da dette vil være ensbetydende med  

 administrativ frihedsberøvelse.
 Afgørelsen om fastholdelse  

 eller føren træffes i den akutte situation af personalet på bostedet efter en  

 konkret vurdering af hvornår der er behov for indgreb af denne karakter, og i  

 hvilken form.
Risikoen for at den  

 pågældende skader sig selv, andre beboere, personale eller andre personer  

 skal  

 være nærliggende og skal indebære at den pågældende udsætter sig selv eller  

 andre for at lide væsentlig personskade.
Der skal i den konkrete situation  

 være  

 en reel og begrundet risiko for at den pågældende beboer vil foretage  

 handlinger der er egnede til at personen skader sig selv eller andre - en  

 formodning herom er ikke tilstrækkelig.
 Magtanvendelse i form af  

 fastholdelse kan ikke lovligt finde sted i de tilfælde hvor risikoen for  

 personskade kan afværges på andre og mindre indgribende måder - indgrebet  

 skal  

 være absolut påkrævet.
 Jeg foretager mig ikke videre  

 vedrørende denne indberetning.
 Jeg modtog som nævnt også en  

 afgørelse vedrørende tvangsmedicinering af en beboer.
Jeg har i den forbindelse  

 modtaget kopi af otte indberetningsskemaer om tvangsmedicinering fra  

 Munkehatten.
Indberetningen er sket på Socialministeriets skema til  

 brug ved  

 foranstaltninger efter servicelovens § 109 b, nødværge, nødret og al anden  

 form  

 for magtanvendelse, § 109 l (skema 2).
Det fremgår af samtlige  

 skemaer - der vedrører den samme beboer - at den pågældende beboer otte gange  

 fordelt på fem dage har nægtet at tage sin epilepsimedicin.
Det drejer sig om  

 den 9., 10., 12. og 13. marts og den 18. juni 2002. Efter at det på  

 forskellig  

 vis var forsøgt at motivere beboeren til at tage pillerne, blev pillerne  

 presset ind i munden på den pågældende, enten alene eller skjult i f.eks. et  

 stykke ost, hvorefter den pågældende beboer på sædvanlig vis slugte pillerne.  

 I  

 de fleste tilfælde er indgrebets varighed angivet som ca. 10 sekunder.
Den  

 forudgående motivationsperiode varede op til 3½ time.
 På baggrund af disse otte  

 indberetningsskemaer traf Fyns Amt, Handicapafdelingen, Fagligt kontor, den  

 2.  

 oktober 2002 følgende afgørelse:
Det er handicapafdelingens  

 opfattelse, at de beskrevne situationer, ikke falder ind under reglerne om  

 magtanvendelse og andre indgreb i selvbestemmelsesretten jf.
Servicelovens  

 kap.  

 21, men henhører under Lov om patienters retsstilling.
 Iværksættelse af behandling  

 og pleje efter denne lov forudsætter imidlertid, at der foreligger et  

 samtykke  

 enten fra pågældende selv eller et stedfortrædende samtykke fra nære  

 pårørende  

 eller værgemål, hvor værgemålet omfatter helbredsforhold.
 Et samtykke har dog ingen  

 betydning såfremt pågældende modsætter sig behandlingen.
 Der skal samtidig gøres  

 opmærksom på, at pgl., nære pårørende eller værge med værgemål i forhold til  

 helbred, skal have mulighed for at klage over behandling i henhold til Lov om  

 patienters retsstilling § 33, som siger, at: Klager over forhold omfattet af  

 denne lov, kan indbringes for sundhedsvæsenets patientklagenævn.
I henhold til Servicelovens §  

 109i er sagen underlagt klageadgang til Det sociale Nævn, Statsamtet,  

 Slottet,  

 Nørregade, 5000 Odense C.
Pgl. og evt. nære pårørende kan indklage sagen ved  

 at  

 klage til Handicapafdelingen inden 4 uger fra de får tilsendt kopi af denne  

 skrivelse.
Handicapafdelingen er  

 opmærksom på de dilemmaer, der er i de nuværende regler om magtanvendelse.  

 Handicapafdelingen foretager sig dog ikke yderligere i denne sag. Lov nr. 482 af 1. juli 1998  

 om patienters retsstilling gælder for personer (patienter) der inden for  

 sundhedsvæsenet eller andre steder hvor der udføres sundhedsfaglig  

 virksomhed,  

 modtager eller har modtaget behandling af sundhedspersoner medmindre andet er  

 fastsat i lovgivningen, jf. lovens § 2. Loven handler om selvbestemmelse  

 (information og samtykke), aktindsigt, tavshedspligt og videregivelse af  

 helbredsoplysninger mv.
Loven finder anvendelse overalt inden for det  

 offentlige sundhedsvæsen samt i praksis også på institutioner inden for det  

 private sundhedsvæsen hvortil der er knyttet en autoriseret sundhedsperson.  

 Loven omfatter endvidere den behandling mv. der udføres af autoriserede  

 sundhedspersoner i sundhedsvæsenets regi, men uden for den almindelige  

 primære  

 og sekundære sektor, f.eks. inden for det sociale område - herunder plejehjem  

 og andre boformer.
Loven giver ikke hjemmel til tvangsbehandling.
Forholdet mellem serviceloven  

 og patientretssikkerhedsloven er omtalt i Socialministeriets vejledning om  

 magtanvendelse og andre indgreb i selvbestemmelsesretten (pkt. 6.4). Det  

 fremgår heraf at hvis en patient i ord eller handling tilkendegiver at  

 vedkommende ikke vil modtage pleje eller behandling, er der, uanset samtykke  

 fra værge eller pårørende, ikke hjemmel til at gennemføre plejen,  

 behandlingen  

 mv. med tvang.
Der kan således ikke iværksættes tvungen pleje eller  

 behandling  

 mv., herunder tandbehandling og indtagelse af medicin, hvis den varigt  

 inhabile  

 modsætter sig det.
 Jeg har forstået  

 handicapafdelingens afgørelse således at der efter afdelingens opfattelse  

 ikke  

 foreligger magtanvendelse i de i afgørelsen beskrevne situationer hvor  

 pillerne lægges i et stykke ost, presses let ind i munden, hvorefter  

 pgl.  

 spiser pillerne, men at situationerne indeholder en vurdering af  

 karakteren af  

 det nødvendige samtykke efter reglerne herom i lov om patienters retsstilling  

 der i henhold til lovens § 33 kan påklages til Sundhedsvæsenets  

 Patientklagenævn.
 Forud for min stillingtagen  

 til dette spørgsmål, herunder om episoderne er omfattet af lov om patienters  

 retsstilling, anmoder jeg om at få oplyst hvorvidt min forståelse af amtets  

 afgørelse er korrekt.
Under inspektionen blev det  

 oplyst at vanskeligheder med at få en beboer til at tage sin medicin typisk  

 forekommer når beboeren er inde i en depressiv periode.
Jeg forstod at amtet  

 til at begynde med ønskede indberetning af alle forekommende indgreb af  

 enhver  

 art, men at der nu er lagt et niveau hvorefter ikke alle indgreb indberettes.  

 Jeg forstod det således at Munkehatten efter den ovenfor citerede afgørelse  

 ikke længere indberetter sådanne hændelser.
 Jeg anmoder om at få oplyst  

 om denne forståelse er rigtig, herunder hvilke typer af indgreb  

 der ikke  

 længere indberettes, og på hvilken baggrund.
 8. Personaleforhold mv.
Jeg bliver ofte under  

 inspektioner af denne karakter mødt med bekymring over personalenormeringerne  

 fra beboernes og/eller beboerrepræsentanternes side.
Der udtrykkes forståelse  

 for at de ansatte gør hvad de kan, og at de ansatte ikke kan være mere end et  

 sted ad gangen.
Spørgsmålet om normeringerne influerer i høj grad på  

 hverdagen  

 - særligt hvis der er tale om nedskæringer.
Problemer vedrørende  

 normeringerne  

 opleves særligt når der er sygdom blandt personalet hvor der også skal bruges  

 tid på at skaffe en vikar.
8.1. Normeringerne Munkehattens  

 personalenormering er på 43,21 stilling hvori indgår en flex- og  

 skånejobsnormering på 0,81. Det blev oplyst at der på tidspunktet for  

 inspektionen var 11 fastansatte pædagoger på Munkehatten 2 samt 3  

 omsorgsmedhjælpere.
På Munkehatten 4 var der 13 fastansatte pædagoger.  

 Herudover er der en forstander, en pedel, køkkenpersonale,  

 rengøringspersonale  

 og en kontorassistent.
Hertil kommer et vikarkorps på ca. 20 personer der  

 alle  

 er omsorgsmedhjælpere.
Vikarnormeringen udgør efter det oplyste 5,14  

 stillinger.
Munkehatten har fælles  

 ledelse med aktivitets- og samværstilbuddet Bjergegården.
I normeringen  

 indgår  

 forstanderen derfor alene med 0,5 stilling.
 Af Munkehattens  

 personaleudskrift pr. 1. september 2002 fremgår det at Munkehatten ud over  

 forstanderen har 40 fastansatte medarbejdere, heraf 25 i fuldtidsstillinger.  

 Det blev oplyst at alle der arbejder mere end 8 timer om ugen, fastansættes.
Som nævnt sker tildelingen af  

 personale fra amtets side efter en inddeling i fem niveauer efter beboernes  

 funktionsniveau og behov for hjælp.
Munkehatten 4 er således indplaceret på  

 niveau 5 (tungere immobile) og tildelt 1,8 stilling pr. beboer  

 hvilket svarer  

 til 21,6 stillinger.
Munkehatten 2 er vurderet til niveau 4 (lettere  

 immobile) med den konsekvens at denne afdeling er tildelt 1,6 stilling  

 pr.  

 beboer, nemlig 20,8 stillinger.
Hertil kommer som nævnt 0,81 stilling til  

 fleks- og skånejob.
Denne normering baserer sig på et budgetprincip som  

 indebærer at amtet overlader ansvaret for ansættelserne (vagtplanen) til  

 forstanderen.
Det blev under inspektionen  

 oplyst at der i de tre huse i Munkehatten 4 altid er én medarbejder på  

 arbejde  

 pr. hus plus en ekstra, således at Munkehatten 4 bemandes med  

 fire ansatte.  

 Det fremgår af det materiale som jeg modtog forud for inspektionen, at der  

 også  

 på Munkehatten 2 er fire ansatte på arbejde i afdelingens to huse, dvs. to  

 ansatte i hvert hus.
Dette gælder efter det oplyste i tidsrummet fra kl. 6.30  

 til kl. 22.30. Der er altid en nattevagt på hver afdeling i tidsrummet kl.  

 23.00 til kl. 07.00.
 I weekender og på helligdage  

 er der på Munkehatten 2 otte medarbejdere til at dække døgnet, mens der på  

 Munkehatten  

 4 er syv medarbejdere.
 Det fremgår også af det  

 modtagne materiale at personaledækningen oftest er mindre ved personalets  

 ferie, efteruddannelse, sygdom og afspadsering.
Jeg anmoder om oplysning om  

 hvilke skridt bostedet har taget til at sikre at antallet af ansatte på  

 arbejde  

 ikke kommer væsentligt under fire ansatte pr. afdeling i dagtimerne.
Jeg  

 sigter  

 særligt til situationer hvor det på grund af sygdom eller lignende er  

 nødvendigt at tilkalde en vikar, men hvor forsøg herpå ikke lykkes.
 Det fremgår af Årsrapport  

 (dialograpport) 2000 at Munkehattens personale og beboere/pårørende ikke er  

 tilfredse med at Munkehatten 2 alene er vurderet til niveau 4 og ikke niveau  

 5  

 som Munkehatten 4. Rapporten indeholder følgende afsnit (s. 9) med  

 overskriften  

 Behov for ændret personalenormering:
 Efter udvidelsen af  

 Munkehatten med afd. 4 og de 12 tungere immobile nye beboere samt  

 den  

 kendsgerning, at afd. 2s beboere bliver mere plejekrævende og mindre  

 mobile  

 som følge af aldring, er det blevet mere og mere åbenlyst, at vores normering  

 baseret på begrebet lettere immobile ikke svarer til  

 virkeligheden.
36 forældre/pårørende har via  

 Forældresamrådet rettet skriftlig henvendelse til Handicapafdelingen i Fyns  

 Amt  

 og redegjort for denne problematik.
Ligeledes har ledelsen her på Munkehatten  

 fremsendt brev til Amtet og redegjort for samme problematik.
Munkehattens beboere er  

 relativt velfungerende rent intelligensmæssigt dog med stor forskel i  

 yderpunkterne, men karakteriseret ved alle at kunne kommunikere på et eller  

 andet niveau.
Ens intellekt har dog  

  

 intet  

  

 at gøre med ens mobilitet, og langt hovedparten af de 24 beboere er ubetinget  

 at betragte som tungere immobile.
 I modsætning til  

 intelligensmæssigt svagere fungerende beboere, hvis intellekt begrænser  

 omfanget  

 af deres begrebsverden, stiller de velfungerende beboere større  

 krav til  

 aktiviteter og oplevelser, og for manges vedkommende er de bevidste om, hvad  

 der findes af tilbud i nærsamfundet, og hvad de i kraft af deres manglende  

 mobilitet går glip af.
 Normerne for lettere  

 immobile svarer til 1,6 stilling pr. beboer og for tungere  

 immobile til 1,8  

 stilling pr. beboer.
 For Munkehattens vedkommende  

 ville en sådan opnormering svare til ca. 4 fuldtidsstillinger.
 I en tid, hvor strømningerne  

 politisk og i forhold til forældre/pårørende og div. brugerorganisationer går  

 mere og mere i retning af begreber som livskvalitet, brugeren i centrum,  

 pensionsudbetaling til § 92-området, ledsagerordning, den nye servicelov og  

 det  

 nye magtanvendelsescirkulære, bliver det mere og mere tydeligt, at  

 Munkehatten  

 ikke kan leve op til disse nye samfundskrav.
Vi kender nu resultatet af  

 den omflytning af ressourcer for handicapområdet, som 2001- gruppen har  

 afsluttet.
Munkehatten bliver tilgodeset med 1,54 stilling svarende til 3,7  

 pct. og er stort set lig med de ekstra bevillinger, vi havde i forvejen.
 I 2001-gruppens arbejdsforløb  

 var såvel afd. 2 som afd. 4 klassificeret som niveau 5 for begge afdelingers  

 vedkommende, men sidst i forløbet blev afd. 2 indplaceret på niveau 4 og afd.  

 4  

 på niveau 5. Vi er naturligvis glade for at få tilført 1,54 stilling  

 permanent,  

 men er stadig af den opfattelse, at begge afdelinger er berettiget til niveau  

 5.
Vi ser således ingen social  

 faglig logik i beslutningen, og betragter den mere som en måde at regne  

 baglæns på for at få regnestykket til at gå op. Jeg går ud fra at det løbende  

 bliver overvejet om der - også med henvisning til det anførte om aldring - er  

 grundlag for at forhøje personalenormeringen, herunder om der er grundlag for  

 at indplacere Munkehatten 2 på niveau 5. Jeg har i øvrigt ikke særlige  

 forudsætninger for at bedømme vurderinger vedrørende personalenormering og  

 justeringer heraf samt brugerprofilerne.
8.2. Sygdom og vikarer Forud for inspektionen modtog  

 jeg som nævnt forskelligt materiale vedrørende Munkehatten.
Jeg modtog  

 herunder  

 bl.a. kopier af forskellige udarbejdede personalepolitikker, herunder en  

 Sygdomspolitik - fastholdelse på arbejdspladsen.
I Krisepolitik på  

 Munkehatten af 14. november 2000 er der opstillet retningslinjer for  

 håndtering af kriser på Munkehatten.
Det fremgår heraf at kriser forstås både  

 som akut opståede (eller gentagne) episoder på arbejdspladsen - f.eks. vold,  

 trusler om vold fra beboerne eller akutte dødsfald - og som problemer i  

 privatlivet.
Det fremgår ikke af det modtagne materiale hvor ofte  

 medarbejderne  

 er udsat for fysiske og psykiske trusler fra beboernes side.
 Under inspektionen blev det  

 oplyst at fraværsprocenten blandt medarbejderne i 2001 var 5,4 pct. hvilket  

 er  

 en væsentlig forbedring i forhold til ca. seks år tidligere hvor fraværet var  

 på 13 pct. (svarende til ca. 2.000 fraværsdage). Fraværstallene dækker i det  

 væsentligste over langtidssygemeldinger, f.eks. efter arbejdsskader.
Munkehatten havde på  

 tidspunktet for inspektionen fem gravide medarbejdere der alle var sygemeldte  

 (fraværsmeldte) - nogle ufrivilligt - efter anvisning fra deres  

 læge.
Efter  

 det oplyste anbefaler myndighederne sygemelding hvis blot én beboer er  

 farlig.
De fleste ansatte erfarer at deres læge anbefaler  

 sygemelding under  

 henvisning til at fosterets velfærd er kvindens eget ansvar.
Det blev oplyst  

 at  

 Munkehattens personale taler meget om muligheder for  

 skånetjeneste for  

 gravide ansatte da langtidssygemeldingerne i forbindelse med graviditet  

 betyder  

 en belastning af vikarbudgettet.
En sådan tilrettelæggelse af det daglige  

 arbejde er dog vanskelig og betyder langt hen ad vejen at de øvrige  

 medarbejdere skal løbe hurtigere.
 Jeg anmoder om oplysninger om  

 hvorvidt Munkehatten har vanskeligheder med at skaffe vikarer.
 Jeg anmoder også om  

 oplysninger om hvorledes vikarkorpset er organiseret, herunder hvilket  

 kendskab  

 de enkelte tilkaldevikarer har til bostedet, og hvorledes proceduren for  

 vikartilkaldelse er.
 Det fremgår af Årsrapport  

 2001 at der ikke har været personaleudskiftning i 2001, og at  

 personalesituationen dermed igen er blevet meget stabil.
 Dette giver mig ikke  

 anledning til bemærkninger.
9. Budgettet Munkehatten har et årligt  

 budget på ca. 14,5 mio. kr. til dækning af alle udgifter til at drive  

 bostedet.  

 Det fremgår af Årsrapport 2001 at ca. 12,8 mio. kr. af det samlede budget  

 anvendes til lønninger.
Jeg beder om oplysning om på  

 hvilket grundlag Munkehattens budget udregnes.
Jeg anmoder ligeledes om  

 oplysning om hvilken betydning et så løntungt budget har for beregning af  

 personalenormeringer, tilrettelæggelse af vagtplaner og indtag af vikarer.
10. Amtets tilsynsordning 10.1.Generelt Amtsrådet har pligt til at  

 føre tilsyn med hvordan de amtskommunale opgaver løses.
Tilsynet omfatter  

 både  

 indholdet af tilbuddene og den måde opgaverne udføres på.
Dette fremgår af  

 bestemmelsen i § 39 i lov om retssikkerhed og administration på det sociale  

 område (lovbekendtgørelse nr. 267 af 12. april 2000 med senere ændringer).
 Amtsrådet skal således aktivt  

 påse at borgerne og brugerne får den hjælp de har krav på, og at hjælpen har  

 den kvalitet i udførelsen som myndigheden har besluttet at den skal have.
 Det er op til det enkelte amt  

 at beslutte hvorledes tilsynsforpligtelsen konkret skal udføres og  

 planlægges.
Til brug for denne  

 tilsynsforpligtelse har Familieafdelingen i Fyns Amt udarbejdet notat af 1.  

 juli 2002 vedrørende tilsyn med sociale tilbud i Fyns Amt.
Som nævnt i  

 indledningen modtog jeg notatet ved brev af 30. oktober 2002. Jeg er  

 opmærksom  

 på at notatet ikke er endeligt godkendt, men jeg har forstået at notatet  

 indholdsmæssigt forventes at svare til det foreliggende notat hvorfor jeg har  

 lagt notatet til grund for min behandling af amtets tilsynsforpligtelse.  

 Efter  

 det oplyste får notatet en ny dato efter den endelige godkendelse.
I mit brev af 5. september  

 2002 til Munkehatten - hvori jeg varslede min inspektion af bostedet - bad  

 jeg  

 om i det omfang der forelå skriftligt materiale om tilsyn efter  

 retssikkerhedslovens § 39, at modtage dette.
Blandt de akter jeg modtog  

 sammen  

 med Munkehattens brev af 7. oktober 2002, er et notat af 9. maj 2001 om  

 Fagligt  

 kontors varetagelse af tilsynsopgaven.
Dette notat er ved brev af 15. maj  

 2001  

 sendt til alle Handicapafdelingens dag- og døgntilbud for børn og voksne.
De to notater adskiller sig  

 fra hinanden på flere punkter.
Her omtales det nyeste og - går jeg ud fra -  

 gældende notat om tilsynsforpligtelsen.
Under inspektionen blev det  

 oplyst at amtet har stor opmærksomhed på tilsynsforpligtelsen i  

 retssikkerhedslovens § 39. Amtet deltager i det igangværende arbejde herom i  

 Amtsrådsforeningen.
Det blev oplyst at arbejdet i Amtsrådsforeningen har  

 betydet at amtets tilsyn har fået et større element af kontrol og en mere  

 stringent afrapportering end det har været tilfældet hidtil.
Det seneste  

 notat  

 (af 1. juli 2002) er efter det oplyste en skabelon for afrapportering fra  

 alle  

 de tre afdelinger på det sociale område i Fyns Amt, Handicapafdelingen,  

 Rehabiliteringsafdelingen og Familieafdelingen.
Det blev oplyst at de tre  

 afdelinger herefter skal udarbejde selvstændige (supplerende) retningslinjer  

 for tilsynet inden for hver enkelt afdeling.
Erfaringerne fra notatet af 9.  

 maj  

 2001 og metoden heri er efter det oplyste indarbejdet i det nye notat.
 Jeg anmoder om at modtage en  

 kopi af Handicapafdelingens egne retningslinjer når disse foreligger.
Notatet af 1. juli 2002 bærer  

 overskriften Tilsyn med sociale tilbud i Fyns Amt.
I notatets  

 indledning  

 nævnes arbejdet i Amtsrådsforeningen, herunder amternes socialchefers  

 drøftelser i august 2001 om varetagelsen af tilsynsopgaven.
Notatet gennemgår  

 under punkt 2 regelgrundlaget for tilsynsforpligtelsen, og under punkt 3  

 opstilles de overordnede principper for tilsynet med sociale tilbud i amtet.  

 Det fremgår heraf at det som udgangspunkt er  

 forstanderens/institutionslederens  

 ansvar at forholdene på institutionen og kvaliteten i ydelserne er i  

 overensstemmelse med gældende regler og retningslinjer, og at brugerne får  

 den  

 hjælp de har ret til efter loven og de beslutninger amtsrådet har truffet.
I  

 det  

 daglige varetages tilsynet af de respektive driftsafdelinger.
Ifølge notatets  

 punkt 3 skal tilsynet i videst muligt omfang indgå som en integreret  

 del af  

 den løbende kontakt med institutionerne med udgangspunkt i eksisterende  

 generelle og specifikke informationssystemer med formaliserede dialogbaserede  

 tilsynsbesøg og opfølgningsprocedurer.
Notatet nævner tre overordnede  

 principper som tilsynsfunktionen kan baseres på, nemlig kontrolaspektet,  

 kvalitetssikringsaspektet og udviklingsaspektet.
Ved kontrolaspektet forstås  

 et  

 tilsyn der påser at institutionerne overholder gældende lovgivning og er i  

 overensstemmelse med det grundlag amtsrådet har besluttet.
Kontrolaspektet er  

 ifølge notatet det overordnede aspekt i tilsynet.
Kvalitetssikringsaspektet  

 har  

 til formål at fastholde en basiskvalitet, mens udviklingsaspektet gennem  

 løbende dialog skal bidrage til en fortsat udvikling af tilbuddenes og  

 institutionernes rammer og ydelser.
 Ifølge notatets punkt 4  

 omfatter tilsynet såvel de driftsmæssige forhold (fysiske rammer, økonomi,  

 personale mv.) som det pædagogiske arbejde (metoder, brugerindflydelse mv.).
Notatets punkt 5 har  

 overskriften Tilsynsprocedurer og værktøjer.
Punktet er  

 sålydende:
 Der er ikke i lovgivningen  

 fastsat særlige krav til procedurer og form for tilsynet, men det fremgår af  

 vejledningen, at tilsynet skal være  

  

 aktivt  

 og opsøgende  

  

 og, at tilsynsvirksomheden skal prioriteres og planlægges med  

  

 særlig opmærksomhed på de svage grupper.
Opfyldelsen af  

 tilsynsforpligtelsen baseres på en procedure, der fastsættes af de respektive  

 driftsafdelinger.
Formålet med disse procedurer er at kunne dokumentere, at  

 forholdene på de amtslige dag- og døgntilbud for såvel børn som voksne er  

 tilfredsstillende, og hvis dette ikke er tilfældet at sikre, at der gribes  

 ind  

 hurtigst muligt.
Et væsentligt aspekt er derfor, at procedurerne skal  

 medvirke  

 til, at amtet er opsøgende overfor eventuelle problemer.
De respektive  

 driftsafdelinger er i løbende  

  

 dialog og  

 kontakt  

  

 med institutionen ved institutionssagsbehandler og løn- og  

 personalesagsbehandler.
Et naturligt element i samarbejdet er  

 konsulentopgaver  

 i dag- og døgntilbuddene.
Konsulentopgaven og -rollen giver driftsafdelingen  

 en  

 væsentlig indsigt med driften af institutions-, dag- eller døgntilbudet.  

 Opgaven varetages med udgangspunkt i et grundlæggende gensidigt  

 tillidsforhold  

 og overbevisningen om, at man som konsulent gennem dialog om faglige  

 observationer vil få indsigt i stedets drift.
 Tilsynet varetages dels ved  

 den løbende kontakt med de sociale tilbud med udgangspunkt i eksisterende  

 specifikke og generelle informationssystemer, dels ved tilsynsbesøg på  

 institutionerne.
Et centralt element i  

 tilsynet er at aflægge tilsynsbesøg på stedet.
Et tilsynsbesøg vil som  

 udgangspunkt blive gennemført som et planlagt besøg, men det kan også  

 gennemføres uanmeldt.
Der skal som minimum aflægges et tilsynsbesøg om året,  

 på  

 hver institution, dag- eller døgntilbud.
Tilsynsbesøget skal omfatte både de  

 driftmæssige forhold og det pædagogiske arbejde.
 Besøget skal være defineret  

 som et tilsynsbesøg, og personale der udfører tilsynsbesøget, samt det  

 sociale  

 tilbud, der modtager tilsynsbesøget skal være opmærksomme på  

 tilsynskasketten  

 - at man er uden for det løbende samarbejde om andre emner.
I forbindelse med  

 tilsynsbesøg på dag- eller døgntilbud udarbejdes der en tilsynsrapport, der  

 indeholder de informationer der er tilvejebragt og driftsafdelingens  

 vurderinger på grundlag af besøget.
Udkast til tilsynsrapporten fremsendes  

 til  

 høring ved dag- eller døgntilbudet.
 I de tilfælde, hvor der  

 afdækkes kritisable forhold, samarbejder tilbudet og driftsafdelingen om at  

 udarbejde en plan for, hvorledes der rettes op på de kritisable forhold.
 I tilsynsarbejdet inddrager  

 driftsafdelingen:
 Årsrapport  

  

 , der er grundlag for en årlig afrapportering til det  

 sociale udvalg.
 De respektive  

 driftsafdelinger har følgende kontaktflader, der kan medvirke til indsigt med  

 tilbuddet:
 Kontakt med henvisende kommuner.
 Notatets punkt 9,  

 Afrapportering, er sålydende:
De respektive  

 driftsafdelinger udarbejder en gang årligt en skriftlig rapport for tilsynet  

 med hver institution, dag- eller døgntilbud.
Der afrapporteres således til  

 udvalget i forhold til hver driftsenhed og ikke for den enkelte afdeling,  

 selvom der er tale om fysisk selvstændigt placerede afdelinger.
Rapporten  

 fremsendes til høring, inden den forelægges for Social- og Psykiatriudvalget.
 Form og indhold af  

 rapporterne skal sikre, at politikerne får forelagt et materiale, der på den  

 ene side sikrer overblik og den nødvendige indsigt, og hvis tilvejebringelse  

 og  

 behandling på den anden side ikke er unødvendig ressourcekrævende.
Rapporten skal indeholde de  

 informationer, der er tilvejebragt ved driftsafdelingens tilsyn, tilrettelagt  

 efter ovenstående procedure, og omfatte vurderinger af institutionernes  

 driftsmæssige forhold og pædagogiske arbejde.
Såfremt tilsynet har afdækket  

 kritisable forhold, skal det af rapporten fremgå, hvorledes der er fulgt op,  

 og  

 om de kritiserede forhold er rettet.
Rapporterne samles i et  

 særligt bind og afrapporteres til Social- og Psykiatriudvalget sammen med  

 kvartalsrapporten.
Rapporterne behandles på Social- og Psykiatriudvalgets  

 åbne  

 dagsorden og må derfor ikke indeholde personfølsomme oplysninger.
 Rapporten skal have et omfang  

 på 4-5 sider og indledes med en sammenfattende vurdering på maksimalt en  

 side.  

 Rapporten skal have følgende disposition:
Sammenfattende vurdering  10.2. Årsrapport - dialograpport Blandt det materiale jeg  

 modtog forud for inspektionen, er som nævnt et eksemplar af Årsrapport  

 (dialograpport) 2000 og Årsrapport 2001 fra Munkehatten.
Det blev under  

 inspektionen oplyst at årsagen til den meget forskellige udformning af de to  

 rapporter er at der nu kun udarbejdes en dialograpport hvert andet år, mens  

 der  

 hvert år laves en kort årsrapport til brug for underretningen af Social- og  

 Psykiatriudvalget.
Dialograpporterne er rettet til Handicapafdelingen,  

 Fagligt  

 kontor, og bygger efter det oplyste på et dialogbaseret tilsyn.
Det dialogbaserede tilsyn -  

 der, så vidt jeg kan bedømme, er den tilsynsmodel der er beskrevet i notatet  

 af  

 9. maj 2001 - er et tilsyn der tager udgangspunkt i den løbende kontakt til  

 dag- eller døgntilbuddet.
På baggrund af f.eks. den af Munkehatten  

 udarbejdede  

 dialograpport der læses af en konsulent i Fagligt kontor, udarbejdes der et  

 notat med Fagligt kontors kommentarer mv. til rapporten.
Der afholdes  

 herefter  

 et møde mellem Fagligt kontor og Munkehatten på baggrund af notatet og  

 rapporten.
På dette møde drøftes alle relevante emner, og der udarbejdes et  

 referat.
På baggrund af referatet samles problemer og idéer op i  

 handicapafdelingen.
Munkehattens forstander ( )  

 oplyste at der er et godt samarbejde og en god dialog med amtet.
Det løbende  

 samarbejde vedrørende dialograpporten opfatter han som meget behageligt og  

 dybdegående.
Han vil gerne kigges over skulderen og understregede  

 at både han  

 selv og amtets pædagogiske konsulent har indberetningspligt hvis de får  

 kendskab til overtrædelser eller kritisable forhold i øvrigt uanset om dette  

 sker som led i det daglige samarbejde eller under et dialogbaseret tilsyn.
Vicekontorchef ( ) var enig i  

 at samarbejdet med Munkehatten er godt.
Hun oplyste at der i arbejdet med  

 dialograpporten altid deltager en medarbejder med kendskab til Munkehatten  

 fra  

 det løbende daglige samarbejde og en medarbejder uden forhåndskendskab til  

 stedet.
For at opnå størst muligt udbytte af samarbejdet er det vigtigt at  

 både  

 nye og gamle øjne vurderer bostedets forhold.
Som jeg gjorde opmærksom på  

 under inspektionen, er det ikke uproblematisk at den samme konsulent som  

 indgår  

 i det daglige samarbejde, også fører tilsyn med bostedet efter  

 retssikkerhedslovens § 39. Denne vurdering bygger på det forhold at et  

 løbende  

 dagligt samarbejde - som utvivlsomt er nødvendigt og meget nyttigt - næppe  

 kan  

 undgå at kompromittere tilsynsmyndighedens uafhængighed.
Det fremgår af det  

 ovenfor under afsnit 10.1 citerede at amtet ved udarbejdelsen af notatet af  

 1.  

 juli 2002 har været opmærksom på denne problematik.
Det er væsentligt for  

 begge  

 parter under et tilsynsbesøg at der er klare retningslinjer.
 Jeg anmoder om at få oplyst  

 hvilke tiltag amtet har taget/vil tage til at sikre en passende uafhængighed  

 af  

 bostedet for den eller de personer der udfører tilsynsbesøget.
Notatet af 1. juli 2002  

 indeholder en - efter min opfattelse - mere aktiv og opsøgende  

 tilsynsprocedure  

 end notatet af 9. maj 2001 (og forløbet vedrørende dialograpporterne).  

 Samtidig  

 er tilsynsforpligtelsen i højere grad adskilt fra det løbende samarbejde end  

 det var tilfældet tidligere - således skal der efter notatet af 1. juli 2002  

 foretages et egentligt tilsynsbesøg (eventuelt uanmeldt) uafhængigt af det  

 daglige samarbejde.
Jeg er samtidig opmærksom på at notatet ikke er endeligt  

 godkendt.
På den baggrund foretager jeg mig på nuværende tidspunkt ikke  

 yderligere vedrørende dette spørgsmål.
11. Opfølgning Som det fremgår af de enkelte  

 afsnit ovenfor, har jeg i flere tilfælde bedt Munkehatten og/eller Fyns Amt  

 om  

 nærmere oplysninger mv. vedrørende forskellige forhold.
Jeg beder om at disse  

 oplysninger mv. fra Munkehatten sendes gennem Fyns Amt for at amtet kan få  

 lejlighed til at kommentere det som Munkehatten anfører.
