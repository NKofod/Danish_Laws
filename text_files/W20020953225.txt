Den 23. april 2001 ansøgte medlemmet om tilladelse til at drive den  

 selvstændige bibeskæftigelse i efterlønsperioden i op til  

 400 timer og med en indtægt op til kr. 50.000,- pr. år.
Hun ville  

 fylde 60 år den 9. oktober 2001 og ville gå på  

 efterløn fra dette tidspunkt.
Medlemmet har til sagen oplyst at det forventede dækningsbidrag 1 i  

 2001 ville udgøre kr. 10.000,-. Det forventede tidsforbrug pr.  

 år ville være ca. 100 timer.
Klienterne var syge mennesker.
Hun  

 ville have 3-4 klienter om ugen, senere ændret til godt 2 behandlinger  

 om ugen.
Prisen pr. behandling var kr. 400,-. Hun ville ikke have bestemte  

 åbningstider.
Klienter kunne ringe til hendes mobiltelefon som hun  

 altid havde på sig.
Hun ville leje sig ind i en klinik ½ dag om ugen.  

 Transporttiden mellem hjem og arbejde var 8-10 minutter hver vej.
Medlemmet har videre oplyst at der ville blive brugt 4-5 timer om  

 året på klienternes tidsbestilling.
Regnskabet ville tage 5 timer  

 om året.
Revisoren klarede resten.
Et familiemedlem havde på 1  

 time lavet en hjemmeside om biopati.
Den ville blive lagt ud efter at  

 tilladelsen til bibeskæftigelsen var opnået.
Hun ville annoncere  

 et enkelt sted.
Hun ville sammen med klinikken have en fælles annonce i  

 2 blade.
Virksomheden skulle drives fra klinikken.
Hun skulle ikke  

 gøre rent på klinikken da dette var inkluderet i huslejen.  

 Rengøringen tog ca. 15 minutter om ugen.
Hun ville ikke undervise.
Direktoratet traf afgørelse om at medlemmet ikke fik tilladelsen.  

 Begrundelsen var at det ikke var sandsynliggjort at virksomhedens  

 dækningsbidrag 1 ikke oversteg kr. 50.000,-. Der var lagt vægt  

 på medlemmets oplysninger om at hun forventede at have 2-3 klienter om  

 ugen, og at prisen pr. behandling var kr. 400,- idet  

 indtægtsgrænsen således ikke kunne overholdes.
Der var lagt  

 vægt på at det fremgik af opgørelsen af  

 dækningsbidrag 1 for 2000 at medlemmet ikke havde et vareforbrug af  

 nogen betydning.
Direktoratet havde også lagt vægt på at medlemmet ville  

 leje sig ind i klinikken ½ dag om ugen.
Klienterne kunne ringe til hende  

 på mobiltelefonen som hun hele tiden havde med sig.
Hun havde  

 hjemmeside om biopati, og hun ville annoncere.
Det forhold at medlemmet havde  

 oplyst at hun i visse måneder og uger kun ville have 1-2 klienter om  

 ugen eller slet ingen, var ikke afgørende idet hun fortsat ville  

 stå til rådighed i disse måneder såfremt en klient  

 måtte ønske en behandling i disse perioder.
 Ankenævnet traf på møde den 4. juli 2002  

 afgørelse om at medlemmet fik tilladelse til selvstændig  

 bibeskæftigelse med biopati i efterlønsperioden i op til 400  

 timer og med en indtægt op til kr. 50.000,- pr. år.  

 (Beløbet udgør kr. 54.689,- i 2002.) Nævnet havde ved  

 afgørelsen lagt vægt på medlemmets oplysninger om det  

 forventede tidsforbrug og den forventede indtægt samt det forhold at  

 hun i perioden 15. november 1999-30. marts 2001 drev den omhandlede,  

 selvstændige bibeskæftigelse der i perioden 1. januar-31.  

 december 2000 havde et dækningsbidrag 1 på kr. 20.450,-, samtidig  

 med at hun var ledig.
Sammenfattende fandt ankenævnet det således sandsynligt at  

 arbejdstiden ikke kommer op på mere end 400 timer og indtægten  

 ikke på mere end kr. 54.689,- pr. regnskabsår (2002-niveau).  

 Nævnet bemærkede at såfremt medlemmet overskred  

 indtægtsgrænsen der i 2002 udgør kr. 54.689,-, ville det  

 få konsekvenser for hendes ret til efterløn.
Hun blev derfor  

 opfordret til at rette henvendelse til arbejdsløshedskassen for at  

 få vejledning herom.
 Ankenævnet ændrede således direktoratets  

 afgørelse.
Selvstændig bibeskæftigelse i  

 efterlønsperioden i op til 400 timer og med en indtægt op til  

 kr. 50.000,- Vedrørende xxx Ankenævnet har behandlet Deres klients sag på møde den  

 4. juli 2002.
Nævnet traf følgende A F G Ø R E L S E Deres klient får tilladelse til selvstændig  

 bibeskæftigelse med biopati i efterlønsperioden i op til 400  

 timer og med en indtægt op til kr. 50.000,- pr. år.  

 (Beløbet udgør kr. 54.689,- i 2002.) Det fremgår af Arbejdsministeriets bekendtgørelse nr. 603 af  

 25. juni 2001 af lov om arbejdsløshedsforsikring m.v. § 74 f, stk. 4,  

 og direktoratets bekendtgørelse nr. 315 af 20. maj 1999 om  

 selvstændig virksomhed samtidig med efterløn, som ændret  

 ved direktoratets bekendtgørelse nr. 591 af 22. juni 2001, § 15, stk.  

 1-7, at et medlem kan påbegynde selvstændig virksomhed som  

 bibeskæftigelse i efterlønsperioden hvis medlemmet  

 sandsynliggør at arbejdstiden i virksomheden kan holdes under 400  

 timer pr. år.
Virksomhedens indtægt må ikke overstige kr.  

 50.000,- pr. år.
Beløbet reguleres med  

 satsreguleringsprocenten.
Ankenævnet skal bemærke at et medlems erklæring om at  

 ville overholde time- og indtægtsbegrænsning aldrig i sig selv er  

 tilstrækkelig til at tilladelse kan opnås.
Der kræves  

 yderligere at der enten foreligger nogle konstaterbare, ydre  

 omstændigheder der begrænser virksomheden, eller f.eks. en  

 udtalelse fra en sagkyndig, udenforstående person der  

 understøtter medlemmets oplysninger.
 Ankenævnet har ved afgørelsen lagt vægt på Deres  

 klients oplysninger om det forventede tidsforbrug og den forventede  

 indtægt samt det forhold at Deres klient i perioden 15. november  

 1999-30. marts 2001 drev den omhandlede, selvstændige  

 bibeskæftigelse der i perioden 1. januar-31. december 2000 havde et  

 dækningsbidrag 1 på kr. 20.450,-, samtidig med at Deres klient  

 var ledig.
 Sammenfattende finder ankenævnet det således sandsynligt at  

 arbejdstiden ikke kommer op på mere end 400 timer og indtægten  

 ikke på mere end kr. 54.689,- pr. regnskabsår (2002-niveau).
Ankenævnet skal bemærke at overskrider Deres klient  

 indtægtsgrænsen der i 2002 udgør kr. 54.689,-, vil det  

 få konsekvenser for Deres klients ret til efterløn.
Deres klient  

 opfordres derfor til at rette henvendelse til arbejdsløshedskassen for  

 at få vejledning herom.
Ankenævnet henviser til Arbejdsministeriets bekendtgørelse nr. 603 af 25. juni 2001 af lov  

 om arbejdsløshedsforsikring m.v. § 74 f, stk. 4, og direktoratets  

 bekendtgørelse nr. 315 af 20. maj 1999 om selvstændig virksomhed  

 samtidig med efterløn, som ændret ved direktoratets  

 bekendtgørelse nr. 591 af 22. juni 2001, § 15, stk. 1-7.
 Ankenævnet ændrer således direktoratets afgørelse  

 af 8. januar 2002.
På ankenævnets vegne xxx fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
xxx xxx Arbejdsdirektoratet + akter 1. Sagsforløb Direktoratet fremstiller sagen på følgende måde,  

 henvendt til Deres klient:
 "Det fremgår af sagen, at De fyldte 60 år den 9. oktober 2001,  

 og at De ønsker at overgå til efterløn den 9. oktober  

 2001.
I ansøgningsskema af 23. april 2001 har De søgt om  

 tilladelse til at påbegynde selvstændig virksomhed som  

 bibeskæftigelse efter overgang til fleksibel efterløn.
Det  

 fremgår i den forbindelse, at De ønsker at drive  

 selvstændig virksomhed som biopat.
 Det fremgår endvidere af ansøgningsskemaet:
- 	at De tidligere har drevet virksomheden som bibeskæftigelse i  

 perioden fra den 15. november 1999 til den 30. marts 2001, - 	at De forventer et timeforbrug på ca. 100 timer om  

 året, - 	at Deres klienter er syge mennesker, - 	at dækningsbidrag 1 i indeværende år vil  

 udgøre kr. 10.000, - 	at dækningsbidrag 1 i regnskabsåret fra 1. januar til  

 31. december 2000 udgjorde 20.450.
 De har endvidere i brev af 10. september 2001 oplyst:
- 	at De ønsker at have 3-4 klienter om ugen, - 	at prisen pr. klient/behandling er kr. 400, - 	at De ikke har bestemte åbningstider - kunderne kan ringe til  

 Dem på Deres mobiltelefon, som De altid har på Dem, - 	at transporttiden vil være 8-10 minutter hver vej, - 	at administration vil tage 1 min. pr. kunde, da De har revisor til  

 resten, - 	at De vil lave en hjemmeside om biopati, - 	at De eventuelt vil annoncere i "xxx" i Lyngby og sammen med "xxx"  

 have en fælles annonce i "xxx" og "xxx"-bladene, - 	at virksomheden skal drives fra "xxx," xxx, - 	at De ikke skal gøre rent på klinikken, da  

 rengøring er inkluderet i huslejen.
I brev af 26. september 2001 har De oplyst, at De ønsker at have  

 4-5 klienter om ugen, men at der er perioder på omkring 3-4  

 måneder (sommer, december og januar) og uger, hvor De kun vil have 1-2  

 klienter eller slet ingen.
De oplyser endvidere, at De vil have udgifter  

 på kr. 20.-30.000, og at indtjeningen ikke vil komme op på kr.  

 50.000.
 xxx har i brev af 8. oktober 2001 indstillet til Arbejdsdirektoratet, at  

 De bevilges tilladelse til at drive selvstændig virksomhed inden for  

 400 timer samtidig med efterløn.
 På forespørgsel fra direktoratet har De i brev af 27.  

 november 2001 oplyst:
- 	at klinikkens ejere sørger for rengøring, - 	at De vil bruge ca. 5 timer årligt på regnskab, - 	at annonceringen bliver fælles med klinikken, og at ejerne af  

 klinikken sørger for dette, - 	at klienternes tidsbestilling varer ca. 2 min. pr. klient - hvilket  

 svarer til ca. 4-5 timer pr. år.
- 	at De ikke vil undervise, - 	at De har fået lavet en hjemmeside af et familiemedlem, som  

 vil sørge for at den bliver lagt ud, når De får tilladelse  

 til at lave biopati, - 	at De vil leje Dem ind i klinikken ½ dag om ugen, og at De derfor  

 kun har mulighed for at have 3 klienter om ugen, - 	at der vil være en del uger, hvor der ingen klienter  

 er.
 De har videre i brev af 5. december 2001 oplyst:
- 	at rengøringen vil vare ca. 15 min. om ugen, - 	at annonceringen er en fælles annonce, der bliver sendt til  

 bladene en gang årligt, hvilket vil tage Dem ca. 10 min., - 	at hjemmesiden er blevet lavet, og det tog under 1 time.
På forespørgsel fra Arbejdsdirektoratet har De telefonisk den  

 14. december 2001 oplyst, at De tidligere har haft 2-3 kunder om ugen, men at  

 der også var en del perioder, hvor De ikke havde haft kunder.
De mener,  

 at De gennemsnitlig har haft én kunde om ugen, hvis man ser over et  

 helt år.
De oplyser videre, at De forventer et dækningsbidrag  

 på ca. kr. 20.000-30.000, og at De ikke vil komme op i nærheden  

 af beløbsgrænsen." Sekretariatet er enig i fremstillingen.
2. Direktoratets afgørelse Direktoratet traf den 8. januar 2002 følgende  

 afgørelse:
 "Direktoratet har den 9. oktober 2001 modtaget Deres ansøgning af  

 10. september 2001 om tilladelse til at drive Deres selvstændige  

 virksomhed som bibeskæftigelse samtidig med efterløn.  

 Ansøgningen er modtaget via Deres a-kasse, Handels- og  

 Kontorfunktionærernes Arbejdsløshedskasse.
 Virksomheden, som De ønsker at drive er en virksomhed med  

 biopat-behandlinger, som De tidligere har drevet frem til den 30. marts 2001.  

 I regnskabsåret fra 1. januar 2000 til 31. december 2000 udgjorde  

 dækningsbidrag 1 kr. 20.450,-.
Afgørelse De får ikke tilladelse til at drive virksomhed inden for 400  

 timer samtidig med, at De får efterløn.
Begrundelse Begrundelsen for, at De ikke får tilladelse til at drive  

 selvstændig virksomhed med biopat-behandlinger i perioden med  

 efterløn er, at direktoratet ikke finder det sandsynliggjort, at  

 virksomhedens dækningsbidrag 1 ikke overstiger 50.000 kr.  

 (beløbet reguleres hvert år, og udgør 53.251 kr. i  

 år 2001).
 Direktoratet har lagt vægt på Deres oplysninger om, at  

 De forventer at have 2-3 klienter pr. uge, og at prisen pr. behandling  

 er kr. 400.
 Ved behandling af 3 klienter pr. uge med en pris pr. behandling på  

 kr. 400 ses indtægtsgrænsen på kr. 53.251 pr.  

 regnskabsår ikke at kunne overholdes.
 Direktoratet har i den forbindelse lagt vægt på, at det  

 fremgår af det attesteret dækningsbidrag 1 for 2000, at De ikke  

 har et vareforbrug af nogen betydning.
 Direktoratet har også lagt vægt på, at De vil leje Dem  

 ind i klinikken ½ dag om ugen, at klienterne kan ringe til Dem  

 på Deres mobiltelefon, som De hele tiden har med Dem, at De har  

 en hjemmeside om biopati og at De vil annoncere i "xxx" i xxx og  

 sammen med "xxx" have en fælles annonce i "xxx" og "xxx"-bladene.
 Det forhold, at De har oplyst, at De i visse måneder og uger kun vil  

 have 1-2 klienter om ugen eller slet ingen, er ikke afgørende, idet De  

 fortsat vil stå til rådighed i disse måneder, såfremt  

 en klient måtte ønske en behandling i disse perioder.  

 Direktoratet finder i øvrigt ikke, at Deres virksomhed er af en  

 sådan karakter, at den kan karakteriseres som sæsonbetonet.
Der henvises til § 74 f, stk. 4, i lov om arbejdsløshedsforsikring  

 m.v. jf. lovbekendtgørelse nr. 603 af 25. juni 2001, og til § 15, stk.  

 1-3 og  stk. 7, i direktoratets bekendtgørelse nr. 315 af 20. maj 1999  

 om selvstændig virksomhed samtidig med efterløn med senere  

 ændringer (se regelafsnittet)." 3. Klagen til ankenævnet Ved indankningen den 18. januar 2002 anførte De:
 "Ved skrivelse af 8. januar 2002 har Arbejdsdirektoratet meddelt, at min  

 klient ikke får tilladelse til at drive virksomhed inden for 400 timer  

 samtidig med, at min klient får efterløn.
Direktoratet begrunder afslaget med, at direktoratet ikke finder det  

 sandsynliggjort, at virksomhedens dækningsbidrag 1 ikke vil overstige  

 kr. 50.000 pr. år.
Idet direktoratet har lagt vægt på min  

 klients oplysninger om, at min klient kunne forvente at have 2-3 patienter  

 pr. uge til en pris pr. behandling a kr. 400.
Jeg skal herved gøre indsigelse imod direktoratets afgørelse  

 som ikke tager hensyn til de faktiske oplysninger min klient har meddelt  

 direktoratet.
Min klient arbejder ikke i 52 uger som direktoratet fejlagtigt  

 anvender i begrundelsen for afslaget.
Det fremgår helt klart af min  

 klients skrivelse til direktoratet at der højst arbejdes i 44 uger -  

 sandsynligvis langt mindre.
Endvidere kan jeg attestere, at min klient aldrig  

 har haft dækningsbidrag 1 som bare er kommet i nærheden af kr.  

 50.000. Jeg kan således oplyse at dækningsbidrag 1 i 2000  

 udgjorde 20.450.
 I samråd med min klient har jeg opstillet følgende budget  

 over det forventede dækningsbidrag:
Forventet dækningsbidrag 1 i tiden 1.4-31.12.2002 Der foregår ingen aktivitet i virksomheden før tilladelse  

 hertil foreligger fra Arbejdsdirektoratet.
Derfor forventes der ikke  

 indtægter før i maj måned.
Maj 12 behandlinger a 400 kr.
 kr.
4.800 Juni Ferie - 0 Juli Ferie - 0 August 15 behandlinger a kr. 400 - 6.000 September 12 - a kr. 400 - 4.800 Oktober 15 - a kr. 400 - 6.000 November 12 - a kr. 400 - 4.800 December 6 - a kr. 400 - 2.400 December Juleferie - 0 Forventet dækningsbidrag 1 i 2002 kr.
28.800 Med mit kendskab til virksomheden kan jeg attestere at den forventede  

 indtægt i perioden er den maximale indtægt der kan forventes i  

 2002.
 I år 2003 kan der maximalt forventes 44 uger a 2-3 behandlinger a  

 400 kr. hvilket svarer til et dækningsbidrag 1 på kr.  

 40.000-45.000. Som allerede nævnt har virksomheden aldrig haft et  

 dækningsbidrag 1, som blot er kommet i nærheden af kr. 50.000.  

 Jeg skal bemærke, at det vil have en stor social betydning og  

 være med til at give indhold i tilværelsen for min klient at  

 kunne arbejde og dermed opnå en gradvis tilbagetræden fra  

 arbejdsmarkedet.
Ud fra foranstående skal jeg anmode om, at min klient får  

 tilladelse til at drive sin virksomhed inden for 400 timer årligt, idet  

 min klient helt klart opfylder alle betingelser herfor.
Jeg skal bede  

 direktoratet fremme sagen mest muligt.
Alle henvendelser i denne sag bedes rettet til mit kontor." 4. Direktoratets bemærkninger til klagen Direktoratet udtalte den 25. januar 2002:
 "Direktoratet sender klage over afgørelse af 8. januar 2002.
 xxx har i klagen opstillede et budget over det forventede  

 dækningsbidrag for 2002.
 Direktoratet har fundet, at dette ikke kan tillægges særlig  

 betydning, da der ikke er tale om budget for et helt regnskabsår.
 xxx har desuden gjort gældende at der i år 2003 maksimalt kan  

 forventes 44 uger af 2-3 behandlinger af 400 kr.
 Direktoratet har i sagen lagt vægt på, at medlemmet har  

 lejemålet hele året, som omfatter en halv dag hver uge, og at der  

 derfor ikke foreligger en begrænsning til kun at være aktivitet i  

 virksomheden i 44 uger om året.
 Der er ikke kommet nye oplysninger, der giver direktoratet anledning til  

 at ændre afgørelsen.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen." 5. Nyt efter klagen De meddelte den 14. februar 2002 ankenævnets sekretariat:
"I Arbejdsdirektoratets skrivelse af 25. januar 2002 anføres det at  

 xxx disponere over et lejemål hele året.
Det er helt fejlagtigt.  

 Vibeke Nielsen har ikke et fast lokale til sin rådighed, men kan med et  

 rimeligt varsel leje et lokale i den tid der måtte være  

 nødvendig i xxx.
Der er således intet som helst fast  

 lejeforhold.
Endvidere anfører direktoratet, at man ikke kan tillægge det  

 budget, som er udarbejdet for årene 2002 og 2003 særlig  

 betydning.
Det finder jeg særdeles arrogant.
Det er helt klart at xxx  

 både vil og kan holde sit dækningsbidrag inden for den  

 lovbestemte grænse på kr. 50.000 (som pristalsreguleres fra  

 år til år). Jeg må således fastholde at min klients  

 dækningsbidrag i år 2002 højst forventes at blive kr.  

 28.800 og i år 2003 højst kr. 45.000 som redegjort i min  

 skrivelse af 18. januar 2002.
Endvidere har xx indstillet, at xxx får den ansøgte  

 tilladelse til at arbejde inden for 400 timers reglen. xxx har meddelt mig,  

 at man der er helt uforstående over at Arbejdsdirektoratet har givet  

 afslag på arbejde efter 400 timers reglen, idet xxx jo  

 fuldstændig kan styre, hvor meget hun vil tjene og arbejde.
Derfor er  

 det helt indlysende at xxx både kan og vil opfylde loven.
Som det fremgår af arbejdsdirektoratet sagsudskrift har denne sag  

 været under ekspedition fra den 9.10.2001 og jeg kan forstå  

 på xxx, at ankenævnet også skal bruge ca. 4 måneder  

 til at behandle ankesagen.
I betragtning af den meget lange ekspeditionstid  

 der hidtil er brugt, skal jeg anmode om at sagen fremmes mest muligt." Ankenævnets sekretariat meddelte den 18. marts 2002  

 direktoratet:
"Vedlagt fremsendes ovennævntes revisors brev af 14. februar 2002.  

 Direktoratet bedes fremsende sine kommentarer til det anførte." Direktoratet meddelte den 21. marts 2002 ankenævnets  

 sekretariat:
 "Direktoratet skal hertil anføre, at xxx har oplyst, at hun  

 forventer at leje et lokale i xxx en halv dag om ugen, og at hun forventer at  

 have 3-4 kunder pr. uge til en timepris på kr. 400.
 Direktoratet har ikke fundet, at xxx virksomhed er af en sådan  

 karakter, at den kan karakteriseres som sæsonbetonet.
 Direktoratet har derfor lagt vægt på, at xxx ud fra det  

 anførte vil have mulighed for at arbejde hele året med en halv  

 dag pr. uge, og at hun på en halv dag vil have 3-4 kunder til en  

 timepris på kr. 400.
Direktoratet har dermed ikke fundet det sandsynliggjort, at virksomhedens  

 dækningsbidrag 1 ikke vil overstige kr. 50.000 pr. regnskabsår  

 (kr. 54.689 i 2002).
Der henvises i øvrigt til den givne begrundelse i  

 afgørelsen." Ankenævnets sekretariat meddelte Dem den 22. marts 2002:
"Vedlagt fremsendes kopi af direktoratets udtalelse af 21. marts 2002 til  

 Deres orientering." De meddelte den 23. marts 2002 ankenævnets sekretariat:
 "Ved skrivelse af 21. marts 2002 har sagsbehandler xxx i sin indstilling  

 til Arbejdsmarkedets Ankenævn totalt fordrejet oplysninger om min  

 klients forventninger til at kunne arbejde inden for årligt 400 timer i  

 forbindelse med at min klient modtager efterløn.
 Som det fremgår af min skrivelse til Arbejdsmarkedets Ankenævn  

 af 18. januar 2002 er der udarbejdet et specificeret budget for år  

 2002, hvoraf fremgår at der maximalt kan forventes et  

 dækningsbidrag på kr. 28.800 i år 2002. 1 årene 2003  

 og fremover udgør det maximale forventede dækningsbidrag kr.  

 45.000. Som bekendt er det tilladt at have et dækningsbidrag på  

 kr. 54.689 i år 2002 inden for 400 timers beskæftigelse i  

 forbindelse med efterløn.
Det skal bemærkes, at min klient aldrig i de år hun har haft  

 sin lille virksomhed har haft et dækningsbidrag på over kr.  

 25.000. Derfor finder jeg i høj grad, at der er tale om  

 magtfordrejning i xxx sagsfremstilling som er fuldstændig grebet ud af  

 luften.
Hvorfor er der slet ikke taget hensyn til de faktiske forhold om det  

 hidtil opnåede dækningsbidrag og de i den forbindelse opstillede  

 og specificerede budgetter for den forventede indkomst i 2002, 2003 o.s.v.  

 ? Som alle andre mennesker i dette land holder xxx naturligvis både  

 sommerferie, påskeferie, pinseferie, juleferie o.s.v.
Normalt har en  

 fuldtidsbeskæftiget ca. 210 arbejdsdage om året, hvilket svarer  

 til 30 ugers arbejde.
Hvorfor i al verden fremstiller xxx sagen som om at xxx  

 nu skal til at arbejde 52 uger om året - det er jo helt ude af  

 proportion med virkelighed.
Vær venlig at vurdere de faktiske forhold  

 både som de har været og især som min klient forventer de  

 vil blive. xxx har aldrig gjort gældende, at hendes virksomhed er  

 sæsonbetonet - hvor har xxx det fra? Det er en ren fordrejning af de  

 faktiske forhold.
Da hele den her sag er så fordrejet og på alle  

 måder udokumenteret fra xxx side har jeg set mig nødsaget til at  

 anmode Folketingets Ombudsmand at påse om der foreligger  

 magtfordrejning eller lignende i denne sag, idet alle påstande fra xxx  

 side er totalt uden hold i virkeligheden d.v.s. fuldstændig uden nogen  

 som helst dokumentation eller sandsynliggørelse.
Kopi af dette brev er  

 fremsendt til Folketingets Ombudsmand." De meddelte den 27. marts 2002 ombudsmanden:
"Årsagen til at jeg nu retter henvendelse til Folketingets  

 Ombudsmand i denne sag er, at der efter min opfattelse udøves  

 magtfordrejning overfor min klient og især overfor selvstændige  

 erhvervsdrivende.
Jeg er helt klar over, at Folketingets Ombudsmand ikke kan  

 eller skal udøve en egentlig sagsbehandling.
For det første har sagsbehandlingen været usædvanlig  

 langsommelig.
Den startede den 9.10.2001 og blev afgjort den 22.1.2002. I den  

 periode modtog xxx ikke en øre i efterløn eller andet.
Er det  

 rimeligt ? Det der virker så himmelråbende uretfærdigt at jeg synes  

 der er tale om magtfordrejning er, at sagsbehandler xxx totalt ignorere, at  

 min klient aldrig har haft et dækningsbidrag på kr. 50.000 ved  

 sin virksomhed, idet xxx konsekvent anfører, at hun ikke finder det  

 sandsynliggjort at xxx virksomheds dækningsbidrag ikke vil overstige  

 kr. 50.000. Det mindste man må kunne forlange er at xxx påstand  

 underbygges/dokumenteres.
Det af xxx udarbejdede budget bliver slet ikke  

 taget i betragtning - hvad skal der så til? xxx fagforening xxx har  

 indstillet, at der gives tilladelse til at xxx arbejde i de 400 - også  

 i fagforeningen er man forbløffet over afslaget på at arbejde i  

 de 400 timer.
 I min klientkreds har jeg bl.a. lønmodtagere, som uden nogen som  

 helst problemer får lov til at tjene ca. kr. 50.000 ved timeløn  

 ved siden af efterlønnen.
Derfor mener jeg, at der bliver gjort forskel på erhvervsdrivende og  

 lønmodtagere i forbindelse med efterløn og arbejde inden for  

 400 timers reglen.
Jeg tror faktisk ikke der findes eksempler på at en  

 lønmodtager får afslag på at arbejde inden for 400 timers  

 reglen som lønmodtager i forbindelse med efterløn.
 Jeg imødeser Deres svar og er gerne til rådighed med yderlige  

 oplysninger i det omfang De ønsker.
 Til orientering er vedlagt:
Fotokopi af min skrivelse af 23. marts 2002 til Arbejdsmaredets  

 Ankenævn Fotokopi af Arbejdsdirektoratet indstilling til ankenævnet af 21.  

 marts 2002." Ankenævnets sekretariat meddelte den 3. april 2002  

 direktoratet:
"Vedlagt fremsendes ovennævntes revisors brev af 23. marts 2002.  

 Direktoratet bedes fremsende sine kommentarer til det anførte." Ombudsmanden meddelte Dem den 12. april 2002:
"Jeg forstår Deres henvendelse således at De klager over  

 Arbejdsdirektoratets afslag på tilladelse til xxx til at arbejde 400  

 timer i forbindelse med efterløn.
De klager endvidere over  

 Arbejdsdirektoratets sagsbehandlingstid.
 Ombudsmanden kan ikke behandle klager over forhold der kan indbringes for  

 en højere forvaltningsmyndighed før denne myndighed har truffet  

 afgørelse (§ 14 i lov nr. 473 af 12. juni 1996 om Folketingets  

 Ombudsmand).
Det fremgår af Deres brev med bilag at sagens realitet er under  

 behandling i Arbejdsmarkedets Ankenævn.
Jeg har derfor sendt kopi af  

 Deres brev med bilag til ankenævnet således at det De har  

 anført, kan indgå i ankenævnets behandling af sagen.
 Jeg beder Dem afvente Arbejdsmarkedets Ankenævns afgørelse  

 før De og xxx tager stilling til om der er grundlag for at klage til  

 mig.
 For så vidt angår Arbejdsdirektoratets sagsbehandlingstid har  

 jeg endvidere sendt kopi af Deres brev til Beskæftigelsesministeriet  

 som en klage fra Dem over direktoratets sagsbehandlingstid.
 Jeg beder Dem afvente Beskæftigelsesministeriets svar før De  

 og xxx tager stilling til om der er grundlag for at klage til mig.
Til orientering vedlægges en folder om ombudsmanden og  

 persondataloven." Direktoratet meddelte den 29. april 2002 ankenævnets  

 sekretariat:
 "I forlængelse af den tidligere korrespondance i sagen, har  

 Arbejdsmarkedets Ankenævn senest anmodet om direktoratets  

 bemærkninger til brev af 23. marts 2002 fra medlemmets revisor.
 Direktoratet skal indledningsvis henvise til den trufne afgørelse  

 og givne begrundelse i sagen, direktoratets brev af 25. januar 2002 og 21.  

 marts 2002.
 Der skal videre henvises til, at medlemmets egen erklæring om ikke  

 at ville overskride det tilladte timetal eller den tilladte indtjening, ikke  

 efter reglerne i sig selv er tilstrækkeligt til, at tilladelse kan  

 gives.
 Direktoratet har ved afgørelsen afvejet oplysningerne om medlemmets  

 forventede tidsforbrug og indtjening over for oplysningerne om den tidligere  

 drift af en tilsvarende virksomhed.
Det er i den forbindelse lagt til grund, at der er tale om en helt ny  

 virksomhed baseret på et nyt ønske om at drive en mindre  

 selvstændig virksomhed, og at medlemmet har dokumenteret at være  

endeligt ophørt med driften af den tidligere virksomhed i  

 forbindelse med udløbet af dagpengeretten (78ugers-perioden) efter  

 reglerne herom.
Var dette ophør ikke endeligt, kan det have betydning  

 for dagpenge udbetalt herefter.
 Derved finder direktoratet, at den vægt, som kan tillægges  

 oplysninger om tidligere drift af selvstændig virksomhed, bliver  

 reduceret betragteligt, i forhold til en virksomhed, som har været  

 drevet kontinuerligt helt frem til overgangen til efterløn.
 For så vidt der gås i rette med direktoratets brug af ordet  

 "sæsonbetonet" i brev af 21. marts 2002, skal direktoratet  

 bemærke, at det er oplyst, at medlemmet ikke forventer at drive  

 virksomheden hele året, men alene 44 uger (revisors brev af 18. januar  

 2002), senere korrigeret til cirka 40 uger ved samtale med medlemmets revisor  

 den 4. februar 2002, og senest i brev af 23. marts 2002 oplyst til 30 uger  

 pr. år.
Direktoratet har ikke med denne sprogbrug taget nærmere stilling til  

 om der er tale om en egentlig sæsonvirksomhed, men alene at der ikke er  

 oplysninger om særlige forhold, der bevirker, at virksomheden ikke  

 drives i større tilbagevendende perioder om året." Ankenævnets sekretariat meddelte Dem den 6. maj 2002:
"Vedlagt fremsendes kopi af direktoratets udtalelse af 29. april 2002 til  

 Deres orientering." Ankenævnets sekretariat meddelte Dem den 11. juni 2002:
"Ankenævnets sekretariat skal rykke for Deres bemærkninger til  

 direktoratets udtalelse af 29. april 2002." Ankenævnets sekretariat meddelte den 11. juni 2002 xxx:
"Som svar på arbejdsløshedskassens brev af 7. juni 2002 skal  

 ankenævnets sekretariat meddele at sagsbehandlingen er trukket ud  

 på grund af korrespondance med medlemmets revisor.
Sagen må dog  

 kunne forventes mødebehandlet inden for 2-3 måneder." De meddelte den 12. juni 2002 ankenævnets sekretariat:
"Ved skrivelse af 29. april har Arbejdsdirektoratet igen anvendt ordet  

 "sæsonbetonet" om det arbejde xxx tidligere har udført.
Jeg  

 må igen henvise til mit brev af 23. marts 2002, hvor jeg forklarer, at  

 en fuldtidsbeskæftiget i gennemsnit har ca 210 arbejdsdage om  

 året svarende til 30 ugers arbejde.
Det er ikke lige det jeg  

 forstår ved sæsonbetonet arbejde.
I så fald er hele  

 Danmarks befolkning beskæftiget med sæsonbetonet arbejde.
 Arbejdsdirektoratet fordrejer mit brev af 18. januar 2002 - læs det  

 venligst, samt budgettet, hvori der nøje specificeres, hvad min klient  

 forventer af arbejde og heraf fremgår klart, at der på ingen  

 måde er tale om sæsonbetonet arbejde.
Til slut skriver Arbejdsdirektoratet "at der med denne sprogbrug ikke er  

 taget nærmere stilling om der er tale om en egentlig  

 sæsonvirksomhed o.s.v." Derfor må jeg slå fast at  

 virksomheden selvsagt vil have et beskedent omfang al den stund, at den skal  

 drives inden for 400 timers reglen, men der kan på ingen måde  

 tales om, at virksomheden er sæsonbetonet.
Læs venligst det  

 fremsendte budget, hvilket Arbejdsdirektoratet åbenbart ikke har  

 gjort." 6. Regler Arbejdsministeriets bekendtgørelse nr. 603 af 25. juni 2001 af  

 af lov om arbejdsløshedsforsikring m. v.
Efterløn til medlemmer, der fylder 60 år den 1. juli 1999  

 eller senere § 74 f, stk. 4. Direktøren for Arbejdsdirektoratet kan tillade,  

 at et medlem kan videreføre eller påbegynde selvstændig  

 virksomhed som bibeskæftigelse i efterlønsperioden, hvis  

 medlemmet sandsynliggør, at arbejdstiden i virksomheden kan holdes  

 under 400 timer pr. år.
Virksomhedens indtægt må ikke  

 overstige 50.000 kr. pr. år.
Beløbet reguleres med  

 satsreguleringsprocenten, jf. lov om en satsreguleringsprocent.
Hvis  

 virksomheden drives som interessentskab, medregnes alene medlemmets  

 personlige arbejdstid i virksomheden, og indtægten opgøres alene  

 i forhold til medlemmets ideelle andel af virksomheden.
Direktoratets bekendtgørelse nr. 315 af 20. maj 1999 om  

 selvstændig virksomhed samtidig med efterløn, som ændret  

 ved direktoratets bekendtgørelse nr. 591 af 22. juni 2001 § 15. Direktøren for Arbejdsløshedsforsikringen kan  

 efter indstilling fra a-kassen tillade drift af selvstændig virksomhed  

 som bibeskæftigelse i perioden med efterløn, jf. § 74 f, stk. 4,  

 i loven.
 Stk. 2. Medlemmet skal sandsynliggøre, at den samlede  

 arbejdstid i virksomheden højst udgør 400 timer pr.  

 kalenderår, jf. dog stk. 4.
Stk. 3. Virksomhedens indtægt må ikke overstige 50.000  

 kr. pr. regnskabsår.
Ved indtægt forstås virksomhedens  

 dækningsbidrag 1, det vil sige nettoomsætning fratrukket  

 vareforbrug, jf. dog stk. 4.
Stk. 4. For interessentskaber skal medlemmet sandsynliggøre,  

 at medlemmets personlige arbejdstid i virksomheden højst udgør  

 400 timer pr. kalenderår, jf. stk. 2. Indtægten, jf. stk. 3, ved  

 interessentskabet opgøres i forhold til medlemmets ideelle andel af  

 interessentskabet.
Medlemmets virksomhed udgør alene medlemmets  

 ideelle anpart af det samlede interessentskab.
Stk. 5. Et medlem, der søger om tilladelse til at  

 videreføre en eksisterende bibeskæftigelse, skal oplyse  

 virksomhedens indtægt for hele regnskabsåret før overgang  

 til efterløn.
Oplysningerne skal være attesteret af en  

 registreret revisor, en statsautoriseret revisor, eller en særligt  

 sagkyndig, jf. § 29 i Fødevareministeriets bekendtgørelse nr.  

 191 af 26. marts 1999 om tilskud til dyrevelfærdsinvesteringer i  

 forbindelse med gennemførelse af forbedringsplaner for  

 jordbrugsbedrifter.
For interessentskaber skal indtægten af medlemmets  

 ideelle andel af virksomheden attesteres, jf. stk. 4.
 Stk. 6. Har virksomheden før været drevet i  

 større omfang end nævnt i stk. 2, 3 og 4, herunder som  

 hovedbeskæftigelse, skal medlemmet sandsynliggøre, at  

 arbejdstiden varigt er nedsat til højst 400 timer, og at  

 indtægten varigt er nedsat til højst 50.000 kr. pr.  

 regnskabsår.
 Stk. 7. Et medlem, der søger om tilladelse til at  

 påbegynde eller videreføre en virksomhed, skal blandt andet  

 oplyse om virksomhedens art, omfang, kundegrundlag, tilrettelæggelse af  

 arbejdet, forventet tidsforbrug samt forventet indtægt.
(Direktoratets vejledning nr. 119 af 22. juni 2001 til  

 bekendtgørelsen efter ændringen Til § 15 Et medlem, der ønsker at påbegynde eller videreføre en  

 selvstændig virksomhed som bibeskæftigelse i perioden med  

 efterløn, kan efter indstilling fra a-kassen få tilladelse  

 hertil fra Direktøren for Arbejdsdirektoratet.
Uanset hvilken type virksomhed medlemmet ønsker at drive i  

 perioden med efterløn, skal medlemmet have en tilladelse.
Det  

 gælder således også for medlemmer, der f. eks. driver et  

 mindre landbrug eller har selvstændig virksomhed i form af  

 udlejningsejendom.
Ved vurderingen af, om der er tale om selvstændig virksomhed (modsat  

 f. eks. formueforvaltning eller hobby), skal a-kassen bruge de almindelige  

 regler om afgrænsning heraf.
Er der tale om formueforvaltning, og  

 medlemmet ikke på nogen måde deltager i virksomhedens drift, er  

 virksomheden uden betydning for retten til efterløn.
 Der henvises til bekendtgørelse om optagelse i en  

 arbejdsløshedskasse for selvstændige erhvervsdrivende.
Et medlem kan ikke gå på efterløn, før medlemmet  

 har fået tilladelse til fortsat drift af virksomheden.
Er medlemmet  

 på efterløn, og påbegynder medlemmet virksomhed, skal  

 a-kassen indstille udbetalingen, indtil medlemmet får en tilladelse.  

 Det er ikke muligt at få en tilladelse med tilbagevirkende kraft.
Hvis  

 medlemmet ved overgang til efterløn urigtigt har svaret nej til at  

 drive selvstændig virksomhed, skal a-kassen træffe  

 afgørelse om tilbagebetaling og sanktion efter lovens §§ 86 og 87.
 Medlemmet skal ved ansøgningen give a-kassen oplysninger, som skal  

 bruges til at vurdere, om arbejdstiden i virksomheden kan holdes inden for de  

 400 timer pr. kalenderår.
 Afslår a-kassen at indstille medlemmet til en tilladelse, kan  

 a-kassen sende sagen til direktoratet uden at afvente medlemmets klage over  

 a-kassens afgørelse.
En forudsætning for tilladelse er, at der er tale om begrænset  

 drift af virksomhed, som kan karakteriseres som bibeskæftigelse.
Den  

 samlede arbejdstid i virksomheden må ikke overstige 400 timer pr.  

 kalenderår.
Det kan tillades at medlemmet bruger fremmed hjælp  

 eller har ansatte i virksomheden.
Som eksempler kan nævnes vikar ved  

 sygdom, en medhjælper ved høst, eller en vicevært.
Selv om  

 medlemmet bruger fremmed hjælp eller har en ansat, er det et krav, at  

 den samlede arbejdstid i virksomheden højst udgør 400 timer.
