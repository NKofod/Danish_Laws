Medlemmet, der modtog overgangsydelse, fyldte 60 år den 1. marts 1995.  

 Kassen havde, jf. § 38 i bekendtgørelse nr. 166 af 14. marts 1995, pligt til  

 at vejlede medlemmerne om reglerne for efterløn, d.v.s. at ansøgning om  

 efterløn skulle indgives, inden overgangsydelsen udløb ved udgangen af den  

 måned, hvor medlemmet fyldte 60 år.
Medlemmet fik ikke denne vejledning og  

 henvendte sig derfor først i kassen i april/maj 1995. Kassen anmodede  

 direktoratet om at dispensere, således at medlemmet kunne få efterløn.
Direktoratet fandt, at medlemmet ikke kunne overgå til efterløn, da  

 hendes ansøgning var indgivet for sent.
Direktoratet lagde vægt på, at der  

 ikke i bestemmelserne om efterløn var mulighed for, at direktoratet kunne  

 bortse fra kravet om, at ansøgningen skulle indgives, inden overgangsydelsen  

 bortfaldt.
Ankenævnet fandt, at medlemmet skulle have tilladelse til at overgå  

 til efterløn.
Ankenævnet lagde vægt på, at medlemmet skulle have været  

 vejledt, og at hun derfor under henvisning til princippet om ligebehandling  

 af kassens medlemmer skulle stilles, som om hun var vejledt som foreskrevet i  

 ovennævnte § 38.
 Kassen rettede henvendelse til direktoratet på vegne af medlemmet.  

 Medlemmet havde modtaget overgangsydelse siden den 22. november 1993. Den 1.  

 marts 1995 fyldte medlemmet 60 år, og i april 1995 kontaktede medlemmet  

 kassen for at ansøge om efterløn.
 Kassen havde på grund af en fejl ikke fået informeret medlemmet om, at det  

 var en betingelse for overgang til efterløn, at ansøgningen blev indgivet,  

 inden medlemmets overgangsydelse ophørte, hvilket skete med udgangen af marts  

 1995.
 Den 8. maj 1995 mødte medlemmet personligt i afdelingen og udfyldte et  

 ansøgningsskema, hvoraf det øvrigt fremgik, at medlemmet opfyldte alle  

 betingelser for efterløn.
 Kassen anmodede på baggrund af ovenstående hændelsesforløb direktoratet om  

 tilladelse til i denne sag at imødekomme ansøgningen om efterløn, på trods af  

 at den efter gældende regler var indkommet for sent.
 Direktoratet tiltrådte kassens afgørelse.
 Direktoratet var fremdeles af den opfattelse, at en fejl fra kassens side  

 vedrørende manglende information til medlemmet ikke kunne bevirke, at der  

 kunne ses bort fra kravet om indgivelse af ansøgning om efterløn, inden  

 overgangsydelsen bortfaldt.
 Ankenævnet fandt, at medlemmet skulle have tilladelse til at overgå til  

 efterløn.
 Ankenævnet lægger vægt på, at medlemmet senest 3 måneder, før medlemet  

 fyldte 60 år, skulle have været vejledt om, at det var en betingelse for  

 overgang til efterløn, at var indgivet skriftlig begæring herom, inden retten  

 til overgangsydelse.
 På den baggrund fandt ankenævnet, at medlemmet under henvisning til  

 princippet om ligebehandling af kassens medlemmer skulle stilles, som om hun  

 var vejledt som foreskrevet i ovennævnte § 38.
 Ankenævnet anmodede herefter kassen om at tage stilling til medlemmets  

 rettigheder og til tidspunktet for overgangen til efterløn.
