Nr LSF 239 Forslag til Lov om tilvejebringelse af lære- og praktikpladser den 18. maj 1990 Vedtaget ved tredjebehandling den 1. juni 1990 Lov nr. 437 af 13/06/1990 § 1. Lovens formål er, at der tilvejebringes et tilstrækkeligt antal lære- og praktikpladser for lærlinge, elever i de erhvervsfaglige grunduddannelser og elever under erhvervsuddannelse.
 § 2. For egnede praktikpladssøgende, der i 1990 eller senere  

 gennemfører basisuddannelse efter lov om erhvervsfaglige grunduddannelser  

 eller 2. skoleperiode efter lov om erhvervsuddannelser, og som 4 måneder  

 efter afsluttet basisuddannelse henholdsvis 2. skoleperiode endnu ikke har  

 indgået aftale med en virksomhed om en rimelig praktikplads, fastsætter  

 undervisnings- og forskningsministeren fra den 1. oktober 1990 under de i  

 stk. 2 nævnte forudsætninger, at de:
1) kan tilbydes optagelse på skole til gennemførelse af skoleundervisning,  

 der hører til en efg, 2.dels-uddannelse, eller en erhvervsuddannelse, uanset  

 at eleven ikke er omfattet af en uddannelsesaftale, og 2) kan tilbydes optagelse på skole til gennemførelse af skoleundervisning,  

 der helt eller delvis erstatter praktikundervisning i en virksomhed.
Stk. 2. Undervisnings- og forskningsministeren påbegynder  

 oprettelsen af det fornødne antal pladser på grundlag af en samlet vurdering  

 af pladsbehovet pr. den 1. oktober.
Undervisnings- og forskningsministeren  

 foretager efter indstilling fra Erhvervsuddannelsesrådet vurderingen på  

 grundlag af elevoplysninger fra erhvervsskolerne og oplysninger fra de  

 faglige udvalg, jf. § 3, stk. 3.
 Stk. 3. Et tilbud i henhold til stk. 1 skal så vidt muligt ligge  

 inden for det uddannelsesområde, eleven ønsker.
 Stk. 4. En elev, der modtager undervisning i henhold til stk. 1,  

 har pligt til at modtage en anvist praktikplads og skal forlade  

 undervisningen, når praktikpladsen tiltrædes, eller hvis eleven afslår at  

 modtage pladsen.
 § 3. Undervisnings- og forskningsministeren fastsætter efter  

 indstilling fra Erhvervsuddannelsesrådet nærmere regler i almindelighed om  

 ordningerne i henhold til § 2.
Stk. 2. Mål og rammer for undervisningen efter § 2, stk. 1, nr. 2,  

 fastsættes af undervisnings- og forskningsministeren efter vedkommende  

 faglige udvalgs bestemmelse.
Efter tilfredsstillende gennemførelse af hele  

 uddannelsen modtager eleverne sædvanligt uddannelsesbevis.
Stk. 3. De faglige udvalg foretager pr. den 1. oktober vurderinger  

 af behovet for lære- og praktikpladser og foretager et skøn over, hvor mange  

 uddannelsesaftaler der vil kunne indgås inden for udvalgets område frem til  

 den følgende 1. oktober.
Oplysningerne indgår i vurderingen i henhold til §  

 2, stk. 2, og undervisnings- og forskningsministeren kan på grundlag heraf  

 efter indstilling fra Erhvervsuddannelsesrådet henstille til et fagligt  

 udvalg at foranledige oprettet et antal yderligere pladser.
 Stk. 4. Ministeren fastsætter efter indstilling fra  

 Erhvervsuddannelsesrådet, hvilke erhvervsskoler der skal tilbyde undervisning  

 efter § 2, stk. 1, inden for det enkelte udvalgs område.
 § 4. Undervisnings- og forskningsministeren kan med tilslutning  

 fra et fagligt udvalg bestemme, at § 2, stk. 1, nr. 2, finder tilsvarende  

 anvendelse for lærlinge og elever, der er omfattet af en uddannelsesaftale  

 inden for udvalgets område med en virksomhed, der kun kan godkendes til  

 uddannelse af lærlinge eller elever, hvis eleven modtager supplerende  

 praktikuddannelse uden for virksomheden.
 § 5. Elever, der deltager i undervisning i henhold til § 2,  

 modtager fra skolen en godtgørelse svarende til den elevløn, der er aftalt  

 eller fastsat for elever i den pågældende uddannelse i henhold til lov om  

 erhvervsfaglige grunduddannelser henholdsvis lov om erhvervsuddannelser.
Stk. 2. Skolernes udgifter i henhold til stk. 1 refunderes af  

 Arbejdsgivernes Elevrefusion og finansieres efter reglerne i § 6, stk. 1, i  

 lov om Arbejdsgivernes Elevrefusion.
Undervisnings- og forskningsministeren  

 fastsætter efter indstilling fra bestyrelsen for Arbejdsgivernes Elevrefusion  

 nærmere regler om udbetalingen fra Arbejdsgivernes Elevrefusion.
Stk. 3. Virksomheder, der i henhold til § 4 lader elever deltage i  

 supplerende praktikuddannelse på skole, kan få refusion fra Arbejdsgivernes  

 Elevrefusion af elevlønsudgifter under skoleopholdet.
Reglerne om refusion af  

 løn under almindelige skoleophold finder tilsvarende anvendelse.
 § 6. Undervisningen i henhold til § 2 finansieres via  

 AER-ordningen, jf. lov om Arbejdsgivernes Elevrefusion.
 Stk. 2. Tilskuddet til den enkelte skoles undervisning bestemmes  

 ud fra antal årselever, som deltager i undervisningen, og et gennemsnitligt  

 tilskud pr. årselev fastlagt i de årlige finanslove for større grupper af den  

 særlige skoleundervisning.
 Stk. 3. Undervisnings- og forskningsministeren fastsætter nærmere  

 regler om vedkommende arbejdsgivers afholdelse af udgifterne til  

 skoleundervisning i henhold til § 4.
 § 7. Loven træder i kraft den 1. juli 1990.
 Stk. 2. § 3, stk. 2, 2. pkt., i lov om erhvervsfaglige  

 grunduddannelser, jf. lovbekendtgørelse nr. 150 af 18. marts 1987, ophæves.  

 Bestemmelsen gælder dog fortsat for edb-assistentuddannelsen indtil den 31.  

 december 1990.
 Stk. 3. § 17 i lov nr. 211 af 5. april 1989 om  

 erhvervsuddannelser, som træder i kraft 1. januar 1991, ophæves.
 § 8. Loven gælder ikke for Færøerne og Grønland.
Oprindeligt fremsat forslag § 1. Lovens formål er, at der tilvejebringes et tilstrækkeligt  

 antal lære- og praktikpladser for lærlinge, elever i de erhvervsfaglige grunduddannelser og elever under erhvervsuddannelse.
 § 2. For egnede praktikpladssøgende, der i 1990 eller senere  

 gennemfører basisuddannelse efter lov om erhvervsfaglige grunduddannelser  

 eller 2. skoleperiode efter lov om erhvervsuddannelser, og som 4 måneder  

 efter afsluttet basisuddannelse henholdsvis 2. skoleperiode endnu ikke har  

 indgået aftale med en virksomhed om en rimelig praktikplads, fastsætter  

 undervisnings- og forskningsministeren fra den 1. oktober 1990 under de i  

 stk. 2 nævnte forudsætninger, at de:
1) kan tilbydes optagelse på skole til gennemførelse af skoleundervisning,  

 der hører til en efg, 2.dels-uddannelse, eller en erhvervsuddannelse, uanset  

 at eleven ikke er omfattet af en uddannelsesaftale, og 2) kan tilbydes optagelse på skole til gennemførelse af skoleundervisning,  

 der helt eller delvis erstatter praktikundervisning i en virksomhed.
Stk. 2. Undervisnings- og forskningsministeren påbegynder  

 oprettelsen af det fornødne antal pladser på grundlag af en samlet vurdering  

 af pladsbehovet pr. den 1. oktober.
Undervisnings- og forskningsministeren  

 foretager efter indstilling fra Erhvervsuddannelsesrådet vurderingen på  

 grundlag af elevoplysninger fra erhvervsskolerne og oplysninger fra de  

 faglige udvalg, jf. § 3, stk. 3.
 Stk. 3. Et tilbud i henhold til stk. 1 skal så vidt muligt ligge  

 inden for det uddannelsesområde, eleven ønsker.
 Stk. 4. En elev, der modtager undervisning i henhold til stk. 1,  

 har pligt til at modtage en anvist praktikplads og skal forlade  

 undervisningen, når praktikpladsen tiltrædes, eller hvis eleven afslår at  

 modtage pladsen.
 § 3. Undervisnings- og forskningsministeren fastsætter efter  

 indstilling fra Erhvervsuddannelsesrådet nærmere regler i almindelighed om  

 ordningerne i henhold til § 2.
Stk. 2. Mål og rammer for undervisningen efter § 2, stk. 1, nr. 2,  

 fastsættes af undervisnings- og forskningsministeren efter vedkommende  

 faglige udvalgs bestemmelse.
Efter tilfredsstillende gennemførelse af hele  

 uddannelsen modtager eleverne sædvanligt uddannelsesbevis.
Stk. 3. De faglige udvalg foretager pr. den 1. oktober vurderinger  

 af behovet for lære- og praktikpladser og foretager et skøn over, hvor mange  

 uddannelsesaftaler der vil kunne indgås inden for udvalgets område frem til  

 den følgende 1. oktober.
Oplysningerne indgår i vurderingen i henhold til §  

 2, stk. 2, og undervisnings- og forskningsministeren kan på grundlag heraf  

 efter indstilling fra Erhvervsuddannelsesrådet henstille til et fagligt  

 udvalg at foranledige oprettet et antal yderligere pladser.
 Stk. 4. Ministeren fastsætter efter indstilling fra  

 Erhvervsuddannelsesrådet, hvilke erhvervsskoler der skal tilbyde undervisning  

 efter § 2, stk. 1, inden for det enkelte udvalgs område.
 § 4. Undervisnings- og forskningsministeren kan med tilslutning  

 fra et fagligt udvalg bestemme, at § 2, stk. 1, nr. 2, finder tilsvarende  

 anvendelse for lærlinge og elever, der er omfattet af en uddannelsesaftale  

 inden for udvalgets område med en virksomhed, der kun kan godkendes til  

 uddannelse af lærlinge eller efg-elever, hvis eleven modtager supplerende  

 praktikuddannelse uden for virksomheden.
 § 5. Elever, der deltager i undervisning i henhold til § 2,  

 modtager fra skolen en godtgørelse svarende til den elevløn, der er aftalt  

 eller fastsat for elever i den pågældende uddannelse i henhold til lov om  

 erhvervsfaglige grunduddannelser henholdsvis lov om erhvervsuddannelser.
Stk. 2. Skolernes udgifter i henhold til stk. 1 refunderes af  

 Arbejdsgivernes Elevrefusion og finansieres efter reglerne i § 6, stk. 1, i  

 lov om Arbejdsgivernes Elevrefusion.
Undervisnings- og forskningsministeren  

 fastsætter efter indstilling fra bestyrelsen for Arbejdsgivernes Elevrefusion  

 nærmere regler om udbetalingen fra Arbejdsgivernes Elevrefusion.
Stk. 3. Virksomheder, der i henhold til § 4 lader elever deltage i  

 supplerende praktikuddannelse på skole, kan få refusion fra Arbejdsgivernes  

 Elevrefusion af elevlønudgifter under skoleopholdet.
Reglerne om refusion af  

 løn under almindelige skoleophold finder tilsvarende anvendelse.
 § 6. Undervisningen i henhold til § 2 finansieres via  

 AER-ordningen, jf. lov om Arbejdsgivernes Elevrefusion.
 Stk. 2. Tilskuddet til den enkelte skoles undervisning bestemmes  

 ud fra antal årselever, som deltager i undervisningen, og et gennemsnitligt  

 tilskud pr. årselev fastlagt i de årlige finanslove for større grupper af den  

 særlige skoleundervisning.
 Stk. 3. Undervisnings- og forskningsministeren fastsætter nærmere  

 regler om vedkommende arbejdsgivers afholdelse af udgifterne til  

 skoleundervisning i henhold til § 4.
 § 7. Loven træder i kraft den 1. juli 1990.
 Stk. 2. § 3, stk. 2, 2. pkt., i lov om erhvervsfaglige  

 grunduddannelser, jf. lovbekendtgørelse nr. 150 af 18. marts 1987, ophæves.  

 Bestemmelsen gælder dog fortsat for edb-assistentuddannelsen indtil den 31.  

 december 1990.
 Stk. 3. § 17 i lov nr. 211 af 5. april 1989 om  

 erhvervsuddannelser, som træder i kraft 1. januar 1991, ophæves.
 § 8. Loven gælder ikke for Færøerne og Grønland.
Bemærkninger til lovforslaget A.
Almindelige bemærkninger Lovforslaget fremsættes som led i en aftale af 10. maj 1990 mellem  

 regeringen og Socialdemokratiet om sikkerhed for et tilstrækkeligt antal  

 lære- og praktikpladser. (Bilag 1) Det seneste skøn over lære- og praktikpladsproblemets omfang anslår, at  

 der i 1990 skal skaffes ca. 6.000 yderligere pladser i forhold til 1989 for  

 at sikre tilstrækkelige uddannelsesmuligheder til de »store  

 årgange«, som netop nu søger ud på arbejdsmarkedet.
Der blev i 1989  

 registreret ca. 33.000 nye aftaler, hvilket var ca. 12.000 færre end i midten  

 af 1980'erne.
 Disse oplysninger fremgår af en udredning, som er foretaget af et udvalg -  

 »Teknikerudvalget« - bestående af repræsentanter for Dansk  

 Arbejdsgiverforening, Landsorganisationen i Danmark, kommunerne og en række  

 ministerier til brug for de politiske beslutninger om indsatsen i forhold til  

 unge ledige.
 I udvalgets rapport er der følgende sammenfatning af udvalgets  

 overvejelser og anbefalinger for så vidt angår lære- og praktikpladser:
»En lang række forhold peger i retning af, at den nuværende mangel på  

 lære- og praktikpladser vil være af forbigående karakter.
Ungdomsårgangene  

 formindskes kraftigt i de kommende år, samtidig med at udbuddet af  

 praktikpladser må forventes at stige som følge af mere gunstige konjunkturer.  

 Desuden vil de nye uddannelsesmuligheder i forbindelse med de nye social- og  

 sundhedsuddannelser mindske det udækkede pladsbehov fra 1991, og tilgangen  

 til de erhvervsgymnasiale uddannelser (HHX og HTX), almindelige gymnasier og  

 HF forventes fortsat at være stigende.
Desuden forøges antallet af  

 værnepligtige som følge af forsvarsforliget væsentligt i 1990 og 1991.
Det må konstateres, at den ekstraordinære indsats, som blev aftalt i  

 september 1989 med henblik på at tilvejebringe yderligere 7.000 pladser, ikke  

 har haft den tilsigtede virkning, da der er oprettet mindre end halvdelen af  

 det tilstræbte antal pladser.
De instrumenter, som blev anvendt, var øgede  

 løntilskud i den private sektor og henstillinger i stat og kommuner.Det  

anbefales derfor, at en fornyet indsats her-og-nu koncentreres om en  

 massiv kampagne fra regeringen, kommunerne og arbejdsmarkedsorganisationer om  

 oprettelse af flere pladser.
 Det skønnes, at der skal skaffes yderligere ca. 6.000 pladser i 1990 for  

 at sikre tilstrækkelige uddannelsesmuligheder til de »store  

 årgange«, som netop nu søger ud på arbejdsmarkedet.
 En holdbar løsning forudsætter, at der især gøres en indsats for at øge  

 antallet af lære- og praktikpladser i fremtidsorienterede brancher og i de  

 store virksomheder, som har forholdsvis få praktikpladser.
 Udvalget anbefaler følgende forslag, som umiddelbart kan  

 iværksættes:
 * En massiv kampagne understøttet af arbejdsgivere, fagbevægelse, kommuner  

 og regering.
 * Den opsøgende indsats samt formidling og registrering af lære- og  

 praktikpladser samles snarest og senest 1. januar 1991 på erhvervsskolerne.
 * Staten indfører pligt til, at alle ledigtblevne lære- og praktikpladser  

 skal genbesættes.
* Kommuner får ligeledes pligt til at genbesætte lære- og praktikpladser.  

 Der sigtes i videst muligt omfang mod en forskydning over mod pladser, som  

 giver beskæftigelsesmuligheder i den private sektor.
Genbesættelsespligten  

 for stat og kommune, henholdsvis amter, tager udgangspunkt i 1987-niveau.
Der  

 vil skønsmæssigt kunne oprettes ca. 1.000 pladser i 1990.
 * Det henstilles til den »halvoffentlige sektor«, herunder  

 koncessionerede selskaber, at disse øger antallet af lære- og praktikpladser  

 svarende til stat og kommuner.
 * Der indføres en præmieringsordning for kombinerede uddannelsesaftaler  

 mellem offentlige og private arbejdsgivere.
 * Der etableres et informations- og registreringssystem vedrørende besatte  

 og ubesatte pladser.
* De faglige udvalg iværksætter straks en vurdering af mulighederne for at  

 øge antallet af virksomheder, der godkendes som praktiksted gennem en række  

 supplerende foranstaltninger i form af kombinationsaftaler, udstationering  

 eller værkstedskurser.
Driften af kurserne finansieres af den enkelte  

 arbejdsgiver.
 De supplerende foranstaltninger i form af værkstedskurser m.m. skal udgøre  

 et supplement til de almindelige vekseluddannelser på områder, hvor  

 praktikpladsgodkendelse ikke umiddelbart kan opnås.
 Der sigtes især mod en styrkelse af de store virksomheders indtag af  

 praktikanter og mod inddragelse af erhvervsområder, som ikke har tradition  

 for lære- og praktikpladser.
 Det er udvalgets anbefaling, at der nu afgørende tages initiativ til at  

 realisere målsætningen om, at alle unge, der ønsker en erhvervsuddannelse,  

 får reelle muligheder herfor.
 Udvalget anbefaler derfor, at der foretages en vurdering af  

 effekten af de iværksatte initiativer i september/oktober 1990 med henblik på  

 at foretage nødvendige supplerende foranstaltninger, der kan løfte ovennævnte  

 målsætning.
 Der henvises til LO's udtalelse side 16 i kapitel 2.
 (Udtalelsen lyder således:
»LO's medlemmer af udvalget tilkendegiver, at der nu skal tages  

 politisk beslutning om, at det sikres, at alle unge, der ønsker det, får en  

 erhvervsuddannelse.
Lære- og praktikpladsproblemet er nøglen til den reelle  

 løsning af ungdomsarbejdsløshedsproblemet, og derfor må der nu etableres de  

 nødvendige politiske forudsætninger for at realisere dette mål.«) Udvalget anbefaler endvidere, at der umiddelbart sker en  

 henvendelse til de faglige udvalg med anmodning om at udarbejde en plan for  

 hvilke initiativer, udvalgene vil iværksætte med hensyn til at skaffe et  

 tilstrækkeligt antal lære- og praktikpladser indenfor deres fagområde til de  

 unge, som i sommeren 1990 forlader folkeskolen eller EFG-basisuddannelsen.
 Indsatsen foreslås delvist finansieret gennem omdisponering af 85  

 mill. kr. fra AER, som henstår uforbrugte fra sidste år.
 En grundig erhvervsuddannelse giver de unge gode beskæftigelsesmuligheder,  

 uanset om der efter afsluttet oplæring kan opnås varig ansættelse i den samme  

 virksomhed.
Det særlige »pukkelproblem« med de store ungdomsårgange, der i  

 disse år søger ud på arbejdsmarkedet, bør derfor løses ved, at der over et  

 bredt felt tilvejebringes yderligere uddannelsespladser - uanset om de  

 pågældende virksomheder efter endt uddannelse kan tilbyde den unge et job.  

 Med faglig oplæring og erfaring fra en arbejdsplads vil den unge under alle  

 omstændigheder være bedre stillet, end hvis den pågældende har deltaget i de  

 særlige beskæftigelsesprojekter oprettet til formålet.' Regeringen har tilsluttet sig udvalgets forslag, og det er en del af  

 aftalen med Socialdemokratiet, at disse anbefalinger følges umiddelbart.  

 Regeringen har taget skridt til, at de nødvendige initiativer iværksættes  

 omgående.
For det tilfælde, at disse initiativer ikke fører til, at der skaffes et  

 tilstrækkeligt antal pladser, gives der med lovforslaget egnede elever en ret  

 til at kunne fuldføre en erhvervsuddannelse.
Til det formål åbnes der  

 mulighed for, at erhvervsskolerne kan udbyde praktikpladskompenserende  

 undervisning til efg-elever, som ikke har opnået uddannelsesaftale 4 måneder  

 efter afslutningen af basisuddannelsen.
Tilsvarende gælder for elever under  

 lov om erhvervsuddannelser, der træder i kraft den 1. januar 1991, og dermed  

 - fra dette tidspunkt - også de hidtidige grundlæggende teknikeruddannelser  

 således, som de indarbejdes i de nye erhvervsuddannelser.
Den praktikpladskompenserende undervisning etableres som supplement til de  

 almindelige vekseluddannelser.
Det tilstræbes så vidt muligt undgået, at  

 ordningen fører til væsentlige fravigelser fra det særdeles grundlæggende  

 princip i erhvervsuddannelserne, hvorefter uddannelserne foregår som en  

 vekslen mellem skoleundervisning og praktikuddannelse i en virksomhed og på  

 grundlag af en uddannelsesaftale mellem eleven og virksomheden.
Det er derfor  

 meget nødvendigt, at udviklingen overvåges nøje, og at der straks gennemføres  

 en revision af de foreslåede ordninger, hvis det skulle vise sig, at de får  

 en uhensigtsmæssig indflydelse på den almindelige uddannelsesadfærd inden for  

 erhvervsuddannelserne.
Økonomiske konsekvenser Lovforslaget får kun økonomiske konsekvenser, hvis det mod forventning  

 ikke lykkes at etablere de fornødne lære- og praktikpladser i virksomhederne.  

 I givet fald finansieres udgifterne via Arbejdsgivernes Elevrefusion.
Med henblik på at undervisnings- og forskningsministeren, hvis det bliver  

 aktuelt, skal kunne opfylde forpligtelserne i henhold til lovforslaget, skal  

 der i 1990 iværksættes analyser m.v., jf. § 2, stk. 2, og § 3, stk. 3, samt  

 etableres et beredskab vedrørende tilrettelæggelse af den særlige  

 skoleundervisnings indhold for de forskellige uddannelser.
Udgifterne herved  

 forudsættes afholdt ved ændret anvendelse af uforbrugte midler af statens  

 tilskud til Arbejdsgivernes Elevrefusion, jf. omtalen heraf i de almindelige  

 bemærkninger.
B.
Bemærkninger til lovforslagets enkelte bestemmelser Til § 1 Der henvises til de almindelige bemærkninger med hensyn til de  

 foranstaltninger, der vil blive iværksat udover dette lovforslag.
I 1990 er  

 målet, at der oprettes et tilstrækkeligt antal lære- og praktikpladser med  

 henblik på, at der er en plads til alle, som i 1990 forlader  

 efg-basisuddannelsen.
Praktikpladssøgende fra tidligere år søges i videst  

 muligt omfang tilgodeset med praktikpladser.
De praktikpladssøgende må så  

 vidt muligt have tilbud om praktikplads, som ligger inden for det ønskede  

 udddannelsesområde.
Til § 2 Til september/oktober 1990 vurderes det på baggrund af skolernes  

 indberetninger om praktikpladssituationen blandt årets basiselever og  

 oplysninger fra de faglige udvalg, hvorvidt den brede vifte af initiativer  

 til fremskaffelse af flere lære- og praktikpladser, som nu iværksættes, har  

 tilvejebragt det nødvendige antal lære- og praktikpladser.
 Med henblik på at imødegå en eventuel fremtidig mangel på lære- og  

 praktikpladser bemyndiges undervisnings- og forskningsministeren til fra 1.  

 oktober 1990 at iværksætte praktikpladskompenserende undervisning og tilbud  

 til elever om at fortsætte i uddannelsernes ordinære skoleophold, selv om de  

 ikke har indgået uddannelsesaftale med en virksomhed.
Den praktikpladskompenserende undervisning etableres i givet fald som  

 supplement til de almindelige vekseluddannelser og kan gennemføres i et  

 samarbejde med private virksomheder, hvor disse f.eks. har ledig  

 værkstedskapacitet.
Den kan gennemføres på tekniske skoler, på handelsskoler  

 og eventuelt andre uddannelsesinstitutioner efter undervisnings- og  

 forskningsministerens nærmere bestemmelse.
Der skal ved tilrettelæggelsen  

 tilstræbes den størst mulige tilknytning til erhvervslivet, og undervisningen  

 skal søges tilpasset forholdene for en almindelig praktikplads i størst  

 muligt omfang.
Det skal være muligt at tilrettelægge undervisningen for den  

 enkelte elev dels i en almindelig praktikplads, dels som  

 praktikpladskompenserende undervisning.
 Undervisningen skal som hovedregel kun erstatte dele af  

 praktikuddannelsen i en virksomhed.
Bestemmelsen tager højde for, at der også efter 1990 vil kunne opstå behov  

 for disse nødløsninger.
Men det forudsættes, at behovet vil være stærkt  

 aftagende som følge af det mærkbare fald i de relevante ungdomsårgange fra  

 1992.
 Bestemmelsen omfatter efg-uddannelser og - fra 1. januar 1991 - også  

 uddannelser i henhold til lov om erhvervsuddannelser, herunder de nuværende  

 grundlæggende teknikeruddannelser således, som de indarbejdes i de nye  

 erhvervsuddannelser.
Endelig fremgår det af bestemmelsen, at de særlige tilbud kun rettes mod  

egnede praktikpladssøgende.
Dette skyldes, at målet som nævnt under de  

 almindelige bemærkninger er, at de unge skal kunne fuldføre  

 uddannelsen og fungere på arbejdsmarkedet efter endt uddannelse.
Da ikke alle  

 vil være kvalificerede til at gennemføre en hvilken som helst  

 erhvervsuddannelse efter eget valg, og da den normale metode til konstatering  

 af elevens egnethed, som er en virksomheds ansættelsesprocedure og den  

 gensidige prøvetid i aftaleforholdet, ikke kan anvendes ved den særlige  

 skoleundervisning, forudsættes det, at skolen vurderer elevens egnethed for  

 fortsat uddannelse eventuelt efter indhentet udtalelse fra vedkommende  

 faglige udvalg eller dettes stedlige repræsentant.
Elever, der har gennemført  

 basisuddannelsen henholdsvis 2. skoleperiode i en erhvervsuddannelse eller en  

 skoleperiode i henhold til § 2, stk. 1, nr. 1, vil som udgangspunkt være  

 egnede til fortsat uddannelse.
Hvis en elev ikke er aktivt  

 praktikpladssøgende eller har afslået et rimeligt tilbud om en plads, vil  

 eleven som udgangspunkt ikke være egnet til at modtage det særlige tilbud.
I stk. 2 fastsættes, at undervisnings- og forskningsministeren  

 under visse betingelser skal anvende bemyndigelsen i henhold til stk. 1.  

 Betingelsen er, at ministeren efter indstilling fra Erhvervsuddannelsesrådet  

 konstaterer, at der er et behov.
Denne vurdering foretages på grundlag af  

 skolernes indberetninger om praktikpladssituationen blandt årets  

 basisuddannelseselever henholdsvis elever under lov om erhvervsuddannelser og  

 oplysninger fra de faglige udvalg om praktikpladsmuligheder inden for de  

 enkelte uddannelsesområder, jf. § 3, stk. 3.
På dette grundlag påbegyndes oprettelsen af det fornødne antal pladser.  

 Det understreges herved, at den omstændighed, at det en bestemt dato kan  

 konstateres, at et vist antal unge har uopfyldte praktikpladsønsker, ikke  

 uden videre tilsiger, at der oprettes et tilsvarende antal særlige  

 skolepladser.
Antalsopgørelsen er et - omend meget væsentligt - grundlag for  

 en samlet behovsvurdering, hvori bl.a. også må indgå betydningen af  

 eventuelle faste terminer for antagelse af elever inden for visse fag, f.eks.  

 elektrikerfaget, og oplysninger om de søgendes villighed til at vælge en  

 anden uddannelse end den højest prioriterede, hvis denne af  

 beskæftigelsesmæssige grunde ikke udbydes på de særlige vilkår.
F.eks. vil  

 det være ufornødent at oprette skolepladser uden for frisørfaget til den del  

 af de praktikpladssøgende, som kun ønsker en efg-uddannelse som frisør.
 Af bestemmelsens stk. 3 følger, at et tilbud om særlig  

 skoleundervisning ikke i alle tilfælde skal modsvare elevens primære ønske.  

 Det følger tillige, jf. stk. 1 og 2 og bemærkningerne hertil, at der i  

 vurderingen af, hvilke og hvor mange pladser der er fornødne, skal indgå  

 muligheden for, at de unge er villige til at modtage tilbud, der ligger uden  

 for den ønskede uddannelse.
Endelig følger det af bestemmelsens stk. 4, at en elev fortaber sin  

 ret til at begynde og til at fortsætte den særlige undervisning, hvis eleven  

 får anvist en praktikplads.
Retten fortabes dog først fra det tidspunkt, hvor  

 uddannelsesaftalen træder i kraft, eller hvor eleven afslår den anviste  

 plads.
Bestemmelsen er medtaget for at sikre, at eleverne kommer ind under en  

 normal uddannelse, så snart det er muligt.
Det forudsættes, at bestemmelsen i  

 praksis vil blive anvendt således, at elever, der er under et ordinært  

 skoleophold i henhold til bestemmelsen i § 2, stk. 1, nr. 1, altid får  

 mulighed for at færdiggøre skoleopholdet.
Til § 3 I stk. 1 fastsættes, at de almindelige regler om ordningen  

 fastsættes efter indstilling fra Erhvervsuddannelsesrådet.
Sigtet hermed er,  

 at arbejdsmarkedets parter skal kunne stå inde for de afvigelser fra  

 vekseluddannelsesprincippet, lovforslaget åbner mulighed for.
Efter stk. 2 gives der de faglige udvalg afgørende indflydelse på  

 fastsættelsen af mål og rammer for værkstedsundervisningen.
Derved sikres  

 det, at eleverne efter uddannelsen har tilegnet sig den almindeligt  

 anerkendte kompetence, og at de vil få almindeligt  

 svendebrev/uddannelsesbevis, med en skole som hel eller delvis stedfortræder  

 for en godkendt praktikvirksomhed.
Det fastsættes i bestemmelsens stk. 3, at det enkelte faglige  

 udvalg pr. 1. oktober skal foretage en vurdering af behovet for lære- og  

 praktikpladser inden for sit område.
Udvalget skal også skønne over, hvor  

 mange pladser der vil blive oprettet frem til næste 1. oktober.
Udvalgets  

 oplysninger sendes til undervisnings- og forskningsministeren, som efter  

 indstilling fra Erhvervsuddannelsesrådet foretager en samlet vurdering af  

 situationen sammenholdt med skolernes elevoplysninger, jf. § 2, stk 2, og  

 bemærkningerne hertil.
Om nødvendigt kan undervisnings- og forskningsministeren efter indstilling  

 fra Erhvervsuddannelsesrådet henstille til et fagligt udvalg, at udvalget  

 foranlediger oprettet et antal yderligere praktikpladser.
I det omfang  

 pladserne ikke oprettes, må udvalget affinde sig med, at der etableres  

 praktikpladskompensation i henhold til § 2.
Bestemmelserne i stk. 3 skal sikre, at beslutningen om at bryde med  

 vekseluddannelsesprincippet og den regulering af tilgangen til et fag, som  

 følger af dette princip, træffes på et solidt fagligt grundlag.
Der skal  

 lægges vægt på at imødegå den fare for forvridning af  

 vekseluddannelsesprincippet, der er forbundet med den særlige undervisning.  

 Det faglige udvalgs opgave efter denne bestemmelse kan samtidig indgå i  

 udvalgets almindelige overvejelser om det fremtidige uddannelsesbehov inden  

 for udvalgets område.
Udvalget bør i givet fald fremkomme med et skøn over  

 det ønskelige antal pladser inden for den særlige undervisning og med  

 bestemmelser om undervisningens indhold efter stk. 2.
Da iværksættelse af den særlige skoleundervisning er særdeles  

 ressourcekrævende, er det fundet nødvendigt i stk. 4 at give  

 ministeren en beføjelse til at træffe afgørelse om, hvilke skoler der skal  

 tilbyde hvilken undervisning.
Det forudsættes, at afgørelsen i almindelighed  

 træffes efter ansøgning fra skolerne, hvor bestyrelserne - særlig efter  

 erhvervsuddannelsesreformens ikrafttræden pr. 1. januar 1991 - har ansvaret  

 for skolens profil.
Ved behandling af skolernes ansøgninger vil der blive  

 lagt stor vægt på, hvor gode skolerne har været til at »afsætte«  

 sine elever, og hvilke planer skolerne har for yderligere at sluse eleverne  

 fra den særlige skoleundervisning ud i ordinære praktikforhold, jf.  

 målsætningen om at kun dele af praktikundervisningen sker på skole.
Til § 4 Bestemmelsen er medtaget for at sikre, at værkstedskurser o.lign. på  

 erhvervsskolerne kan bruges strategisk af de faglige udvalg og virksomhederne  

 for at få godkendt virksomheder, der normalt ikke har kunnet opnå  

 godkendelse.
Der sigtes især mod en styrkelse af de store virksomheders  

 indtag af elever.
Forslaget bygger på »Teknikerudvalget's indstilling,  

 jf. de almindelige bemærkninger.
Til § 5 Bestemmelsen sikrer, at elever under de særlige foranstaltninger modtager  

 overenskomstmæssig løn eller en tilsvarende godtgørelse.
Godtgørelsen  

 udbetales af skolerne, som får refusion fra Arbejdsgivernes Elevrefusion  

 efter nærmere regler fastsat af undervisnings- og forskningsministeren.  

 Bestemmelsen indebærer en udvidelse af institutionens virkefelt i henhold til  

 lov om Arbejdsgivernes Elevrefusion.
Det forudsættes, at lovens bestemmelser  

 om lønrefusion til private arbejdsgivere finder tilsvarende anvendelse med de  

 nødvendige afvigelser.
Til § 6 Undervisningen i henhold til § 2 finansieres via AER-ordningen, jf. lov  

 om Arbejdsgivernes Elevrefusion.
 I stk. 2 fastsættes det, at skolerne får tilskud til den  

 tilskudsberettigende undervisning efter regler svarende til økonomiordningen  

 i erhvervsuddannelsesreformen.
Bilag 1 STATSMINISTERIET Den 10. maj 1990 Aftale mellem regeringen og Socialdemokratiet om sikkerhed for et  

 tilstrækkeligt antal lære- og praktikpladser * Målsætningen er at skaffe et tilstrækkeligt antal lære- og  

 praktikpladser eller praktikpladskompenserende undervisning så de unge får  

 reelle muligheder for at fuldføre en erhvervsuddannelse.
 * Med henblik herpå gennemføres der inden sommerferien et lovforslag, som  

 præciserer, at der, såfremt det nødvendige antal lære- og praktikpladser ikke  

 er tilvejebragt senest 4 måneder efter afsluttet basisår, etableres  

 yderligere praktikpladskompenserende undervisning for elever, som efter de  

 hidtidige regler opfylder betingelserne for at indgå en uddannelsesaftale.  

 Derved sikres egnede elever en ret til at fuldføre den påbegyndte  

 erhvervsuddannelse.
Den praktikpladskompenserende undervisning etableres som supplement til de  

 almindelige vekseluddannelser.
Den præcise udformning af  

 uddannelsestilbuddene drøftes i de faglige udvalg.
Udgifterne finansieres via  

 AER-ordningen.
* Fra 1. januar 1991 er der fri adgang til erhvervsuddannelserne.
Elever,  

 der gennemfører erhvervsuddannelsens basisår (efter 1. januar 1991 1. eller  

 2. skoleperiode), må sikres praktikpladser.
 * De praktikpladssøgende må så vidt muligt have tilbud om praktikplads,  

 som ligger indenfor det ønskede område.
 * Der gennemføres inden sommerferien et lovforslag, som overfører den  

 opsøgende indsats for at skaffe flere lære- og praktikpladser fra  

 Arbejdsformidlingen til erhvervsskolerne.
 * I 1990 er målet, at der oprettes et tilstrækkeligt antal lære- og  

 praktikpladser med henblik på, at der er en plads til alle, som i 1990  

 forlader basisuddannelsen.
 Praktikpladssøgende fra tidligere år søges i videst muligt omfang  

 tilgodeset med praktikpladser.
* Til september/oktober 1990 vurderes det på baggrund af skolernes  

 indberetninger og praktikpladssituationen blandt årets basiselever, om den  

 brede vifte af initiativer til fremskaffelse af flere lære- og  

 praktikpladser, som nu iværksættes, har haft den forudsatte effekt.
Er der  

 ikke det nødvendige antal pladser, iværksættes der pr. 1. oktober 1990  

 praktikpladskompenserende undervisning for elever, der forlader  

 basisuddannelsen i 1990 jf. den foreslåede lovbestemmelse.
 * Der gennemføres inden sommerferien et aktstykke om ændret disponering af  

 de 85 mio. kr., som beror i Arbejdsgivernes Elevrefusion.
Efter 2. behandling den 29. maj 1990 § 1. Lovens formål er, at der tilvejebringes et tilstrækkeligt  

 antal lære- og praktikpladser for lærlinge, elever i de erhvervsfaglige grunduddannelser og elever under erhvervsuddannelse.
 § 2. For egnede praktikpladssøgende, der i 1990 eller senere  

 gennemfører basisuddannelse efter lov om erhvervsfaglige grunduddannelser  

 eller 2. skoleperiode efter lov om erhvervsuddannelser, og som 4 måneder  

 efter afsluttet basisuddannelse henholdsvis 2. skoleperiode endnu ikke har  

 indgået aftale med en virksomhed om en rimelig praktikplads, fastsætter  

 undervisnings- og forskningsministeren fra den 1. oktober 1990 under de i  

 stk. 2 nævnte forudsætninger, at de:
1) kan tilbydes optagelse på skole til gennemførelse af skoleundervisning,  

 der hører til en efg, 2.dels-uddannelse, eller en erhvervsuddannelse, uanset  

 at eleven ikke er omfattet af en uddannelsesaftale, og 2) kan tilbydes optagelse på skole til gennemførelse af skoleundervisning,  

 der helt eller delvis erstatter praktikundervisning i en virksomhed.
Stk. 2. Undervisnings- og forskningsministeren påbegynder  

 oprettelsen af det fornødne antal pladser på grundlag af en samlet vurdering  

 af pladsbehovet pr. den 1. oktober.
Undervisnings- og forskningsministeren  

 foretager efter indstilling fra Erhvervsuddannelsesrådet vurderingen på  

 grundlag af elevoplysninger fra erhvervsskolerne og oplysninger fra de  

 faglige udvalg, jf. § 3, stk. 3.
 Stk. 3. Et tilbud i henhold til stk. 1 skal så vidt muligt ligge  

 inden for det uddannelsesområde, eleven ønsker.
 Stk. 4. En elev, der modtager undervisning i henhold til stk. 1,  

 har pligt til at modtage en anvist praktikplads og skal forlade  

 undervisningen, når praktikpladsen tiltrædes, eller hvis eleven afslår at  

 modtage pladsen.
 § 3. Undervisnings- og forskningsministeren fastsætter efter  

 indstilling fra Erhvervsuddannelsesrådet nærmere regler i almindelighed om  

 ordningerne i henhold til § 2.
Stk. 2. Mål og rammer for undervisningen efter § 2, stk. 1, nr. 2,  

 fastsættes af undervisnings- og forskningsministeren efter vedkommende  

 faglige udvalgs bestemmelse.
Efter tilfredsstillende gennemførelse af hele  

 uddannelsen modtager eleverne sædvanligt uddannelsesbevis.
Stk. 3. De faglige udvalg foretager pr. den 1. oktober vurderinger  

 af behovet for lære- og praktikpladser og foretager et skøn over, hvor mange  

 uddannelsesaftaler der vil kunne indgås inden for udvalgets område frem til  

 den følgende 1. oktober.
Oplysningerne indgår i vurderingen i henhold til §  

 2, stk. 2, og undervisnings- og forskningsministeren kan på grundlag heraf  

 efter indstilling fra Erhvervsuddannelsesrådet henstille til et fagligt  

 udvalg at foranledige oprettet et antal yderligere pladser.
 Stk. 4. Ministeren fastsætter efter indstilling fra  

 Erhvervsuddannelsesrådet, hvilke erhvervsskoler der skal tilbyde undervisning  

 efter § 2, stk. 1, inden for det enkelte udvalgs område.
 § 4. Undervisnings- og forskningsministeren kan med tilslutning  

 fra et fagligt udvalg bestemme, at § 2, stk. 1, nr. 2, finder tilsvarende  

 anvendelse for lærlinge og elever, der er omfattet af en uddannelsesaftale  

 inden for udvalgets område med en virksomhed, der kun kan godkendes til  

 uddannelse af lærlinge eller elever, hvis eleven modtager supplerende  

 praktikuddannelse uden for virksomheden.
 § 5. Elever, der deltager i undervisning i henhold til § 2,  

 modtager fra skolen en godtgørelse svarende til den elevløn, der er aftalt  

 eller fastsat for elever i den pågældende uddannelse i henhold til lov om  

 erhvervsfaglige grunduddannelser henholdsvis lov om erhvervsuddannelser.
Stk. 2. Skolernes udgifter i henhold til stk. 1 refunderes af  

 Arbejdsgivernes Elevrefusion og finansieres efter reglerne i § 6, stk. 1, i  

 lov om Arbejdsgivernes Elevrefusion.
Undervisnings- og forskningsministeren  

 fastsætter efter indstilling fra bestyrelsen for Arbejdsgivernes Elevrefusion  

 nærmere regler om udbetalingen fra Arbejdsgivernes Elevrefusion.
Stk. 3. Virksomheder, der i henhold til § 4 lader elever deltage i  

 supplerende praktikuddannelse på skole, kan få refusion fra Arbejdsgivernes  

 Elevrefusion af elevlønsudgifter under skoleopholdet.
Reglerne om refusion af  

 løn under almindelige skoleophold finder tilsvarende anvendelse.
 § 6. Undervisningen i henhold til § 2 finansieres via  

 AER-ordningen, jf. lov om Arbejdsgivernes Elevrefusion.
 Stk. 2. Tilskuddet til den enkelte skoles undervisning bestemmes  

 ud fra antal årselever, som deltager i undervisningen, og et gennemsnitligt  

 tilskud pr. årselev fastlagt i de årlige finanslove for større grupper af den  

 særlige skoleundervisning.
 Stk. 3. Undervisnings- og forskningsministeren fastsætter nærmere  

 regler om vedkommende arbejdsgivers afholdelse af udgifterne til  

 skoleundervisning i henhold til § 4.
 § 7. Loven træder i kraft den 1. juli 1990.
 Stk. 2. § 3, stk. 2, 2. pkt., i lov om erhvervsfaglige  

 grunduddannelser, jf. lovbekendtgørelse nr. 150 af 18. marts 1987, ophæves.  

 Bestemmelsen gælder dog fortsat for edb-assistentuddannelsen indtil den 31.  

 december 1990.
 Stk. 3. § 17 i lov nr. 211 af 5. april 1989 om  

 erhvervsuddannelser, som træder i kraft 1. januar 1991, ophæves.
 § 8. Loven gælder ikke for Færøerne og Grønland.
Ændringsforslag Af undervisnings- og forskningsministeren:
Til § 4 1) I paragraffen ændres ordene »efg-elever« til:  

 »elever«.
Bemærkninger Til nr. 1 Ændringsforslaget skyldes, at bestemmelsen i lovforslaget ved en  

 fejltagelse er blevet formuleret således, at den ikke klart omfatter  

 godkendelse af praktikvirksomheder i henhold til lov om erhvervsuddannelser,  

 der træder i kraft den 1. januar 1991 og dermed afløser lærlingeloven og  

 efg-loven.
 Efter ændringsforslaget vil bestemmelsen ud over uddannelse af lærlinge  

 utvivlsomt sigte på uddannelse af både efg-elever og elever i henhold til lov  

 om erhvervsuddannelser.
