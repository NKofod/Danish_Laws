 Den 1. februar 1984 undertegnedes i Maputo en overenskomst mellem Danmark,  

 Finland, Norge og Sverige på den ene side og SATCC (Southern African  

 Transport and Communication Commission) på den anden side vedrørende støtte  

 til konsulentbistand i forbindelse med bemanding af den tekniske enhed i  

 SATCC.
SATCC-sekretariatet oprettedes i 1980 i forbindelse med det  

 økonomisk-politiske samarbejde mellem landene i det sydlige Afrika.  

 Kommissionen har til opgave at planlægge og koordinere projekter inden for  

 transport- og kommunikationssektoren.
De nordiske lande har siden oprettelsen  

 af SATCC ydet en samlet støtte på 15.800.000 sv. kroner.
 Formålet med overenskomsten er at sikre bemandingen af den tekniske enhed  

 og dermed styrke planlægning og koordinering gennem udsendelse af 6 eksperter  

 i sammenlagt 140 arbejdsmåneder.
 De nordiske lande yder tilsammen 12 millioner sv. kroner.
Udenrigsministeriet, den 3. april 1984 Uffe Ellemann-Jensen (* 1) Overenskomstens fulde tekst, der alene foreligger på engelsk, kan  

 fås ved henvendelse i udenrigsministeriet.
