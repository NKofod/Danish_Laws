 I medfør af § 60, stk. 1, og § 61, stk. 2, i lov nr. 286 af 6. juni 1984  

 om erhvervsdrivende fonde (herefter kaldet loven) fastsættes:
I.
Anmeldelser § 1.  Alle anmeldelser til registeret skal ske ved  

 benyttelse af de dertil af overregistrator foreskrevne blanketter.
 § 2.  Anmeldelse om stiftelse af en fond eller  

 omdannelse af en fond efter lovens § 51 skal i det mindste angive:
 Stk. 2.  Med anmeldelsen skal følge i original eller af  

 bestyrelsen bekræftet kopi:
 Stk. 3.  Dokumenterne skal være affattet på dansk.
 § 3.  Ændres en fonds vedtægt eller ændres et forhold,  

 hvorom anmeldelse er sket, skal anmeldelse herom indsendes inden en måned til  

 aktieselskabs-registeret.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vedtægtsændring skal der til  

 aktieselskabs-registeret indsendes dateret vedtægt med den fuldstændige  

 ordlyd i den nye affattelse.
 § 4.  Anmeldelserne, der skal være underskrevet af  

 alle bestyrelsesmedlemmer, hvis underskrifter skal bekræftes af en notar, en  

 advokat eller 2 vitterlighedsvidner, indleveres med bilag samt 2 bekræftede  

 kopier af disse til aktieselskabs-registeret.
 Stk. 2.  Samtidig med anmeldelsen betales den herfor  

 fastsatte afgift.
II.
Indsendelse af årsregnskaber m.v.
§ 5.  Godkendt årsregnskab, herunder et eventuelt  

 koncernregnskab og årsberetningen samt revisionspåtegnelsen indsendes til  

 aktieselskabs-registeret.
Disse dele udgør en helhed og indsendes inden 6  

 måneder efter regnskabsårets udgang i 3 eksemplarer.
Stk. 2.  For de fonde, der i medfør af § 55 i lov nr.  

 284 af 10. juni 1981 om visse selskabers aflæggelse af årsregnskab m.v.  

 (årsregnskabsloven) udarbejder færre noter til årsregnskabet, indsendes  

 samtidig en erklæring underskrevet af fondens bestyrelse om, at betingelserne  

 i nævnte lovs § 55, stk. 2-5, er opfyldt.
Erklæringen skal attesteres af  

 fondens revisor.
 Stk. 3.  Sammen med årsregnskabet m.v. skal indsendes en  

 særskilt fortegnelse over de legatmodtagere, der efter bestyrelsens  

 beslutning skal modtage ydelser af fondens overskud i henhold til formålet.
 Stk. 4.  Overregistrator kan foreskrive, at der sammen  

 med årsregnskabet skal indsendes visse talmæssige oplysninger på et særskilt  

 skema.
§ 6.  Dokumenterne indsendes i original eller i  

 bekræftet kopi eller genpart og skal være udfærdiget således, at de egner sig  

 til gengivelse ved mikrofotografering.
På de enkelte sider skal der være bred  

 margen til den hæftede side.
De enkelte sider i dokumenterne må ikke være  

 klæbet sammen, men skal blot hæftes sammen, medmindre regnskabet er trykt på  

 falsede ark.
Såfremt det skønnes, at et dokument ikke opfylder ovenstående  

 krav, kan aktieselskabs-registeret forlange et nyt dokument, der opfylder  

 kravene, indsendt i stedet.
Det kan forlanges, at dokumentet udfærdiges på  

 ensfarvet hvidt papir i A-4 format, trykt eller maskinskrevet med tydelig  

 stor skrift.
 Stk. 2.  Dokumenterne skal være affattet på dansk og med  

 beløbene angivet i danske kroner.
 Stk. 3.  Fondens fulde navn og registreringsnummer samt  

 regnskabsåret, der skal være i overensstemmelse med fondens registrerede  

 vedtægter, jfr. lovens § 7, stk. 1, nr. 9, skal fremgå af dokumenterne.
III.
Registrering og offentliggørelse m.v.
 § 7.  Oplysninger om et anmeldt forhold optages i  

 registreret (registreres), hvis det anmeldte ikke er i strid med loven, med  

 bestemmelser, som er fastsat i medfør af lovens § 11, stk. 1, § 50 eller §  

 60, stk. 1, med vedtægten eller med bestemmelser i eller i henhold til  

 bestemmelser fastsat i medfør af andre love, hvis overholdelse  

 overregistrator finder nødvendig for at kunne gennemføre registrering.  

 Tilsvarende gælder meddelelser, årsregnskaber m.v., der indgives til  

 registeret med henblik på registrering eller offentliggørelse efter  

 bestemmelser i eller i henhold til bestemmelser fastsat i medfør af lov.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
§ 8.  Registeret over fonde føres efter  

 overregistrators bestemmelse.
Enhver fond får et registreringsnummer.
Datoen  

 for registreringen og for nye fondes vedkommende registreringsnummer indføres  

 i registeret.
 § 9.  Registreringer i aktieselskabs-registeret efter  

 denne lov eller efter bestemmelser udstedt i henhold til loven og modtagelse  

 af årsregnskab m.v. skal straks bekendtgøres i Statstidende.
§ 10.  Er modtagelsen af et årsregnskab m.v.  

 offentliggjort i henhold til § 9, kan nyt omgjort årsregnskab m.v. ikke  

 antages til offentliggørelse, medmindre aktieselskabs-registeret eller  

 fondsmyndigheden skønner, at offentliggørelse af det nye årsregnskab m.v. er  

 i regnskabslæserens interesse som en nødvendig rettelse af væsentlige eller  

 åbenbare fejl eller som berigtigelse af ulovlige forhold.
Et omgjort  

 årsregnskab m.v., der modtages efter udløbet af det følgende regnskabsår, kan  

 ikke antages til offentliggørelse, men eventuelle nødvendige rettelser må  

 optages i årsregnskabet m.v. for det sidstnævnte regnskabsår.
Stk. 2.  Antages et omgjort årsregnskab m.v. til  

 offentliggørelse, skal det tydeligt fremgå for offentligheden, at der er tale  

 om et omgjort årsregnskab m.v.
Det gamle årsregnskab m.v. skal være  

 offentligt tilgængeligt tillige med det omgjorte.
 Stk. 3.  Et årsregnskab m.v., der ikke har kunnet  

 antages til offentliggørelse, jfr. stk. 1, kan ikke danne grundlag for  

 udarbejdelse af årsregnskab m.v. for det følgende år.
 § 11.  Aktieselskabs-registeret udgiver årligt en  

 alfabetisk fortegnelse over samtlige fonde, der er optaget i registeret.  

 Fortegnelsen skal endvidere omfatte navnene på de fonde, der er slettet af  

 registeret efter den sidst udgivne årsfortegnelse.
Stk. 2.  Fortegnelsen kan samordnes med andre offentlige  

 fortegnelser.
Supplementsfortegnelser kan udgives i løbet af året.
IV.
Offentlighed m.v.
§ 12.  Dokumenter, der beror i  

 aktieselskabs-registeret, er offentligt tilgængelige.
Dette gælder dog ikke  

 attester om personlige forhold samt dokumenter, der indeholder oplysninger om  

 modtagelse af midler fra fonden.
 Stk. 2.  Årsregnskaber, årsberetninger eller  

 koncernregnskaber, jfr. lovens § 28, stk. 1, samt revisionspåtegning på disse  

 dokumenter, er dog uanset de deri indeholdte oplysninger offentligt  

 tilgængelige.
 Stk. 3.  Bestemmelsen i stk. 1, 1. punktum, gælder kun i  

 det omfang overregistrator bestemmer det for:
 § 13.  Dokumenter, der er offentligt tilgængelige, kan  

 på forlangende gennemses på registerets kontor.
 Stk. 2.  Udskrifter af registerets oplysninger om fonde  

 samt fotokopier eller aftryk af eventuelle mikrofilm af de dokumenter, der er  

 offentligt tilgængelige, kan fås i aktieselskabs-registeret.
 Stk. 3.  Overregistrator kan bestemme, at fotokopi eller  

 aftryk af mikrofilm også kan tages ved selvbetjening af kopieringsapparater  

 opstillet i registeret.
 Stk. 4.  Overregistrator kan bestemme, at alle eller  

 bestemte offentligt tilgængelige oplysninger om flere fonde kan fås maskinelt  

 efter særlig aftale eller i henhold til eventuelle af overregistrator  

 fastsatte almindelige bestemmelser.
 Stk. 5.  For de i denne paragraf omhandlede oplysninger  

 betales den fastsatte afgift.
 § 14.  Overregistrators afgørelser i medfør af denne  

 bekendtgørelse kan påklages til industriministeren.
 Stk. 2.  For så vidt angår overregistrators nægtelse af  

 registrering gælder efter lovens § 62, stk. 2, en klagefrist på 1 måned for  

 indbringelse for industriministeren.
V.
Ikrafttrædelsesbestemmelser § 15.  Bekendtgørelsen træder i kraft den 1. januar  

 1985.
 Stk. 2.  For fonde, som er oprettet inden 1. januar  

 1985, finder § 2 tilsvarende anvendelse.
 Stk. 3.  Fonde, der er oprettet inden 1. januar 1985,  

 skal samtidig med anmeldelsen efter lovens § 67, stk. 1, indsende det seneste  

 årsregnskab.
