En havn rejste spørgsmål om den afgiftsmæssige stilling efter den pr. 1.  

 oktober 1978 gennemførte ændring af merværdiafgiftsloven.
Havnen ejes af en  

 privat forening, der foretager udlejning af havne- og beddingspladser til  

 sine medlemmer.
 Foreningens hovedindtægtskilde består af indtægter fra denne udlejning,  

 hvortil kommer medlemskontingenter, samt nogle indtægter ved gæsteleje, salg  

 af vimpler, drift af mønttelefon mv.
Ministeriet for skatter og afgifter meddelte, at udlejning af havne- og  

 beddingspladser i overensstemmelse med en tidligere nævnsafgørelse er  

 afgiftspligtig efter lovens § 2, stk. 2, jf. stk. 3, punkt h, 2. pkt, der  

 bl.a. fastsætter afgiftspligt for udlejning af camping- og parkeringsplads.  

 Afgift skal efter lovens § 3, stk. 1, punkt b, svares af foreningen, selv om  

 afsætningen udelukkende sker til foreningens medlemmer.
Der skal dog ikke  

 svares afgift af sædvanlige kontingentindtægter.
 Se også Mn.601.
