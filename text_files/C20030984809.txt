Cirkulære  

 om oprettelse af stillinger som kirketjener ved bykirker I.
Klassificering.
 § 1.  

  

 Stillinger som kirketjener ved  

 bykirker klassificeres i lønrammesystemet af Kirkeministeriet på grundlag af  

 en  

 ansøgning fra menighedsrådet om oprettelse af en fuldtidsstilling som  

 kirketjener eller en deltidsstilling som kirketjener.
 Stk. 2.  

  

 Menighedsrådet afgør, om en stilling som kirketjener skal være en  

 fuldtidsstilling  

 eller en deltidsstilling.
 Stk. 3.  

  

 Udgangspunktet  

 for en fuldtidsstilling er arbejdsopgaver svarende til 1924 timer årligt, for  

 en deltidsstilling en brøkdel heraf, dog minimum 18,5 timer pr. uge.
 § 2.  

  

 Kirkeministeriet klassificerer stillingen i lønrammesystemet efter en  

 forhandling med Danmarks Kirketjenerforening.
 Stk. 2.  

  

 Hver  

 kirke m.v. henføres af Kirkeministeriet efter forhandling med Danmarks  

 Kirketjenerforening til sværhedsgrad A eller sværhedsgrad B.
 § 3.  

  

 Stillinger som kirketjener ved  

 bykirker aflønnes efter den lønramme og med de tillæg, som Kirkeministeriet  

 har  

 godkendt ved oprettelse af stillingen.
 § 4.  

  

 Såfremt stillingen er en  

 deltidsstilling, aflønnes med en til timetallet svarende brøkdel af  

 lønrammelønnen.
 § 5.  

  

 Stillinger som kirketjener på  

 fuld tid oprettes enten på tjenestemandsvilkår eller på tjenestemandslignende  

 vilkår.
 Stk. 2.  

  

 Stillinger  

 som kirketjener på deltid oprettes på tjenestemandslignende vilkår.
II.
Indberetning til stiftsøvrigheden.
 § 6.  

  

 Når en kirketjenerstilling, der  

 er oprettet efter dette cirkulære ændres fra en fuldtidsstilling til en  

 deltidsstilling eller omvendt, skal menighedsrådet foretage indberetning til  

 stiftsøvrigheden herom.
 Stk. 2.  

  

 Stiftsøvrigheden  

 skal orientere Danmarks Kirketjenerforening og Kirkeministeriet om ændringen.
 Stk. 3.  

  

 Hvis  

 en ledig stilling som kirketjener med tjenestemandsvilkår får ændret  

 ansættelsesvilkår  

 fra fuldtid til deltid skal sagen forelægges Kirkeministeriet med henblik på  

 nedlæggelse af stillingen som en tjenestemandsstilling.
III.
Ikrafttrædelse og overgangsbestemmelser.
 § 7.  

  

 Cirkulæret træder i kraft den 1.  

 juni 2003.
 Stk. 2.  

  

 For  

 stillinger som kirketjener, der er oprettet før ikrafttrædelsen af dette  

 cirkulære, kan dette cirkulæres regler anvendes, hvis menighedsrådet og  

 kirketjeneren aftaler dette.
Stk. 3.  

  

 Ved  

 ledighed i en eksisterende stilling som kirketjener bliver stillingen  

 omfattet  

 af reglerne i dette cirkulære.
Tilsvarende gælder ved større ændringer af  

 kirketjeneropgaverne ved en kirke.
 Stk. 4.  

  

 Samtidig  

 ophæves:
 Kirkeministeriets cirkulære af 15. september 1981 om  

 udfærdigelse af regulativer for de ved kirker og kirkegårde ansatte, for så  

 vidt angår kirketjenere.
 Kirkeministeriets cirkulære af 31. juli 1992 om beregning af  

 beskæftigelsesgraden m.v. for stillinger som kirketjenere ved bykirker.
 Kirkeministeriets cirkulære af 10. februar 2000 om  

 kvoteberegning (minimumskvoter) for visse kirke- og kirkegårdsfunktionærer,  

 for  

 så vidt angår stillinger som kirketjener.
