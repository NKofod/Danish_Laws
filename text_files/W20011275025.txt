Der blev klaget over, at øjenlægen begik en fejl under  

 operationen den 16. august 1999, idet hun forkortede den muskel, der lukker  

 øjet, med 15 mm, og at hun ikke informerede ham om, at hun ville  

 forkorte denne muskel.
Endvidere blev der klaget over, at der blev foretaget  

 fire operationer på en måned, hvilket kun forværrede  

 situationen.
Klage over operation af  

 øjenlåg Nævnet fandt grundlag for at kritisere øjenlægens  

 behandling af patienten.
Nævnet fandt, at det var kritisabelt, at  

 øjenlæge ikke fremsendte sin journal til sygehuset tidligere,  

 idet den havde betydning for den videre behandling.
Det var nævnets  

 vurdering, at der kunne være sket en utilsigtet fjernelse af  

 øjets bindehinde med samtidig skade af tårekirtlens  

 udførselsgange, idet han efterfølgende havde haft betydelige  

 problemer med øjentørhed.
Det var videre nævnets  

 vurdering, at fastsyningen af musklen, der løfter øjet, til  

 musklen, der drejer øjet opad, og det underliggende væv  

 højst sandsynligt skete ved den første operation, selv om det  

 ikke med sikkerhed kunne siges, om det er sket ved denne operation eller et  

 af de andre indgreb, foretaget af øjenlægen.
Nævnet fandt, at det forhold, at han tidligere var ptoseopereret og  

 havde en lukkedefekt samt en dårlig funktion af musklen, der  

 løfter øjenlåget, burde have manet til forsigtighed og  

 medført, at der blev foretaget en væsentligt mindre afkortning  

 af musklen end de aktuelle 15 mm.
Nævnet fandt videre, at det var  

 kritisabelt, at øjenlægen syede musklen, der løfter  

 øjet, sammen med den, der drejer øjet opad, samt med det  

 underliggende væv, og at hun fjernede øjets bindehinde fra  

 hulrummet mellem øjenlåget og øjeæblet.  

 Nævnet fandt således, at operationen foretaget den 16. august  

 1999 af øjenlægen lå væsentlig under acceptabel  

 faglig anerkendt standard.
Nævnet fandt imidlertid, at det ikke kunne kritiseres, at  

 øjenlægen foretog indgrebene.
Det måtte således bero  

 på et lægeligt skøn, om man ved et nyt indgreb kunne rette  

 op på nogle utilfredsstillende forhold fra en tidligere operation.
For så vidt angik klagen over informationen, lagde nævnet  

 vægt på, at det af journalen den 28. og 29. juni 1999 fremgik, at  

 øjenlægen oplyste ham om, at operationen kunne kompliceres, da  

 det drejede sig om en reoperation, og at lukkedefekten på 1 mm kunne  

 blive større med medførende tørhedsgener.
Nævnet  

 fandt det således godtgjort, at øjenlægen informerede ham  

 før operationen den 16. august 1999.
