I et hertil indsendt Andragende har De, der sammen med P.
P. som executor  

 testamenti behandler Dødsboet efter afdøde Enkefru O., forespurgt, hvorvidt  

 Vejle Amt er berettiget til at kræve Sikkerhedsstillelse i nævnte Bo i  

 Henhold til Lov Nr. 119 af 20. April 1926 om Tilsyn med de af Eksekutorer  

 behandlede Dødsboer, idet samtlige Arvinger i Boet, der alle er myndige og  

 repræsenterede paa Skiftet, har frafaldet ethvert Krav om  

 Sikkerhedsstillelse.
 Foranlediget heraf skal man meddele, at Arvingerne ikke med bindende  

 Virkning kan træffe Bestemmelse om, at der ingen Sikkerhed skal stilles,  

 eller om Sikkerhedens Størrelse, idet det følger af Bestemmelserne i § 7 i  

 den ovenfor nævnte Lov, at der skal stilles Sikkerhed i alle Eksekutorboer,  

 og at Sikkerhedens Størrelse fastsættes af den tilsynsførende Myndighed.
