Bekendtgørelse om modtageordninger for  

 affald fra skibe, samt om skibes aflevering af affald I medfør af § 24, § 48, § 55, stk. 2 og § 61 i lov nr. 476 af 30.  

 juni 1993, om beskyttelse af havmiljøet (havmiljøloven) som  

 ændret ved lov nr. 315 af 5. maj 2000 fastsættes, efter  

 forhandling med trafikministeren:
Kapitel 1 Generelle bestemmelser og definitioner § 1. I alle danske havne skal havnebestyrelsen  

 eller den for havnen ansvarlige sørge for, at der etableres ordninger  

 til modtagelse af driftsaffald og lastrester, der stammer fra skibe og  

 platforme, der anløber havnen, i overensstemmelse med bestemmelserne i  

 denne bekendtgørelse.
 Stk. 2. Modtageordningerne skal under hensyn til det normale  

 anløb af havnen have tilstrækkelig kapacitet til at opfylde  

 behovet for aflevering, uden at skibene eller platformene forsinkes  

 unødigt.
 Stk. 3. Havne og virksomheder kan, i overensstemmelse med  

 de i lov om havne (lov nr. 326 af 28. maj 1999) fastsatte regler, i  

 fællesskab oprette og drive modtageanlæg.
 Stk. 4. Alt affald om bord på skibe og platforme,  

 der anløber havnen, er omfattet af denne bekendtgørelse, jf.  

 dog stk. 5-6.
 Stk. 5. Affald, der kan behandles miljømæssigt  

 forsvarligt om bord på skibet eller platformen, er undtaget fra denne  

 bekendtgørelse.
 Stk. 6. Rester af flydende stoffer, der transporteres i  

 bulk, og som ikke er omfattet af Miljøministeriets  

 bekendtgørelse nr. 166 af 1. april 1987 om klassifikation og  

 kategorisering samt udtømning af skadelige flydende stoffer, der  

 transporteres i bulk, er ikke omfattet af denne bekendtgørelse.
 § 2. I denne bekendtgørelse anvendes  

 følgende definitioner:
1)	»Marpol 73/78«: den internationale konvention af 1973 om  

 forebyggelse af forurening fra skibe, som ændret ved den dertil  

 knyttede protokol af 1978, 2)	»havn«: et sted eller et geografisk område, hvor der er  

 foretaget anlægsarbejder, og hvor der forefindes udstyr, som især  

 gør det muligt at modtage skibe, herunder fiskerfartøjer og  

 lystfartøjer.
Der leveres desuden tjenesteydelser til skibene, for  

 hvilke der kan opkræves betaling, 3)	»affald«: hvor intet andet er anført anvendes Miljø-  

 og Energiministeriets definition af affald, jf.
Miljø- og  

 Energiministeriets bekendtgørelse om affald, 4)	»driftsaffald«: enhver form for affald, herunder spildevand, og  

 andre rester end lastrester, som frembringes, medens et skib eller en  

 platform er i drift, og som falder ind under bilag I og IV til Marpol  

 73/78, 5)	»andet driftsaffald«: driftsaffald, som falder ind under  

 bilag V til Marpol 73/78, 6)	»lastrester«: rester af lastmaterialer i lastrum eller tanke, efter  

 at losning og rengøring er afsluttet, herunder også  

 restmængder fra lasten, og som falder ind under bilag I og II til  

 Marpol 73/78. Til lastrester henføres ligeledes tankskyllevand og  

 ballastvand, der ikke medføres i brændstoftankene, 7)	»andre lastrester«: lastrester, der ikke falder ind under punkt  

 6, 8)	»havneafgift«: det beløb skibe eller platforme normalt  

 betaler for havneanløb, bortset fra lodsning, bugsering, isafgift samt  

 areal- og pakhusleje.
Havneafgift omfatter ligeledes det beløb, som  

 visse typer skibe som f.eks. lystfartøjer betaler for leje af  

 kajplads.
Kapitel 2 Driftsaffald Olie § 3. I alle havne skal havnebestyrelsen eller den  

 for havnen ansvarlige sørge for, at der etableres en ordning til  

 modtagelse af olieslam, brugt smøreolie, olieholdige blandinger fra  

 maskinrummenes rendestene og lignende olierester, jf. havmiljølovens §  

 9, stk. 1, dog kun for så vidt angår olie, der regnes som  

 driftsaffald.
 § 4. I de nedennævnte havne skal  

 havnebestyrelsen eller den for havnen ansvarlige sørge for, at der  

 etableres en ordning til modtagelse af olieblandet ballast- og  

 tankskyllevand:
1)	havne, hvor skibe, der kan medføre ballastvand i  

 brændstoftanke, lastes, samt 2)	havne, hvor skibe, der kan medføre ballastvand i  

 brændstoftanke, indtager olie som brændstof.
 Stk. 2. I de i stk. 1 nævnte havne skal der  

 etableres et behandlingsanlæg til adskillelse af det modtagne  

 olieblandede ballast- eller tankskyllevand i en vandfase og en oliefase.  

 Etablering af behandlingsanlæg kan dog undlades i den enkelte havn,  

 hvis der gennemføres en ordning, hvorefter det modtagne olieblandede  

 ballast- eller tankskyllevand transporteres til et behandlingsanlæg  

 andetsteds eller bortskaffes miljømæssigt forsvarligt.
§ 5. Faste og mobile modtageanlæg skal  

 omfatte koblingsled, der muliggør tilslutning til skibenes  

 udtømningsledninger ved skibets side.
De nævnte anlæg skal  

 omfatte koblingsled med flanger af de i bilag 1 angivne dimensioner til  

 modtagelse af olieholdige blandinger.
 Stk. 2. Stk. 1 gælder ikke for  

 lystbådehavne.
Kloakspildevand § 6. I alle havne skal havnebestyrelsen eller den  

 for havnen ansvarlige sørge for, at der etableres en ordning til  

 modtagelse af kloakspildevand, jf. havmiljølovens § 20, stk. 1, dog  

 kun for så vidt angår kloakspildevand, der regnes som  

 driftsaffald.
Stk. 2. Faste og mobile anlæg skal omfatte  

 koblingsled, der muliggør tilslutning til skibenes  

 udtømningsledninger ved skibets side.
De nævnte anlæg skal  

 være forsynet med flanger af de i bilag 2 angivne dimensioner.
 Stk. 3. Ved modtagelse af kloakspildevand fra skibe med  

 en bruttotonnage på 200 og derunder som er godkendt til sejlads med 10  

 personer og derunder, skal modtageanlægget kunne modtage  

 kloakspildevand fra skibene gennem det koblingsled, der er henvist til i  

 Søfartsstyrelsens tekniske forskrift nr. 4 af 10. april 2000 om  

 opbevaring af kloakspildevand i mindre fartøjer.
Andet driftsaffald § 7. I alle havne skal havnebestyrelsen eller den  

 for havnen ansvarlige sørge for, at der etableres en ordning til  

 modtagelse af andet driftsaffald.
Kapitel 3 Lastrester Skadelige flydende stoffer § 8. I nedennævnte havne skal  

 havnebestyrelsen eller den for havnen ansvarlige sørge for, at der  

 etableres en modtageordning til opsamling af rester og blandinger af  

 skadelige flydende stoffer, jf.
Miljøministeriets  

 bekendtgørelse nr. 166 af 1. april 1987 om klassifikation og  

 kategorisering samt udtømning af skadelige flydende stoffer, der  

 transporteres i bulk:
1)	havne, hvor der losses skadelige flydende stoffer, der transporteres  

 i bulk, 2)	havne, hvor der lastes skadelige flydende stoffer, der transporteres  

 i bulk, hvis der inden lastningen fra tanke, som skal lastes, afleveres  

 ballastvand eller tankskyllevæske indeholdende rester af  

 kemikalier.
 3)	havne, hvor der foretages reparation af kemikalietankskibe, og hvor  

 der inden reparationen afleveres ballastvand eller tankskyllevæske  

 indeholdende rester af skadelige flydende stoffer, der transporteres i  

 bulk.
 Stk. 2. Modtageanlægget skal være  

 således indrettet, at tilbageløb til skibets tanke ikke kan  

 finde sted.
Olieblandet ballast- og tankskyllevand § 9. I de nedennævnte havne skal  

 havnebestyrelsen eller den for havnen ansvarlige sørge for, at der  

 etableres en ordning, jf. § 4, til modtagelse af olieblandet ballast- og  

 tankskyllevand:
1)	havne, hvor olietankskibe laster olie, 2)	havne, hvor olietankskibe repareres, 3)	havne, hvor skibe, der har transporteret olie i bulk, laster andet  

 end olie.
 Stk. 2. Miljøstyrelsen kan meddele  

 nedennævnte virksomheder pålæg om at etablere en ordning  

 til modtagelse af olieblandet ballast- eller tankskyllevand:
1)	bunkringsvirksomheder, 2)	virksomheder, der foretager afskibning eller modtagelse af olie,  

 samt 3)	skibsreparationsvirksomheder.
Stk. 3. I forbindelse med den i stk. 1 og 2 beskrevne  

 ordning skal der etableres et behandlingsanlæg til adskillelse af det  

 modtagne olieblandede ballast- eller tankskyllevand i en vandfase og en  

 oliefase.
Etablering af behandlingsanlæg kan dog undlades i den enkelte  

 havn, hvis der gennemføres en ordning, hvorefter det modtagne  

 olieblandede ballast- eller tankskyllevand transporteres til et  

 behandlingsanlæg andetsteds.
Stk. 4. Faste og mobile modtageanlæg skal omfatte  

 koblingsled, der muliggør tilslutning til skibenes  

 udtømningsledninger ved skibets side.
De nævnte anlæg skal  

 omfatte koblingsled med flanger af de i bilag 1 angivne dimensioner til  

 modtagelse af olieholdige blandinger.
Andre lastrester § 10. I alle havne, der normalt anløbes af  

 skibe, der har andre lastrester, jf. §§ 6 og 7, skal havnebestyrelsen eller  

 den for havnen ansvarlige sørge for, at der etableres modtageordninger  

 for dette affald.
 Stk. 2. Kravene anført i § 6, stk. 2 og  

 stk. 3 finder også anvendelse for så vidt angår  

 kloakspildevand.
 Stk. 3. Havnebestyrelsen eller den for havnen ansvarlige  

 kan lade en eller flere virksomheder sørge for håndteringen af  

 andre lastrester.
Kapitel 4 Afleveringspligt for affald § 11. Skibe eller platforme, der anløber  

 danske havne, har pligt til at aflevere alt affald til havnens  

 modtageordning, jf. dog stk. 2-4.
 Stk. 2. Skibe omfattet af havmiljølovens § 2, stk.  

 2 er undtaget fra afleveringspligten anført i stk. 1.
 Stk. 3. For skibe i fast rutefart, hvor der er aftalt en  

 rutine for håndtering af affaldet kan havnebestyrelsen eller den for  

 havnen ansvarlige skriftligt med kopi til Miljøstyrelsen dispensere  

 fra afleveringspligten anført i stk. 1. Havnebestyrelsen eller den for  

 havnen ansvarlige kan endvidere skriftligt med kopi til Miljøstyrelsen  

 dispensere fra afleveringspligten anført i stk. 1, hvis havnen ikke  

 har kapacitet til at modtage affaldet.
 Stk. 4. Skibet eller platformen er undtaget fra  

 afleveringspligten, hvis der er tale om mindre mængder affald, der  

 miljømæssigt forsvarligt kan opbevares om bord, og hvis  

 affaldet, sammen med det senere frembragte affald, kan afleveres til en  

 senere havn.
 § 12. Skibe eller platforme med en bruttotonnage  

 på 400 eller derover, der er omfattet af afleveringspligten  

 anført i § 11, stk. 1, skal mindst 24 timer inden der ønskes  

 afleveret affald anmelde den mængde og type affald, skibet eller  

 platformen forventes at have ombord ved anløb, og samtidig angive,  

 hvad der påtænkes afleveret.
 Stk. 2. Stk. 1 finder ligeledes anvendelse for  

 olietankskibe med en bruttotonnage på 150 eller derover, og for  

 kemikalietankskibe uanset størrelse.
 Stk. 3. Havnebestyrelsen eller den for havnen ansvarlige  

 kan beslutte at acceptere et anmeldelsesvarsel på under 24 timer.
 Stk. 4. De i bilag 3 eller for udenlandske skibe eller  

 platforme bilag 4 anførte oplysninger skal fremgå af  

 anmeldelsen.
Kapitel 5 Betaling for modtagelse af affald Driftsaffald § 13. Betaling for modtagelse og håndtering  

 af driftsaffald fra skibe skal være indeholdt i den normale havneafgift  

 og må således ikke være afhængig af den afleverede  

 mængde eller type affald, jf. dog stk. 3.
 Stk. 2. Havnen skal hvert år, f. eks. ved opslag,  

 til havnens brugere oplyse, hvilke udgifter havnen har haft til  

 håndtering af driftsaffald.
 Stk. 3. Havnen er dog berettiget til at kræve  

 særskilt betaling, hvis et eller flere af følgende punkter er  

 opfyldt:
1)	Hvis den mængde driftsaffald, der ønskes afleveret, er  

 større end den mængde affald, skibet ved normal drift   hen set  

 til skibets størrelse og type - ville frembringe siden sidste  

 havneanløb.
Dette gælder kun for skibe omfattet af  

 anmeldepligten i § 12.
 2)	Hvis der ønskes at aflevere affald uden for havnens  

 almindelige arbejdstid.
 3)	Hvis der ikke betales normal havneafgift.
 4)	Hvis der ikke mindst 24 timer inden der ønskes afleveret  

 affald er indsendt affaldsanmeldelse, jf. § 12.
 Stk. 4. For skibe, der er bygget således, at der -  

 hen set til skibets størrelse og type - fremkommer små  

 mængder affald, kan havnebestyrelsen eller den for havnen ansvarlige  

 fastsætte en lavere havneafgift.
 Stk. 5. For skibe, der på grund af deres  

 konstruktion, ikke frembringer en eller flere typer affald, kan  

 havnebestyrelsen eller den for havnen ansvarlige fastsætte en lavere  

 havneafgift.
Lastrester § 14. Betaling for modtagelse og håndtering  

 af lastrester kan fastsættes uafhængigt af havneafgiften, og kan  

 således være afhængig af afleveret mængde eller type  

 affald.
 Stk. 2. Hvis havnebestyrelsen eller den for havnen  

 ansvarlige har ladet en anden virksomhed håndtere lastrester, er  

 betaling for håndteringen havnen uvedkommende.
Kapitel 6 Dispensation og tilsyn § 15. Miljøstyrelsen kan efter indstilling  

 fra havnebestyrelsen eller den for havnen ansvarlige dispensere fra  

 afleveringspligten anført i § 11, stk. 1.
 § 16. Miljøstyrelsen fører tilsyn  

 med, at reglerne fastsat i denne bekendtgørelse overholdes.
 § 17. Hvis en modtageordning for affald ikke har  

 tilstrækkelig kapacitet, kan Miljøstyrelsen efter forhandling  

 med Trafikministeriet meddele havnebestyrelsen, den for havnen ansvarlige  

 eller de i § 9, stk. 2 nævnte virksomheder påbud om, at der skal  

 foretages den nødvendige udbygning af ordningen, jf. § 1, stk.  

 2.
Kapitel 7 Klage § 18. Miljøstyrelsens afgørelser  

 efter denne bekendtgørelse kan ikke påklages til anden  

 administrativ myndighed.
Kapitel 8 Straf og ikrafttræden § 19. Medmindre højere straf er forskyldt  

 efter den øvrige lovgivning straffes med bøde den 1)	der undlader at etablere en modtageordning efter § 3, § 4, stk. 1, §  

 6 stk. 1, § 7, § 8, stk. 1, § 9, stk. 1-2, § 10, stk. 1, 2)	der undlader at sikre, at modtageordningen er indrettet i  

 overensstemmelse med kravene i § 4, stk. 2, § 5, stk. 1, § 6, stk. 2-3, § 8,  

 stk. 2, § 9, stk. 3-4, § 10, stk. 2, 3)	der fastsætter betalingen i strid med § 13, 4)	der meddeler fritagelse for afleveringspligten i strid med § 11,  

 stk. 3, 5)	der ikke efterkommer et påbud om at foretage den  

 nødvendige udbygning af modtageordningen, jf. § 17.
Stk. 2. Medmindre højere straf er forskyldt efter  

 den øvrige lovgivning straffes med bøde den 1)	der undlader at aflevere affald i medfør af § 11, stk. 1, 2)	der ikke anmelder affald efter § 12, stk. 1 og stk. 2, 3)	der opgiver urigtige eller vildledende oplysninger i forbindelse med  

 affaldsanmeldelsen, jf. § 12.
Stk. 3. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare herfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 20. Bekendtgørelsen træder i kraft  

 den 12. juli 2000. Dog træder bekendtgørelsens § 6, stk. 3, og §  

 11, stk. 1, for så vidt angår afleveringspligten for  

 kloakspildevand fra skibe med en bruttotonnage på 200 og derunder, som  

 er godkendt til sejlads med 10 personer og derunder, i kraft 1. april 2001.
 Stk. 2. Følgende bekendtgørelser ophæves den  

 12. juli 2000:
1)	Bekendtgørelse nr. 429 af 7. september 1983 om  

 modtageordninger for rester og blandinger af olie, kloakspildevand samt  

 affald i danske havne.
Dog ophæves bekendtgørelsens § 9, stk. 1  

 og stk. 3 for lystbådehavne den 1. april 2001.
 2)	Bekendtgørelse nr. 167 af 1. april 1987 om modtageordninger i  

 danske havne for rester og blandinger af skadelige flydende stoffer, der  

 transporteres i bulk.
Miljø- og Energiministeriet, den 27. juni  

 2000 Svend Auken /Jesper Hermansen Bilag 1 Standarddimensioner for flanger til koblingsleddet mellem  

 modtageanlæggets rørledninger og skibenes  

 udtømningsledninger for olieholdige blandinger fra maskinrummenes  

 rendestene.
 Udvendig diameter: 215 mm.
 Indvendig diameter: Svarende til rørets udvendig diameter.
 Boltringens diameter: 183 mm.
 Flangeudskæringer: 6 huller med en diameter på 22 mm, som skal  

 anbringes med lige stor mellemrum på en boltring af ovennævnte  

 diameter, udskåret til flangeomkredsen.
 Udskæringens bredde skal være 22 mm.
 Flangetykkelse: 20 mm.
 Bolte og møtrikker:
 Antal og diameter: 6, hver på 20 mm i diameter og af passende  

 længde.
 Flangen skal passe til rør med en indvendig diameter op til 125 mm  

 og skal være af stål eller andet tilsvarende materiale med en  

 glat overflade.
 Flangen med tilhørende pakning af oliebestandigt materiale skal  

 kunne holde til et arbejdstryk på 6 kg/kvcm.
Bilag 2 Standarddimensioner for flanger til koblingsleddet mellem  

 modtageanlæggets rørledninger og skibenes  

 udtømningsledninger for kloakspildevand Udvendig diameter: 210 mm.
 Indvendig diameter: Svarende til rørets udvendige diameter.
 Boltringens diameter: 170 mm.
 Flangeudskæringer: 4 huller med en diameter på 18 mm, som skal  

 anbringes med lige store mellemrum på en boltring af ovennævnte  

 diameter, udskåret til flangeomkredsen.
 Udskæringens bredde skal være 18 mm.
 Flangetykkelse: 16 mm.
 Bolte og møtrikker:
 Antal og diameter: 4, hver på 16 mm i diameter og af passende  

 længde.
 Flangen skal passe til rør med en indvendig diameter og til 100 mm  

 og skal være af stål eller andet tilsvarende materiale med en  

 glat overflade.
 Flangen med tilhørende pakning skal kunne holde til et arbejdstryk  

 på 6 kg/kvcm.
Bilag 3 Anmeldelsesformular på dansk OPLYSNINGER, DER SKAL MEDDELES INDEN ANLØB AF HAVNEN I  

 ..............................
 1.	Navn, radiokaldesignal og eventuelt skibets  

 IMO-havnekendingsbogstaver og -nummer:
 2. 	Flagstat:
 3. 	Forventet anløbstidspunkt (ETA):
 4. 	Forventet afsejlingstidspunkt (ETD):
 5. 	Foregående anløbshavn:
 6. 	Næste anløbshavn:
 7. 	Sidste havn, hvor driftsaffald blev afleveret, og datoen  

 herfor:
8.1	Afleveres alt    .......... 	 	noget    ..........	 	intet    ..........  

* affald til modtagefaciliteten i havnen? 8.2.	Aflevering ønskes påbegyndt:
 Noter:
 Disse oplysninger kan anvendes til havnestatskontrol og til andre  

 inspektionsformål.
Jeg bekræfter, -	at nedennævnte enkeltheder er nøjagtige og korrekte,  

 og -	at der er tilstrækkelig lagerkapacitet til rådighed om  

 bord til at opbevare det affald, der frembringes mellem denne meddelelse og  

 den næste adækvate havn, i hvilken affaldet vil blive  

 afleveret.
 Dato .................................
 Tidspunkt ........................
 Underskrift ......................
________________________ Hvis alt affald afleveres, udfyldes anden kolonne, hvor det er  

 relevant.
 Hvis noget eller intet affald afleveres, udfyldes anden-femte kolonne.
TYPE AFFALD, DER SKAL AFLEVERES AFFALDSMÆNGDE, DER BEHOLDES OM BORD MAKSIMAL LAGERKAPACITET TIL RÅDIGHED SKØNNET FALDSMÆNGDE, DER VIL BLIVE FREMBRAGT  

 INDTIL NÆSTE HAVN KVITTERING FRA HAVNEN Annex I (olieholdigt flydende affald) Olieslop, (m3) Ballast-/tankskyllevand (m3) Andet (specificeres):
Annex II (farligt affald):
Kemikalierester i bulk (m3) Ballast-/tankskyllevand (m3) Andet (specificeres) Annex IV (kloakspildevand):
Kloakspildevand (m3) Andet (specificeres):
 Annex V:
 (fast driftsaffald):
Husholdningsaffald (kg) Andet brændbart affald (kg) Ikke brændbart affald (kg) Andet (specificeres):
 De med gråt markerede felter udfyldes kun, hvis  

 havnemyndighederne har indvejet det faste driftsaffald.
Bemærkninger: (f.eks. årsagen til at affaldet ikke blev  

 afleveret ved sidste havneanløb) *  	Sæt kryds i det relevante  

 felt.
Bilag 4 Notification formular in English INFORMATION TO BE NOTIFIED BEFORE ENTRY INTO THE PORT OF  

 ...........................
 1.	Name, call sign and, where appropriate, IMO identification number of  

 the ship:
 2.	Flag State:
 3.	Estimated time of arrival (ETA):
 4.	Estimated time of departure (ETD):
 5.	Previous port of call:
 6.	Next port of call:
 7.	Last port and date when ship-generated waste was delivered:
8.1	Are you delivering * all	..........    

 		some		..........			none    ..........
of your waste into the port reception facilities? Notes:
I confirm that -	the details below are accurate and correct and -	there is sufficient dedicated onboard capacity to store  

 all waste generated between notification and the next adequate port at which  

 waste will be delivered Date.....................
 Time.....................
 Signature...............
___________________________ If delivering all waste, complete second column as  

 appropriate.
 If delivering some or no waste, complete second-fifth column.
TYPE WASTE TO BE DELIVERED AMOUNT OF WASTE RETAINED ON BOARD MAXIMUM DEDICATED STORAGE CAPACITY ESTIMATED AMOUNT OF WASTE TO BE GENERATED BETWEEN NOTIFICATION AND NEXT  

 PORT OF CALL WASTE RECEIPT FROM HARBOUR Annex 1 (Waste oils) Sludge, bilge water (m3) Ballast-/tankwashings (m3) Others (specify):
Annex II (Waste noxious substances):
Cargo residues (m3) Ballast-/tankwashings (m3) Others (specify):
Annex IV (Sewage):
Sewage (m3) Others (specify):
 Annex V:
 (Garbage):
Food waste (kg) Other combustible (kg) Non-combustible (kg) Others (specify):
 The grey areas should only be filled in if the harbour  

 authorities actually have weighted in the garbage.
