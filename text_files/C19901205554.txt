Udtalt, at bestemmelsen i menighedsrådslovens § 8, stk. 5, efter  

 ministeriets opfattelse udelukker, at en menighedsrådsformand tillige  

 fungerer som kasserer for nogen af de under menighedsrådets administration  

 hørende kasser Kirkeministeriets skrivelse af 12. juli 1990 til stiftsøvrigheden over  

 Roskilde stift.
 Af den med stiftsøvrighedens skrivelse af 2. juli 1990 fremsendte sag  

 fremgår det, at menighedsrådsformanden i Vallekilde sogn tillige fungerer som  

 kasserer for Vallekilde - Hørve præstegårdskasse.
 Stiftsøvrigheden har derfor med henvisning til, at formanden for  

 menighedsrådet ikke tillige kan varetage hvervet som kasserer for  

 præstegårdskassen, i skrivelse af 28. marts 1990 anmodet menighedsrådet om at  

 ville besætte de omhandlede poster i overensstemmelse hermed.
 Det er oplyst, at menighedsrådet på et møde den 2. maj 1990 har fastholdt  

 beslutningen om valg af formand og kasserer.
 I anledning heraf skal ministeriet meddele, at bestemmelsen i  

 menighedsrådslovens § 8, stk. 5, efter ministeriets opfattelse udelukker, at  

 en menighedsrådsformand tillige fungerer som kasserer for nogen af de under  

 menighedsrådets administration hørende kasser. + bilag.
P.M.V.
E.B.
