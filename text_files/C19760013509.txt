 Efter at der er truffet principbeslutning om at koordinere den under  

 indenrigsministeriet hørende beskæftigelseshjælperuddannelse og den under  

 socialministeriet hørende forsøgsmæssige uddannelse af omsorgskonsulenter,  

 fastsætter indenrigsministeriet efter forhandling med socialministeriet,  

 Amtsrådsforeningen i Danmark, Kommunernes Landsforening m.fl. følgende  

 retningslinier for den koordinerede uddannelse, som benævnes uddannelse til  

 beskæftigelsesvejleder.
 1. Formål og funktionsområde.
 Formålet med uddannelsen er at bibringe deltagerne de fornødne kundskaber  

 og færdigheder til udførelse af arbejdsopgaver inden for følgende  

 funktionsområde:
 Klientkreds.
 Arbejdet udføres med ældre og syge samt svagelige og handicappede på  

 sygehuse, på særforsorgsinstitutioner m.v., på særlige plejehjem, på  

 plejehjem og i beskyttede boliger, i daghjem og dagcentre og i private hjem.
 Arbejdsopgaver:
Selvstændige: Beskæftigelsesvejlederen udfører et forebyggende og  

 aktiverende arbejde ved at optage kontakt med patienter/klienter for igennem  

 samtaler og observationer at danne sig et indtryk af den enkeltes interesser  

 og kontaktbehov, herunder behov for beskæftigelses- og  

 hjælpeforanstaltninger.
På grundlag heraf formidler beskæftigelsesvejlederen  

 kontakt til kollektive foranstaltninger (klubarbejde, undervisning,  

 underholdning m.v.), og/eller igangsætter den pågældende med individuelle  

 aktiviteter.
 Endvidere må beskæftigelsesvejlederen være opmærksom på, at  

 patienten/klienten kan have brug for bistand fra institutioner eller  

 myndigheder (f.eks. vedkommende sociale udvalg) med henblik på tilkendelse af  

 pension, tildeling af hjælpemidler, igangsætning af behandling m.v.
 Som medhjælp for ergoterapeut: Beskæftigelsesvejlederen arbejder  

 endvidere som assistance for en ergoterapeut under dennes ledelse og ansvar i  

 de tilfælde, hvor behandling finder sted.
II.
Uddannelsesplanen.
 Uddannelsen til beskæftigelsesvejleder er eet-årig og omfatter følgende:
A.
Teoretisk uddannelse , 1. del (ca. 4 1/2 måned - 616 timer). 1.  

 psykologisk-pædagogisk faggruppe I 2. medicinsk faggruppe I 3. aktivitetsfag  

 I B.
Teoretisk uddannelse, 2. del (ca. 3 1/2 måned - 443 timer). 4.  

 psykologisk-pædagogisk faggruppe II 5. social faggruppe 6. medicinsk  

 faggruppe II 7. anvendelsesfag. 8. aktivitetsfag II C.
Praktik (2 måneder).
 Den teoretiske uddannelse gennemføres ved en beskæftigelsesvejlederskole.
 Beskæftigelsesvejlederskolerne kan, såfremt det findes hensigtsmæssigt,  

 tilrettelægge den teoretiske uddannelse således, at indtil 2 uger først  

 finder sted efter afslutningen af praktikperioden.
 Den nærmere timefordeling på enkelte fag fremgår af bilag 1, medens bilag  

 2 indeholder en detaljeret beskrivelse af mål og indhold for de enkelte fag.
Der skal som led i uddannelsen gives deltagerne mulighed for at arbejde  

 med deres holdninger til patienter/klienter med henblik på, at  

 patienternes/klienternes behov for beskæftigelse og kontakt imødekommes, og  

 deres interesser stimuleres.
Uddannelsens indhold skal derfor tilrettelægges  

 på en sådan måde, at de uddannelsessøgende - udover at erhverve den  

 nødvendige teoretiske viden - tillige bliver sig bevidst, hvad der må anses  

 for rigtig eller forkert handlemåde over for klienten/patienten i dennes  

 helhedssituation både i almen omgang og i arbejdssituationer.
 Uddannelsen skal tilrettelægges således, at der sker en vis integration  

 mellem de enkelte fag, hvorved den uddannelsessøgende bibringes evnen til at  

 vurdere konkrete problemstillinger i sammenhæng.
III.
Adgangsbetingelser.
 Den uddannelsessøgende skal ved uddannelsens begyndelse:
 Ved optagelsen lægges desuden vægt på ansøgerens modenhed og erfaring,  

 herunder om ansøgerens tidligere beskæftigelse har værdi for arbejdet som  

 beskæftigelsesvejleder.
 Efter indstilling fra skolelederne for beskæftigelsesvejlederskolerne  

 foretager undervisningsrådet ved beskæftigelsesvejlederskolerne i  

 overensstemmelse med de af indenrigsministeriet godkendte retningslinier den  

 endelige fordeling af de til rådighed stående pladser ved skolerne.
Undervisningsrådet kan, når ganske særlige forhold taler herfor, meddele  

 dispensation fra de ovenfor fastsatte adgangsbetingelser.
Undervisningsrådet  

 kan endvidere meddele tilladelse til, at særligt kvalificerede ansøgere, der  

 kan dokumentere at have erhvervet kvalifikationer svarende til indholdet af  

 uddannelsens 1. del, optages på skolerne med henblik på at begynde direkte på  

 uddannelsens 2. del.
IV.
Uddannelsens gennemførelse.
A.
Fravær.
 De uddannelsessøgende har mødepligt under såvel den teoretiske som den  

 praktiske del af uddannelsen.
 Ved fravær i mere end sammenlagt 70 timer træffer skolelederen afgørelse  

 om, hvorvidt den uddannelsessøgende kan fortsætte uddannelsen, herunder  

 afgørelse om vilkårene for en sådan fortsættelse.
B.
Bedømmelse af de uddannelsessøgende.
 Under uddannelsen på skolen foretages en løbende intern bedømmelse af de  

 enkelte uddannelsessøgendes arbejde og standpunkt.
 Efter at den uddannelsessøgende har gennemført henholdsvis 4 og 8 måneder  

 af uddannelsen, giver skolen den uddannelsessøgende en udtalelse om den  

 pågældendes egnethed til at gennemføre uddannelsen.
C.
Praktik.
 Det er formålet med praktikperioden at give den uddannelsessøgende  

 mulighed for - på baggrund af den teoretiske uddannelse - i praksis at kunne  

 iagttage og prøve flest mulige af de til et valgt arbejdsområde hørende  

 funktioner og arbejdssituationer.
Undervisningsrådet godkender praktiksteder til brug ved  

 beskæftigelsesvejlederuddannelsen.
Det må herved tilstræbes, at  

 praktikstederne repræsenterer flest mulige områder af  

 beskæftigelsesvejledernes arbejdsfelt, herunder også arbejdet uden for  

 institutionerne.
I løbet af praktikperioden vejleder skolelederen eller skolens lærere de  

 uddannelsessøgende ved besøg på praktikstederne.
De uddannelsessøgende er i  

 øvrigt forpligtet til at følge praktikstedernes anvisninger og vejledninger.
 Undervisningsrådet udfærdiger en vejledning om praktikperiodens nærmere  

 tilrettelæggelse til brug for praktikstederne.
Ved afslutningen af praktikperioden fremsender praktikstedet til  

 beskæftigelsesvejlederskolen en erklæring om den uddannelsessøgendes arbejde  

 herunder om forholdet til patienter/klienter og om samarbejdet med andre  

 personalegrupper i praktikperioden.
Såfremt praktikstedet har en negativ  

 vurdering af den pågældendes muligheder for at virke som  

 beskæftigelsesvejleder har den uddannelsessøgende adgang til at gennemgå een  

 ny praktikperiode på et andet praktiksted inden stillingtagen til, hvorvidt  

 der kan udstedes bevis som beskæftigelsesvejleder.
D.
Bevis som beskæftigelsesvejleder.
 Efter uddannelsens afslutning afgør undervisningsrådet efter indstilling  

 fra skolelederen på grundlag af dennes og praktikstedets udtalelser, hvorvidt  

 der kan udstedes bevis som beskæftigelsesvejleder til den uddannelsessøgende.
V.
Overgangsregler.
 Dette cirkulære træder i kraft den 1. juli 1976.
 Følgende grupper ligestilles med de i henhold til dette cirkulære  

 uddannede beskæftigelsesvejledere:
A.
Beskæftigelseshjælpere uddannede på beskæftigelseshjælperskolerne i  

 København, Århus, Aalborg eller Svendborg.
B.
Omsorgskonsulenter uddannede på omsorgsseminariet i Odense eller på de  

 i Ribe, Vejle og Sønderjyllands amter indtil 1. september 1976 gennemførte  

 kurser.
C.
Personale, der har gennemført opskolingskurser til  

 beskæftigelsesvejleder i henhold til indenrigsministeriets cirkulære af 18.  

 juni 1976.
 Skolelederen ved skolen for beskæftigelsesvejledere i Århus bemyndiges til  

 indtil 1. september 1979 at udstede bevis som beskæftigelsesvejleder til  

 personer, der er omfattet af de under A og B nævnte grupper.
 Indenrigsministeriet, den 18. juni 1976.
 P.M.V.
G.A.
Lustrup.
 / Niels Bentsen.
 C.praktisk uddannelse: 2 måneder.
 Bilag 2.
 Beskrivelse af mål og indhold for de enkelte fag.
a.
Gruppedynamisk kursus.
 Målet med kurset er at lære de uddannelsessøgende forskellige  

 mekanismer, der virker i sammenspillet mellem mennesker, ved at sætte de  

 uddannelsessøgende i forskellige sociale situationer.
 Indhold:
1. Gruppens strukturering 2. Gruppestørrelse og rolledifferentiering 3. Gruppepåvirkningsprocessen og ledelsesformer 4. Gruppepres 5. Gruppens rollefunktioner, samarbejdsproces 6. Det psykologiske klima Omfang: 20 timer.
b.
Almen psykologi:
 Målet med faget er, at den uddannelsessøgende opnår tilstrækkelig  

 psykologisk indsigt til at forstå såvel egne som andre menneskers reaktioner,  

 adfærd og oplevelser, og til at kunne arbejde med fagene socialpsykologi,  

 socialpædagogik, gerontologi og psykiatri.
 Indhold:
 1. Almenpsykologiens afgrænsning, begreber og metoder.
2. Læreprocesser og indlæringsteorier 3. Hukommelse og glemsel 4. Motivation 5. Personlighedspsykologi 6. Personlighedsafvig, herunder afvig ved intelligens,  

 oplevelse af omverdenen (perception), bevidsthedstilstand, personligheden,  

 hukommelse.
 Omfang: 30 timer.
c.
Socialpsykologi og sociologi.
 Målet med faget er at den uddannelsessøgende lærer at anvende den  

 i faget almenpsykologi tilegnede indsigt i situationer i større og mindre  

 grupper.
 Indhold:
1. Gruppers adfærd 2. Individets adfærd i en gruppe 3. Oplevelsen af omverdenen og oplevelsens afhængighed  

 af omverdenen, forestillingers, interessers og holdningers udformning under  

 indflydelse af forskellige samfundsgrupper.
 4. Menneskers adfærd i større grupper.
 5. Uheldige følger af institutionsforhold.
 6. Gruppedannelser og sociale institutioner.
 Omfang: 25 timer.
d.
Oprettelse og ledelse af studiekredse.
 Målet med faget er at øge den uddannelsessøgendes viden om  

 tilrettelæggelse og gennemførelse af studiekredsarbejde.
Indhold:  1. Startteknikker 2. Kommunikationsprocesser,  

 kommunikationstræning 3. Følelser og klima 4. Personlige mål - fælles mål 5.  

 Status og autoriteter 6. Medansvar 7. Hvordan træffes beslutninger? 8.  

 Ledelsesformer 9. Ideeudvikling og problemløsning 10. Diskussionsledelse Omfang: 10 timer.
 e: Undervisningslære og instruktionsteknik.
 Målet med faget er, at den uddannelsessøgende opnår færdighed i at  

 planlægge og udføre undervisning og instruktion af enkeltpersoner i  

 forskellige teknikker.
 Indhold:
 1. Gennemgang og diskussion af  

 undervisningsprincipper.
 2. Undervisningsformer.
 3. Gennemgang og diskussion af instruktionsprincipper.
 4 Individuelle instruktionsopgaver med efterfølgende bedømmelse  

 (evaluering) og diskussion.
 Omfang: 20 timer.
f.
Studievejledning:
 Målet med faget er dels at vejlede holdet og eventuelt den enkelte  

 uddannelsessøgende med hensyn til uddannelsesforløbets tilrettelæggelse, dels  

 at sætte de uddannelsessøgende i stand til at anvende de for  

 uddannelsesforløbet nødvendige teknikker:
 Indhold:
1. Studievejledning 2. Studieteknik 3. Bibliotekskundskab 4. Filmkundskab 5. AV-midler Omfang: 42 timer:
g.
Anatomi og fysiologi:
 Målet med faget er, at den uddannelsessøgende skal kunne få  

 udbytte af undervisningen i sygdomslære, arbejdsstillinger og løfteteknik,  

 pensionistgymnastik m .v.
 Indhold:
 1. Anatomi: Legemets opbygning, spec.  

 bevægelsesapparatet.
 2. Fysiologi: Organismens funktion og livsytringer.
 3. Medicinske fagudtryk med henblik på kommunikation  

 med andre personalegrupper , journallæsning m.v.
 Omfang: 20 timer.
h.
Manuelle teknikker.
 Indhold: Jfr. bilag 1.
 Omfang: 449 timer.
i.
Psykiatri.
 Målet med faget er, at den uddannelsessøgende opnår viden om og  

 forståelse af de almindeligste psykiatriske sygdomsbilleder, så han kan  

 deltage i observation af psykiatriske patienter og meddele sine observationer  

 til det øvrige behandlingsteam, og at den uddannelsessøgende bliver i stand  

 til at bearbejde en del af de kontaktbelastende holdninger der findes til  

 psykiatriske patienter.
 Indhold:
 1. Normalitetsbegrebet og dettes konsekvenser.
 2. Symptomlære ved de almindeligste psykiatriske  

 lidelser.
 3. De almindelige behandlingsmetoder.
 4. Gerontopsykiatri.
 5. Socialpsykiatriske cases til belysning af den  

 psykiatriske forståelsesrammes begrænsninger.
 Omfang: 35 timer.
j.
Psykiatrisk ergoterapi .
 Målet med faget er, at den uddannelsessøgende bliver i stand til  

 at fungere i en psykiatrisk ergoterapi.
 Indhold:
1. Psykiatrisk ergoterapi, ergoterapeutens arbejds- og  

 funktionsområde i forhold til behandlingsteam og patient/klient 2. Ergoterapeutiske behandlingsprincipper 3. Principper for rapportskrivning Omfang: 15 timer.
k.
Gerontologi.
 Målet med faget er, at den uddannelsessøgende opnår indsigt i den  

 fysiske aldrings psykologi og i de komplikationer, der kan opstå, hvis  

 aldringen ikke forløber »normalt«, med henblik på det  

 socialpædagogiske arbejde.
Indhold:  1. Aldersbegreber 2. Aldersbegreber i forskellige  

 kulturer 3. Socialpsykologiske/sociologiske teorier: Disengagementteorien,  

 Aktivitetsteorien, Minoritetsgruppeteorien, Diskontinuitetshypotesen,  

 Behovskonfliktmodellen, Universal-Variationsmodellen, Den sociale  

 indlæringsteori 4. Tilpasning til alderdommen 5. Perceptuelle og motoriske  

 processer.
Indlæring og hukommelse, problemløsning , intelligens 6.  

 Motivation 7. Personlighedsteorier 8. Erindring 9. Fra eget hjem til  

 institution: Ægteskab, sexliv, bolig, institution, miljøterapi 10. Religiøsitet 11. Døden 12. Opfattelsen af selvet og andre Omfang: 34 timer.
 1. Sociale fag.
Målet med faget er, at den uddannelsessøgende erhverver sig viden om og  

 forståelse for socialpolitiske grundproblemer og de socialpolitiske  

 foranstaltningers indvirken på den enkeltes adfærd, og at den  

 uddannelsessøgende erhverver sig tilstrækkelig indsigt til at kunne Indhold:  1. Socialpolitiske grundproblemer: Ressourcer,  

 koordinering, prioritering og styring 2. Direkte og indirekte tilskud.  

 Fradragsregler 3. Institutionens funktion i samfundet: opbevaring - behov i  

 befolkningen 4. Lov om social bistand 5. Lov om invalidepension 6. Lov om  

 enkepension 7. Lov om folkepension 8. Lov om ulykkesforsikring 9. Lov om  

 offentlig sygesikring 10. Lov om dagpenge 11. Lov om arbejdsformidling og  

 arbejdsløshedsforsikring 12. Den sociale styrelseslov og lov om den sociale  

 ankestyrelse Omfang: 60 timer.
m.
Døve, blinde, talehæmmede, taleteknik.
 Målet med faget er, at den uddannelsessøgende opnår indsigt i  

 høre-, syns- og talehæmmedes problemer og i metoder til afhjælpning af disse  

 problemer.
 Indhold:
 1. Hørehæmmede:
 2. Synshæmmede:
 3. Talehæmmede.
 Omfang: 36 timer (incl. 12 timers hørepraktik).
n.
Hygiejne, sundheds- og sygdomslære.
 Målet med faget er, at den uddannelsessøgende opnår indsigt i  

 almindeligt forekommende sygdomme, deres symptomer, forløb og behandling.
 Indhold:
1. Bakteriologi.
Sygdomsfremkaldende mikroorganismer  

 og infektionssygdomme 2. Hygiejne.
Principper for sygdomsforebyggelse i  

 bredeste forstand 3. Sundhedsvæsenets organisation 4. Medicinske og fysiurgiske sygdomme 5. Geriatri a) Fysiologiske forandringer:  

 Bevægelsesapparatet, kredsløb, fordøjelsessystemet, præventiv geriatri, b)  

 Fysisk præstationsniveau, kostforhold c) Geriatrisk visitation Omfang: 25 timer.
 o.Fysiurgisk ergoterapi .
 Målet med faget er, at den uddannelsessøgende skal kunne foretage  

 observationer og meddele disse til det øvrige behandlingsteam, med henblik på  

 relevante aktiviteter og hjælpemidler.
 Indhold:
1. Gennemgang af sygdomsbilleder 2. Gennemgang af ergoterapeutiske  

 behandlingsprincipper 3. Diskussion af behandlings- og  

 socialforanstaltninger 4. Samfundet og de handicappede.
Handicapbegrebet 5. Orientering om hjælpemidler.
 Omfang: 25 timer.
p.
Arbejdsstillinger og løfteteknik.
 Målet med faget er, at den uddannelsessøgende skal kunne anvende  

 korrekte arbejdsstillinger og arbejdsbevægelser, at han skal kunne observere  

 egne og andres (patienters/klienters) arbejdsstillinger, og at han skal kunne  

 anvende elementær løfteteknik i patientbehandling.
 Indhold:
1. Arbejdsfysiologiske processer i relation til  

 sygdomsfremkaldte forandringer i organismen 2. Ydre arbejdsforholds betydning 3. Elementære arbejdsprincipper, spec. løfteteknik 4. Grundprincipper for stående, og siddende arbejde 5. Elementær løfteteknik i patientbehandling 6. Øvelser Omfang: 15 timer.
q.
Socialmedicin - socialpædagogik.
 Målet med faget er, at den uddannelsessøgende får mulighed for at  

 tage stilling til aktuelle socialmedicinske og socialpædagogiske  

 problemstillinger og overveje konsekvenserne heraf for det praktiske arbejde.
Indhold:  1. Social smitte (epidemiologi) 2. Sygdomsmodeller med  

 tilhørende terapeutiske strategier 3. Sammenhænge mellem sociale forhold,  

 sygdomme og socialpolitik a) arbejdsmedicin b) sundhed/boligforhold c)  

 sundhed/forurening d) pensioneringsårsager og -tidspunkter 4.  

 Socialpædagogiske grundholdninger 5. Klientbehandling og forholdet til  

 patient/klient og dennes pårørende 6. Rolle, ansvar og tavshedspligt 7.  

 Samarbejde med andre mennesker, tværfagligt samarbejde 8. Voksenpædagogik,  

 ældrepædagogik 9. Kollektive omsorgsforanstaltninger: Fritidslov,  

 omsorgscentre, dagcentre, klubvirksomhed, opsøgende virksomhed 10. Institutionspædagogik, totalinstitutioner,  

 institutioners prægning af patienter og personale, analyse af forskellige  

 institutionsopbygninger, kontaktforholdet patient/personale (professionelle  

 holdninger).
11. Tilrettelæggelse og administration af arbejdet Omfang: 40 timer.
r.
Institutionsbesøg.
 Omfang: 28 timer.
s.
Manuelle teknikker.
 Indhold: Se bilag 1.
 Omfang: 130 timer.
