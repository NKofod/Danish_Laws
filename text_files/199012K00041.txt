Nr LSF 41 Forslag til Lov om ændring af lov om frikommuner Fremsat af indenrigsministeren (Thor Pedersen) den 11. oktober 1990 § 1 I lov om frikommuner, jf. lovbekendtgørelse nr. 571 af 8. august 1990,  

 foretages følgende ændringer:
 1. § 8 affattes således:
» § 8. Arbejdsministeren kan godkende regler for  

 frikommuneforsøg, der fraviger bestemmelserne i 1) § 1 i lov om arbejdstilbud til ledige, jf. lovbekendtgørelse nr. 122 af  

 24. februar 1989, som ændret ved lov nr. 386 af 13. juni 1990, for så vidt  

 angår beskæftigelse af jobtilbudspersoner på beskæftigelsesprojekter, og 2) lov nr. 379 af 13. juni 1990 om kommunal beskæftigelsesindsats for så  

 vidt angår arbejdsstedets karakter og personkreds og løntilskudsperiodens  

 længde.
 Stk. 2. Arbejdsministeren kan godkende regler for  

 frikommuneforsøg, hvorefter tillige kommuner, der ikke er frikommuner, får  

 mulighed for at gennemføre forsøg som nævnt i stk. 1. Reglerne for forsøg  

 skal vedtages af amtsrådet i en amtskommune, der er frikommune, og kommunerne  

 skal være beliggende i denne amtskommune.«.
 2. § 12 a, stk. 2, affattes således:
 » Stk. 2. Boligministeren kan endvidere godkende regler, der  

 for byggerier, der modtager støtte til opførelse i medfør af lov om  

 boligbyggeri, fraviger realkreditlovens § 45, stk. 2 og 3, jf. lov nr. 841 af  

 20. december 1989, som senest ændret ved lov nr. 584 af 20. august 1990. Det  

 er en betingelse, at kommunen samtidig garanterer bygningsejeren mod tab som  

 følge heraf.«.
 3. I § 13 udgår »den af Energiministeriet godkendte  

 amtskommunale varmeplan og«.
 4. I § 14 ændres »§§ 27 og 28 i lov om varmeforsyning,  

 jf. lovbekendtgørelse nr. 330 af 29. juni 1983« til: »§§ 20 og 21 i  

 lov nr. 382 af 13. juni 1990 om varmeforsyning.«.
 5. § 20 ophæves.
 6. Efter § 24 a indsættes:
» § 24 b.
Miljøministeren kan godkende regler for  

 frikommuneforsøg, hvorefter amtsrådets kompetence efter § 39, stk. 1, i lov  

 om miljøbeskyttelse, jf. lovbekendtgørelse nr. 68 af 24. januar 1989, som  

 senest ændret ved § 3 i lov nr. 216 af 5. april 1989, overføres til  

 kommunalbestyrelsen, således at kommunalbestyrelsen godkender og fører tilsyn  

 med de særligt forurenende virksomheder m.v. i miljøbeskyttelseslovens  

 kapitel 5, der ikke drives af kommunalbestyrelsen.
 Stk. 2. Forsøg efter stk. 1, kan alene godkendes for Ballerup  

 Kommunes vedkommende.«.
 7. § 28 d affattes således:
» § 28 d.
Miljøministeren kan godkende regler for  

 frikommuneforsøg, der fraviger bestemmelserne 1) om overførsel af arealer til byzone i § 2, stk. 2, i lov om by~ og  

 landzoner, jf. lovbekendtgørelse nr. 919 af 22. december 1989, som ændret ved  

 § 10 i lov nr. 138 af 7. marts 1990, og 2) om overførsel af arealer til sommerhusområde i § 2, stk. 3, i lov om  

 by- og landzoner.
 Stk. 2. Forsøg efter stk. 1, nr. 2, kan alene godkendes for  

 Ebeltoft Kommunes vedkommende.«.
 8. I § 29 b indsættes efter »kan udvides til at  

 omfatte«: »snerydning, glatførebekæmpelse og«.
 9. I § 39, nr. 1, indsættes efter » 40, stk. 1 og  

 2,»: »§ 42, stk. 2,».
 10. Efter § 39 indsættes:
» § 39 a.
Undervisnings- og forskningsministeren kan godkende  

 regler for frikommuneforsøg, hvorefter en kommune kan give tilskud til  

 reduktion af forældrebetalingen i skolefritidsordninger på private skoler for  

 børn, der er hjemmehørende i kommunen efter samme regler, som gælder for  

 skolefritidsordninger i folkeskolen.
§ 39 b.
Undervisnings- og forskningsministeren kan godkende regler  

 for frikommuneforsøg, hvorefter en kommune kan vedtage at yde erstatning for  

 dokumenteret tabt arbejdsfortjeneste i stedet for diæter og  

 befordringsgodtgørelse til forældrerepræsentanter for deltagelse i  

 skolebestyrelsesmøder.«.
 11. Efter § 45 c indsættes i kapitel 15:
» § 45 d.
Sundhedsministeren kan godkende regler for  

 frikommuneforsøg, hvorefter Bornholms Amtskommune inden for grupper af  

 lægemidler, der indeholder samme terapeutisk aktive stof, kan begrænse det  

 sortiment af lægemidler, til hvilke amtskommunen afholder 75 pct. henholdsvis  

 50 pct. af udgiften efter § 7, stk. 1, 2 og 3 i lov om offentlig sygesikring,  

 jf. lovbekendtgørelse nr. 490 af 21. juli 1986, som blandt andet ændret ved  

 lov nr. 343 af 24. maj 1989 og senest ændret ved § 18 i lov nr. 386 af 13.  

 juni 1990.
 Stk. 2. Bestemmelsen i stk. 1, gælder alene for lægemidler indkøbt  

 på apoteker i Bornholms Amt af personer med folkeregisteradresse i en på  

 Bornholm beliggende kommune.«.
 12. Efter § 45 c indsættes i kapitel 16:
» § 46 d.
Kulturministeren kan godkende regler for  

 frikommuneforsøg, der fraviger bestemmelserne i §§ 31 - 35 i lov nr. 410 af  

 13. juni 1990 om støtte til folkeoplysning samt bestemmelserne i § 6, stk. 1,  

 samt §§ 7 og 8 i lov nr. 411 af 13. juni 1990 om ungdomsskoler,  

 produktionsskoler og daghøjskoler.
 Stk. 2. Bestemmelsen i stk. 1 , gælder alene for frikommuner, der  

 har fået godkendt forsøg med særlige styrelsesordninger på  

 fritidsundervisningsområdet før den 1. januar 1991.«.
 13. Efter § 47 indsættes som nyt kapitel 18:
»Kapitel 18 Kommunikationsministerens område § 48. Kommunikationsministeren kan godkende regler for  

 frikommuneforsøg, der fraviger § 12 i lov om radio- og fjernsynsvirksomhed,  

 jf. lovbekendtgørelse nr. 339 af 22. maj 1990, om, at der for hvert amt og  

 for Københavns og Frederiksberg kommuner i fællesskab nedsættes et  

 programråd.«.
 Kapitel 18 bliver herefter kapitel 19, og §§ 48 og 49 bliver herefter §§  

 49 og 50.
§ 2 Stk. 1. Loven træder i kraft dagen efter bekendtgørelse i  

 Lovtidende.
 Stk. 2. Ændringen af § 1, nr. 1, træder dog i kraft den 1. januar  

 1991.
Stk. 3. § 1, nr. 5, har først virkning ved ikrafttræden af lov nr.  

 394 af 13. juni 1990 om erhvervsfremme.
Frikommuneregulativer, der er  

 godkendt efter den hidtil gældende udformning af § 20, bevarer deres  

 gyldighed.
 Stk. 4. § 1, nr. 12, træder dog i kraft den 1. januar 1991.
Bemærkninger til lovforslaget Almindelige bemærkninger 1. Frikommuneprojektet blev iværksat i 1985 og udløber ved  

 udgangen af 1993. I forbindelse med projektet har 30 kommuner og 6  

 amtskommuner fået status som frikommuner.
 Frikommunerne får gennem deltagelsen i projektet mulighed for at  

 gennemføre forsøg med ændrede styreformer og opgaveløsningsmodeller med  

 henblik på øget selvstyre og tilpasning til lokale forhold samt forbedring af  

 den kommunale service og ressourceudnyttelse.
 Dette lovforslag indeholder hjemler til nye forsøg, som frikommunerne  

 ønsker mulighed for at iværksætte.
Den gældende frikommunelov (lov nr. 309 af 4. juni 1986) blev vedtaget af  

 Folketinget den 30. maj 1986, jf.
Folketingets Forhandlinger 1985-86, spalte  

 3534, spalte 11724 og spalte 12488, tillæg A, spalte 2249, tillæg B, spalte  

 1891 og spalte 2231, og tillæg C, spalte 1007. Frikommuneloven er ændret ved  

 lov nr. 266 af 13. maj 1987, jf.
Folketingets Forhandlinger 1986-87, spalte  

 2751, spalte 11190 og spalte 11488, tillæg A, spalte 1557, tillæg B, spalte  

 1479 og spalte 1605, og tillæg C, spalte 513, lov nr. 239 af 20. april 1988,  

 jf.
Folketingets Forhandlinger 1987-88 spalte 2402, spalte 9485 og spalte  

 9742, tillæg A, spalte 1809, tillæg B, spalte 667, og tillæg C, spalte 457,  

 og bekendtgjort ved lovbekendtgørelse nr. 316 af 15. juni 1988, lov nr. 141  

 af 8. marts 1989, jf.
Folketingets Forhandlinger 1988-89, spalte 1704, spalte  

 6270 og spalte 6541, tillæg A, spalte 2141, tillæg B, spalte 675, og tillæg  

 C, spalte 541, lov nr. 323 af 24. maj 1989, jf.
Folketingets Forhandlinger  

 1988-89, spalte 6871, spalte 9881 og spalte 9902, tillæg A, spalte 5031,  

 tillæg B, spalte 1311, og tillæg C, spalte 955, og bekendtgjort ved  

 lovbekendtgørelse nr. 583 af 31. august 1989, lov nr. 58 af 7. februar 1990,  

 jf.
Folketingets Forhandlinger 1989-90, spalte 369, spalte 4518 og spalte  

 5461, og lov nr. 390 af 13. juni 1990, jf.
Folketingets Forhandlinger  

 1989-90, spalte 8299, spalte 10187 og spalte 10779. Loven er bekendtgjort ved  

 lovbekendtgørelse nr. 571 af 8. august 1990.
2. Frikommunerne har på nuværende tidspunkt fået godkendt ca. 340  

 forsøg.
Med dette lovforslag får frikommunerne mulighed for at gennemføre nye  

 forsøg på arbejdsministerens, miljøministerens, trafikministerens,  

 undervisnings- og forskningsministerens, sundhedsministerens,  

 kulturministerens og kommunikationsministerens område.
 Lovforslaget indeholder derudover nogle ændringer af redaktionel karakter.
3. Vedrørende forslagets økonomiske konsekvenser gælder, at  

 frikommuneforsøg skal være udgiftsneutrale i forholdet mellem staten og  

 kommunerne.
Besparelser, som kommunen opnår ved en mere rationel  

 opgaveløsning, vil kunne anvendes efter kommunalbestyrelsens beslutning.
Bemærkninger til lovforslagets enkelte bestemmelser Til § 1 Til nr.1 Vedtagelsen af lov nr. 379 af 13. juni 1990 om kommunal  

 beskæftigelsesindsats, der den 1. januar 1991 ophæver lov nr. 293 af 21. juni  

 1985 om beskæftigelsesmuligheder for unge m.v., jf. lovbekendtgørelse nr. 79  

 af 15. februar 1988, vil overflødiggøre en del af den gældende § 8.  

 Bestemmelsen er revideret i overensstemmelse hermed.
På baggrund af et forslag til forsøg fra Hobro Kommune er der i § 8, stk.  

 1, nr. 2, indføjet en bestemmelse om, at løntilskudsperiodens længde kan  

 fraviges.
Den maksimale løntilskudsperiode er 12 måneder efter de gældende  

 regler og kan med denne hjemmel forlænges.
Til nr. 2 Ændringen er af redaktionel karakter.
Til nr. 3 Som konsekvens af vedtagelsen af en ny varmeforsyningslov, der trådte i  

 kraft den 15. juni 1990, udgik amtskommunerne som myndighed i  

 varmeforsyningsplanlægningen.
 Det følger heraf, at der ikke længere udarbejdes amtskommunale  

 varmeplaner.
 Den lokale kompetence i varmeforsyningsplanlægningen er samtidig udvidet  

 og bliver som hovedregel alene reguleret gennem udstedelse af generelle  

 retningslinier fra de centrale myndigheder.
Til nr. 4 Ændringen er af redaktionel karakter.
Til nr. 5 Bestemmelsen bortfalder som en konsekvens af, at lov nr. 88 af 13. marts  

 1985 om egnsudvikling ophæves ved lov nr. 394 af 13. juni 1990 om  

 erhvervsfremme, hvis ikrafttrædelsestidspunkt fastsættes af  

 industriministeren (§ 15). Frikommuneregulativer, der er godkendt efter § 20,  

 bevarer deres gyldighed.
Til nr. 6 Forsøget har til formål at forenkle proceduren omkring godkendelsen af  

 særligt forurenende virksomheder, idet virksomheden kun skal kontakte een  

 myndighed, som herefter foretager den samlede godkendelse og fører  

 miljøtilsyn.
Forsøget vil desuden harmonere med kommunalbestyrelsens  

 varetagelse af en række opgaver på spildevands- og affaldsområdet.
I relation  

 til byggeloven og kommuneplanloven vil forsøget også medføre, at det er den  

 samme myndighed, der meddeler byggetilladelser, og som sikrer, at  

 kommuneplanloven og byplanvedtægter bliver overholdt.
Ved forsøget skal  

 Københavns Amtsråd dog fortsat varetage godkendelses- og tilsynsopgaver, for  

 så vidt angår kommunale virksomheder.
Forsøget begrænses til Ballerup Kommune  

 for ikke i for stort omfang at forringe den viden om relativt komplicerede  

 industrielle processer, som i dag er samlet i amtskommunerne, samtidig med at  

 der tilvejebringes et forbedret beslutningsgrundlag vedrørende  

 opgavefordelingen mellem amter og kommuner.
Til nr. 7 Bestemmelsen i § 28 d, stk. 1, nr. 1, svarer til den gældende  

 frikommunelovs § 28 d.
 Ved bestemmelsen i § 28 d, stk. 1, nr. 2, udvides forsøgsmulighederne,  

 således at der - efter samme procedure, som gælder ved forsøg efter § 28 d,  

 stk. 1, nr. 1, - også kan overføres landzonearealer på højst 1.000 m2 til  

 sommerhusområde.
I Miljøministeriets cirkulære af 28. august 1981 om planlægning af ferie-  

 og fritidsbebyggelse er det pålagt amtskommuner og kommuner at udvise stor  

 tilbageholdenhed med udlæg af nye sommerhusområder inden for  

 kystnærhedsafgrænsningen.
Ministeriets meget restriktive praksis forventes  

 yderligere skærpet gennem udstedelsen af et nyt kystcirkulære, hvorved der  

 vil blive søgt fastlagt en samlet strategi for bevarelsen af de danske  

 kyststrækninger.
 Under hensyn hertil foreslås det, at frikommuneforsøg med overførsel af  

 arealer til sommerhusområde ved en byrådsbeslutning alene kan godkendes for  

 Ebeltoft Kommune, som har fremsat forslaget om dette forsøg.
Til nr. 8 Den nuværende bestemmelse i § 29 b giver mulighed for som frikommuneforsøg  

 at pålægge grundejerne langs visse mindre befærdede veje i byområder at  

 renholde disse.
 Ringkøbing Kommune, der har iværksat et forsøg efter den gældende § 29 b,  

 har anmodet om, at denne hjemmel udvides til at omfatte samtlige kommunens  

 forpligtelser efter lov om vintervedligeholdelse og renholdelse af veje,  

 hvilket foruden renholdelse vil sige snerydning og glatførebekæmpelse.
 Forsøget må ses som et alternativ til den mulighed, vejloven giver  

 kommunen for at nedklassificere offentlige veje til private fællesveje,  

 således at grundejerne ikke alene overtager kommunens forpligtelser efter lov  

 om vintervedligeholdelse og renholdelse af veje, men også kommunens  

 forpligtelse efter vejloven til at istandsætte og vedligeholde vejene.
Da forsøget, som det hidtidige forsøg, begrænses til at omfatte mindre  

 befærdede veje (stamveje, boligveje og tilsvarende veje), findes ordningen  

 færdselssikkerhedsmæssigt forsvarlig.
Det er normalt sådanne veje, der  

 nedklassificeres til private fællesveje.
Til nr. 9 Bestemmelsen er medtaget efter ønske fra Odense Kommune og giver hjemmel  

 til at godkende frikommuneregulativer, hvorefter kommunalbestyrelsen kan lade  

 den enkelte skolebestyrelse fastsætte taksterne for skolens  

 skolefritidsordning.
Det er stadig kommunen, der opkræver betaling, og det  

 henstilles, at kommunalbestyrelsen fastsætter en øvre og en nedre grænse for  

 taksterne.
 Det er ligeledes fortsat kommunalbestyrelsen, der tager konkret stilling  

 til spørgsmål om at tilbyde hel eller delvis friplads og søskendemoderation  

 under hensyn til forældrenes økonomiske forhold, idet sager, der involverer  

 indsigt i enkeltfamiliers økonomiske forhold, ikke kan henlægges til  

 skolebestyrelsen.
 Udgifterne til skolefritidsordningen skal afholdes inden for den enkelte  

 skoles egen budgetramme.
Til nr. 10 ad § 39 a.
Odense Kommune yder tilskud til skolefritidsordninger  

 på private skoler, der indgår overenskomst med kommunen.
Tilskuddet gives som  

 et tilskud pr. barn, der er hjemmehørende i Odense Kommune.
Kommunen ønsker  

 nu tillige at give mulighed for reduktion i forældrebetalingen afhængig af  

 forældrenes indtægtsvilkår svarende til fripladsordningerne på  

 folkeskoleområdet.
Der opnås herved en ligestilling mellem forældre med børn  

 i de private skolers skolefritidsordninger og forældre med børn i  

 folkeskolens fritidsordninger.
ad § 39 b.
Bestemmelsen er medtaget efter ønske fra Odense  

 Kommune.
Forsøgsforslaget går ud på, at en kommunalbestyrelse, der har  

 vedtaget ikke at yde diæter til forældrevalgte medlemmer af  

 skolebestyrelserne, alligevel skal kunne vedtage at yde erstatning for  

 dokumenteret tabt arbejdsfortjeneste for ikke at udelukke nogen fra at  

 deltage i skolebestyrelsesarbejdet.
Til nr. 11 Bestemmelsen giver sundhedsministeren mulighed for at imødekomme et ønske  

 fra Bornholms Amtskommune om at begrænse det antal præparater, der er  

 tilskudsberettigede i sygesikringens regi.
 Hensigten med forslaget er at begrænse stigningen i amtskommunens udgifter  

 til medicintilskud.
 I samarbejde med de praktiserende læger udarbejder amtskommunen en  

 fortegnelse over, hvilke lægemidler der er tilskudsberettigede i  

 forsøgsordningen.
Forsøget kan kun meningsfuldt gennemføres for Bornholms Amtskommune, der  

 ved sin beliggenhed vanskeliggør handel på apoteker uden for amtskommunen.  

 Derfor begrænser lovteksten forsøget til Bornholm.
Bornholmere, der handler  

 udenfor Bornholm, vil få normalt tilskud.
Det skyldes hensynet til  

 administration på landets øvrige apoteker.
Indbyggere fra andre amtskommuner, der handler på bornholmske apoteker,  

 vil ligeledes få normalt tilskud.
Det skyldes hensynet til disse patienter.
 Sundhedsministeren vil ved godkendelse af amtskommunens retningslinier for  

 forsøget forudsætte, at fortegnelsen over de tilskudsberettigede lægemidler  

 på Bornholm forelægges Sundhedsstyrelsen til udtalelse.
Selvom lægemidler er synonyme (indeholder samme terapeutisk aktive stof),  

 kan de have forskellige hjælpestoffer.
Nogle patienter kan derfor tåle et  

 lægemiddel, men ikke et andet.
For at undgå at forsøgsordningen rammer disse  

 personer utilsigtet, vil sundhedsministeren ved godkendelse af retningslinier  

 for forsøget forudsætte, at personer, der efter lægelig vurdering ikke kan  

 anvende præparater fra fortegnelsen, kan opnå tilskud til det nødvendige  

 præparat, såfremt dette i øvrigt er generelt tilskudsberettiget.
Til nr. 12 I forbindelse med vedtagelsen af nye love om folkeoplysning og om  

 ungdomsskoler m.m. og ophævelsen af den hidtidige lovgivning på dette område  

 er bestemmelserne i frikommuneloven om adgang til forsøg på  

 folkeoplysningsområdet ophævet.
 De igangværende forsøg bortfalder derfor med virkning fra den 1. januar  

 1991, hvor den nye lovgivning træder i kraft, idet der ikke er optaget  

 overgangsbestemmelser om fortsat gyldighed af disse forsøg.
 Efter orientering af kommunerne herom er der fra enkelte kommuner  

 fremkommet ansøgninger om at måtte fortsætte med igangværende forsøg, der  

 vedrører særlige styrelsesmæssige ordninger på fritidsundervisningsområdet  

 efter 1. januar 1991. Der er bl.a. henvist til, at nogle af forsøgene kun har  

 fungeret i kort tid.
 Det kan ikke afvises, at der i enkelte tilfælde kan være særlige forhold,  

 der kan tale for at fortsætte med sådanne frikommuneforsøg også efter den nye  

 lovgivnings ikrafttræden pr. 1. januar 1991.
 Der foreslås derfor tilvejebragt hjemmel for kulturministeren til at  

 godkende, at visse igangværende forsøg, der vil indebære fravigelse af  

 enkelte bestemmelser i lov om støtte til folkeoplysning og lov om  

 ungdomsskoler, produktionsskoler og daghøjskoler, kan fortsætte.
Til nr. 13 Amtsprogramrådene er rådgivende organer, som har til opgave at følge  

 Danmarks Radios regionale programvirksomhed, og som kan fremkomme med  

 synspunkter herom samt om programvirksomheden i øvrigt over for det centrale  

 programråd.
 Formålet med forsøget er dels at medvirke til afbureaukratisering og dels  

 at se, om nedlæggelsen af amtsprogramrådet fører til, at der i stedet for den  

 institutionaliserede debat om Danmarks Radio kan udvikles en bred, offentlig  

 debat om programvirksomhed i de elektroniske medier, herunder særligt de  

 regionale og lokale radio- og tv-virksomheder i amtet.
Gennemførelse af forsøgsforslaget forudsætter, at også § 27 i  

 bekendtgørelse nr. 148 af 6. marts 1989 om vedtægt for Danmarks Radio  

 fraviges.
Hjemmel hertil findes i frikommunelovens § 3, stk. 1.
Til § 2 Det foreslås, at loven træder i kraft dagen efter bekendtgørelse i  

 Lovtidende.
 Vedrørende stk. 2 henvises til bemærkningerne til § 1, nr. 1.
 Vedrørende stk. 3 henvises til bemærkningerne til § 1, nr. 5.
 Vedrørende stk. 4 henvises til bemærkningerne til § 1, nr. 12.
