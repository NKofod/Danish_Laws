Klage over beslutning om tvangsfiksering Nævnet tiltrådte afgørelsen fra Det Psykiatriske Patientklagenævn, idet nævnet fandt, at betingelserne for at tvangsfiksere patienten ikke var opfyldte, idet tvangsfikseringen ikke var nødvendig for at afværge, at han udsatte sig selv eller andre for nærliggende fare.
Nævnet lagde herved vægt på, at det fremgik af sagens oplysninger, at han efter at have væltet tallerkener og fade ned fra spisebordet lod sig føre til sin stue.
