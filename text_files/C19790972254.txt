 I medfør af § 5, stk. 2 og 3, i sundhedsstyrelsens bekendtgørelse nr. 585  

 af 1. december 1977 om rekvirering og udlevering af lægemidler m.v., skal  

 kodede receptblanketter m.v. vedrørende udlevering af euforiserende stoffer  

 indsendes månedsvis til sundhedsstyrelsen.
Blandt de forsendelser sundhedsstyrelsen modtager, er der jævnligt  

 materiale, der ikke er emballeret tilstrækkeligt, hvorfor bilagene i nogle  

 tilfælde modtages i postvæsenets plastikposer, og i andre tilfælde er  

 emballagen stærkt beskadiget.
Andre forsendelser fremsendes som tryksager i  

 prøvekuverter, kun lukket med en clips.
Ved de nævnte forsendelsesmåder kan  

 det ikke udelukkes, at materialet kommer uvedkommende i hænde.
Da bilagene  

 m.v. er fortroligt materiale, skal man anmode om, at bilagene indpakkes  

 forsvarligt og fremsendes anbefalet til sundhedsstyrelsen.
 P.D.V.
