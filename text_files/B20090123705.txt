Kapitel 1   Obligatorisk indbetaling af ATP-bidrag for modtagere af kontanthjælp, revalideringsydelse, ledighedsydelse samt beskæftigelsestillæg i virksomhedspraktik Kapitel 2   Frivillig indbetaling af ATP-bidrag for modtagere af delpension Kapitel 3   Fælles bestemmelser Kapitel 4   Ikrafttræden mv.
Bekendtgørelse om indbetaling af ATP-bidrag for modtagere af kontanthjælp og andre ydelser I medfør af § 2 c i lov om Arbejdsmarkedets Tillægspension, jf. lovbekendtgørelse nr. 942 af 2. oktober 2009, § 80, stk. 3, i lov om aktiv socialpolitik, jf. lovbekendtgørelse nr. 946 af 1. oktober 2009, og § 16 a, stk. 7, i lov om delpension, jf. lovbekendtgørelse nr. 1096 af 16. november 2005, fastsættes efter indstilling fra bestyrelsen for Arbejdsmarkedets Tillægspension:
Kapitel 1 Obligatorisk indbetaling af ATP-bidrag for modtagere af kontanthjælp, revalideringsydelse, ledighedsydelse samt beskæftigelsestillæg i virksomhedspraktik Det samlede ATP-bidrag § 1. Der indbetales bidrag til Arbejdsmarkedets Tillægspension for personer, der er fyldt 16 år, og som modtager ydelser i henhold til §§ 25, 52, stk. 1, og 74 d, stk. 2, i lov om aktiv socialpolitik og § 45, stk. 3, i lov om en aktiv beskæftigelsesindsats, jf. dog § 2.
Stk. 2. Der betales det bidrag, der er fastsat efter § 15, stk. 1, i lov om Arbejdsmarkedets Tillægspension, for hver måned der udbetales en af de i stk. 1 nævnte ydelser.
Bidraget udgør 270 kr. pr. måned.
Udbetales ydelsen for mindre end en måned, beregnes ATP-bidraget forholdsmæssigt.
Betingelser for indbetaling af ATP-bidrag § 2. Ved udbetaling af ydelser efter § 25 i lov om aktiv socialpolitik og § 45, stk. 3, i lov om en aktiv beskæftigelsesindsats er det en betingelse for indbetaling af ATP-bidrag, at den pågældende har modtaget ydelse efter § 25 i lov om aktiv socialpolitik eller § 45, stk. 3, i lov om en aktiv beskæftigelsesindsats i en sammenhængende periode på 6 måneder.
Der betales ikke bidrag for denne 6-måneders periode.
Stk. 2. Ophører udbetalingen af ydelsen, afbrydes optjeningen af 6-måneders perioden.
Genoptages udbetalingen senere, uden at der foreligger en ny social begivenhed, fortsætter optjeningen af 6-måneders perioden.
Stk. 3. For personer, der modtager ydelser efter §§ 25, 52, stk. 1, og 74 d, stk. 2, i lov om aktiv socialpolitik og § 45, stk. 3, i lov om en aktiv beskæftigelsesindsats, skal der kun indbetales ATP-bidrag, når den månedlige ydelse, der ligger til grund for beregningen af ATP-bidraget, mindst udgør 13.096 kr. (januar 2010) til en person med forsørgelsespligt over for børn.
For andre skal beløbet mindst udgøre 9.857 kr. (januar 2010). For personer, der modtager hjælp efter § 25, stk. 5 og 7, skal den månedlige ydelse dog mindst udgøre de nævnte beløb fratrukket 622 kr. (januar 2010). Beløbsgrænserne nedsættes forholdsmæssigt ved udbetaling af ydelser for mindre end en måned.
Beløbene reguleres én gang årligt den 1. januar med satsreguleringsprocenten efter lov om en satsreguleringsprocent, jf. lov om aktiv socialpolitik § 109, stk. 1, nr. 7.
 Stk. 4. Der foretages fradrag i ydelsen efter stk. 3 efter reglerne i §§ 30-33, 38 a, 39, 40, 58, 59 og 74 d, stk. 3, i lov om aktiv socialpolitik.
 Stk. 5. Der indbetales ikke ATP-bidrag, hvis ydelsen er givet med tilbagebetalingspligt efter § 93 i lov om aktiv socialpolitik.
ATP-medlemmets del af ATP-bidraget § 3. Modtageren af de ydelser, der er omfattet af dette kapitel, betaler 1/3 af ATP-bidraget efter § 1. Bidraget afrundes til nærmeste hele kronebeløb.
 Stk. 2. Kommunen tilbageholder bidragsandelen i stk. 1 ved udbetaling af den ydelse, der ligger til grund for beregning af ATP-bidraget.
Kommunens del af ATP-bidraget § 4. Kommunen betaler 2/3 af ATP-bidraget efter § 1. Bidraget afrundes til nærmeste hele kronebeløb.
Staten refunderer 100 pct. af kommunens udgifter til ATP-bidraget.
Kapitel 2 Frivillig indbetaling af ATP-bidrag for modtagere af delpension Det samlede ATP-bidrag § 5. For personer, der modtager delpension efter lov om delpension, kan der efter modtagerens ønske betales bidrag til Arbejdsmarkedets Tillægspension, jf. dog stk. 2.
 Stk. 2. Der kan ikke indbetales bidrag til Arbejdsmarkedets Tillægspension, hvis delpensionen månedsvis udgør mindre end 1.000 kr.
Stk. 3. For modtagere af delpension indbetales der bidrag for hver time, der modtages delpension for.
På grundlag af det årsbidrag, der er fastsat efter § 15, stk. 1, i lov om Arbejdsmarkedets Tillægspension, fastsætter bestyrelsen for Arbejdsmarkedets Tillægspension et timebidrag.
Bidraget udgør 1,68 kr. pr. time.
Betingelser for frivillig indbetaling af ATP-bidrag § 6. I forbindelse med ansøgning om delpension giver ansøgeren meddelelse om, hvorvidt denne ønsker at indbetale bidrag til Arbejdsmarkedets Tillægspension, jf. § 5, stk. 1. Indbetaling af bidrag til Arbejdsmarkedets Tillægspension sker med virkning fra den 1. i måneden efter, at der er truffet afgørelse om tilkendelse af pension.
Stk. 2. Modtagere af delpension, der ønsker at indbetale bidrag til Arbejdsmarkedets Tillægspension, jf. § 5, stk. 1, giver kommunen meddelelse herom.
Indbetaling af bidrag til Arbejdsmarkedets Tillægspension sker med virkning fra den 1. i måneden efter, at der er forløbet en måned fra meddelelsesdatoen.
Stk. 3. Modtagere af delpension kan ophøre med at indbetale bidrag til Arbejdsmarkedets Tillægspension ved at give kommunen meddelelse herom.
Ophør med indbetaling til Arbejdsmarkedets Tillægspension sker med virkning fra den 1. i måneden efter, at der er forløbet 6 måneder fra meddelelsesdatoen.
 Stk. 4. Betaling af bidrag til Arbejdsmarkedets Tillægspension ophører ved pensionistens død fra den 1. i den følgende måned.
ATP-medlemmets del af ATP-bidraget § 7. Modtageren af delpension betaler 1/2 af ATP-bidraget efter § 5. Bidraget for en måned nedrundes til nærmeste hele kronebeløb.
 Stk. 2. Kommunen tilbageholder bidragsandelen i stk. 1 ved udbetaling af den ydelse, der ligger til grund for beregning af ATP-bidraget.
Kommunens del af ATP-bidraget § 8. Kommunen betaler 1/2 af ATP-bidraget efter § 5. Bidraget for en måned nedrundes til nærmeste hele kronebeløb.
Staten refunderer 100 pct. af kommunens udgifter til ATP-bidraget.
Kapitel 3 Fælles bestemmelser Kommunens indbetaling til ATP § 9. Det samlede ATP-bidrag af de enkelte ydelser opgøres kvartalsvis af kommunen.
Kommunen kan vælge at betale bidraget via eget lønsystem eller et lønservicebureau.
Ved begge betalingsmuligheder skal der enten anvendes Pengeinstitutternes Betalingssystemer (PBS) Overførselsservice, Dataløn eller Letløn.
Hvis kommunen ikke betaler via en af de nævnte muligheder, bliver beløbet opkrævet via PBS Betalingsservice, hvorefter beløbet opkræves ved automatisk træk, elektronisk indbetalingskort eller fysisk indbetalingskort.
Opkrævningen sendes af Arbejdsmarkedets Tillægspension.
Indbetalingen skal ske under de særlige SE-numre, der anvendes til udbetaling af ydelserne.
Indbetalingen skal foretages på mindst 2 SE-numre, der hver for sig dækker 1) ydelser efter §§ 25, 52, stk. 1 og 74 d, stk. 2, i lov om aktiv socialpolitik samt ydelse efter § 45, stk. 3, i lov om aktiv beskæftigelsesindsats og 2) delpension efter lov om delpension.
Stk. 2. Bidragene efter § 1 og § 5 forfalder til betaling den 1. maj, 1. august, 1. november og 1. februar.
Kommunen betaler det samlede bidrag til Arbejdsmarkedets Tillægspension senest den 7. i forfaldsmåneden.
Stk. 3. Hvis kommunen ikke indbetaler bidraget rettidigt, ifalder den ansvar for betaling af renter for forsinket indbetaling.
Renterne opkræves af Arbejdsmarkedets Tillægspension og udgør 11/2 pct. af det samlede bidrag for hver påbegyndt måned regnet fra kvartalets udløb.
Kommunens indberetning til ATP § 10. Kommunen indberetter en gang om måneden det samlede ATP-bidrag, der skal indbetales til Arbejdsmarkedets Tillægspension for hver enkelt ydelsesmodtager.
Indberetningen sker til indkomstregisteret efter § 3, stk. 1, nr. 9, i lov om et indkomstregister og under de i § 9, stk. 1, nævnte særskilte SE-numre.
Tilbagebetaling af ATP-bidrag § 11. Hvis en person skal tilbagebetale en ydelse, der er nævnt i denne bekendtgørelse, skal indbetalte ATP-bidrag af denne ydelse overføres fra Arbejdsmarkedets Tillægspension til kommunen.
Kapitel 4 Ikrafttræden mv.
 § 12. Bekendtgørelsen træder i kraft den 1. januar 2010.
 Stk. 2. § 9, stk. 1 og 2, finder første gang anvendelse ved indbetaling af bidrag, der er indberettet vedrørende 4. kvartal 2009.
 Stk. 3. Samtidig ophæves bekendtgørelse nr. 1195 af 9. december 2008 om indbetaling af ATP-bidrag for modtagere af kontanthjælp og andre ydelser.
