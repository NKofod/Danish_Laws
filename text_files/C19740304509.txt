 Arbejdsformidlingskontorerne.
 De statsanerkendte arbejdsløshedskasser.
 Efter at AF-cirkulære nr. 171/74 om arbejdstilladelse til  

 fremmedarbejdernes pårørende ved rundskrivelse af 31/7 1974 delvis har været  

 sat ud af kraft, er der ført nye forhandlinger mellem hovedorganisationerne,  

 justitsministeriet, arbejdsministeriet, rigspolitichefen, tilsynet med  

 udlændinge og arbejdsdirektoratet.
 Man har herefter fastsat nedenstående regler om arbejdstilladelse for  

 pårørende (ægtefæller og børn under 20 år) til fremmedarbejdere for så vidt  

 angår 1. gangs-tilladelser, forlængelser af arbejdstilladelser og  

 skiftetilladelser.
 1. Tilsynet med udlændinge vil uden forelæggelse for  

 arbejdsmarkedsmyndighederne kunne give generelle arbejds- og  

 opholdstilladelser (1. gangs-tilladelser og forlængelser) til:
a.
Pårørende der har haft lovligt ophold her i landet i mere end 2 år.
b.
Pårørende til en fremmedarbejder, som har haft lovligt ophold her i  

 landet i mere end 5 år.
 I de under a. og b. nævnte tilfælde kræves ikke skriftlig arbejdsaftale.  

 Da tilladelserne er generelle, bliver der ikke tale om skiftetilladelse.  

 Personer, der først ved den eventuelle forlængelses- eller skiftesituation  

 opfylder anciennitetskravene i punkt a. eller b. henvises til tilsynet med  

 udlændinge/politimesteren for at få den hidtidige stedfæstede  

 arbejdstilladelse ændret til en ikke-stadfæstet.
 Efter anbefaling af arbejdsmarkedsnævnene kan tilsynet med udlændinge give  

 1.gangs-tilladelse til:
c.
Pårørende der har haft lovligt ophold her i landet i mindre end 2 år,  

 men er ankommet hertil før den 29/11 1973.
d.
Pårørende til en fremmedarbejder, som har haft lovligt ophold her i  

 landet i mere end 2 år.
 I de under c. og d. nævnte tilfælde er arbejdsmarkedsnævnets anbefaling af  

 en 1. gangs-tilladelse betinget af de i arbejdsministeriets regler af 29/6  

 1973 under punkt 3.3. stillede betingelser opfyldt.
Ansøgning om forlængelse af en arbejdstilladelse i de under c. nævnte  

 tilfælde skal forelægges arbejdsmarkedsmyndighederne og der forholdes her  

 ligeledes i overensstemmelse med punkt 3.3 i arbejdsministeriets regler af  

 29/6 1973. I de under d nævnte tilfælde kan forlængelser ske uden forlængelse  

 for arbejdsmarkedsnævnet.
Arbejdsformidlingskontoret skal alene ved påtegning  

 på arbejdsaftalen oplyse, at »pågældende henhører under pkt. d. i AF  

 cirkulære nr. 273/74.« Ved ansøgning om skiftetilladelse i tilfælde c. og d. følges de i AF  

 cirkulære nr. 34/74 af 25/1 1974 givne regler.
 Der skal i alle de under c. og d. nævnte tilfælde foreligge en skriftlig  

 arbejdsaftale.
 2. Det lokale arbejdsmarkedsnævn kan bemyndige  

 arbejdsformidlingskontoret til at behandle konkrete sager.
 3. Det må tillægges megen vægt, at genparter af  

 kontrakter og eventuelle hvide erklæringer (AR 151) straks efter en sags  

 afgørelse fremsendes til de berørte myndigheder og organisationer.
 4. Med dette cirkulære bortfalder AF cirkulære nr.  

 171/74 og AK cirkulære nr. 50/74 af 8/7 1974.
 P.D.V.
Arne Nielsen u.dir.
