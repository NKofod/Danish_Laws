Bekendtgørelse  

 om folkeskolens specialpædagogiske bistand til børn, der endnu ikke har  

 påbegyndt skolegangen I medfør af § 4, stk. 1, § 21, stk. 5, og §  

 30 a  

 i lov om folkeskolen, jf.  

 lovbekendtgørelse nr. 393 af 26. maj 2005, som ændret ved § 1 i lov nr. 592  

 af  

 24. juni 2005, fastsættes:
Kapitel 1 Bekendtgørelsens anvendelsesområde m.v.
 § 1.  

  

 Til  

 børn, der endnu ikke har påbegyndt skolegangen, tilbydes der  

 specialpædagogisk  

 bistand, hvis børnenes udvikling kræver en særlig hensyntagen eller støtte.
 Stk. 2.  

  

 Formålet med den  

 specialpædagogiske bistand er så tidligt som muligt at fremme udviklingen hos  

 børn med særlige behov, således at de på lige fod med andre børn kan  

 påbegynde  

 skolegangen.
 § 2.  

  

 Den  

 specialpædagogiske bistand omfatter:
 1)  

 	  

 Specialpædagogisk  

 rådgivning til forældre eller andre, der udøver daglig omsorg for barnet.
 2)  

 	  

 Særlige pædagogiske  

 hjælpemidler, som er nødvendige i forbindelse med den specialpædagogiske  

 bistand til barnet.
 3)  

 	  

 Undervisning og  

 træning af barnet, der er tilrettelagt efter dets særlige forudsætninger og  

 behov.
 Stk. 2.  

  

 Bistanden efter  

 stk. 1 tilrettelægges i samråd med forældrene og i fornødent samarbejde med  

 social- og sundhedsforvaltningen med henblik på samordning med anden  

 pædagogisk, sundhedsmæssig eller social indsats til barnet eller forældrene.
 § 3.  

  

 Den  

 specialpædagogiske bistand gennemføres på en sådan måde, at den har størst  

 mulig sammenhæng med barnets daglige tilværelse.
Kapitel 2 Fremgangsmåden ved iværksættelse og ophør af  

 specialpædagogisk bistand § 4.  

  

 Barnets forældre retter henvendelse til kommunen med anmodning om  

 specialpædagogisk bistand til barnet.
Også andre med kendskab til barnet kan  

 rette henvendelse til kommunen om specialpædagogisk bistand.
Stk. 2.  

  

 Efter samråd med  

 forældrene sørger kommunalbestyrelsen for, at der foretages en  

 pædagogisk-psykologisk  

 vurdering af barnet med fornøden bistand fra andre sagkyndige, herunder  

 sagkyndige  

 fra andre kommuner.
I de mest specialiserede og komplicerede tilfælde kan der  

 indhentes bistand fra den nationale videns- og specialrådgivningsorganisation  

 (VISO), jf. kapitel 5. I den pædagogisk-psykologiske vurdering indgår samtale  

 med barnets forældre, som kan være til stede under undersøgelsen, og  

 personale  

 ved den dag- eller døgninstitution, hvor barnet er optaget, eller andre, der  

 kan bidrage til belysning af barnets behov.
Stk. 3.  

  

 Den  

 pædagogisk-psykologiske vurdering fremsendes skriftligt til  

 kommunalbestyrelsen.
Har barnet behov for specialpædagogisk bistand, skal  

 vurderingen indeholde et forslag til den nærmere ordning af den  

 specialpædagogiske bistand.
I modsat fald kan vurderingen ledsages af en  

 vejledning  

 til forældre eller andre om, hvilke foranstaltninger der må anses for  

 hensigtsmæssige til forbedring af barnets situation.
Stk. 4.  

  

 Den  

 pædagogisk-psykologiske vurdering efter stk. 3 afgives efter samråd med  

 forældrene.  

 Kan der ikke opnås enighed med forældrene, skal den pædagogisk-psykologiske  

 vurdering redegøre herfor.
I forbindelse med afgivelsen af vurderingen til  

 kommunalbestyrelsen, skal forældrene have en kopi.
§ 5.  

  

 Beslutning om tilbud om specialpædagogisk bistand træffes af  

 kommunalbestyrelsen.
Der skal lægges betydelig vægt på forældrenes ønske med  

 hensyn til den nærmere tilrettelæggelse af den specialpædagogiske bistand.
 Stk. 2.  

  

 Hvis  

 kommunalbestyrelsen finder, at barnets udvikling stiller krav om en særlig  

 vidtgående hensyntagen eller støtte, der bedst kan imødekommes ved en  

 regional  

 foranstaltning, tilbydes barnet henvisning til et regionalt tilbud, jf.  

 folkeskolelovens § 21, stk. 1. Henvisningen skal være ledsaget af en  

 indstilling om, hvilke foranstaltninger kommunalbestyrelsen efter samråd med  

 forældrene og eventuelle særlige sagkyndige finder fornødne.
Stk. 3.  

  

 På grundlag af  

 den foretagne indstilling træffer regionsrådet afgørelse om det nærmere  

 indhold  

 af foranstaltningen efter forhandling med kommunalbestyrelsen.
Regionsrådet  

 skal ved sin afgørelse lægge betydelig vægt på forældrenes ønsker.
 Stk. 4.  

  

 Forældrene skal  

 skriftligt orienteres om alle indstillinger og beslutninger om iværksættelse  

 af  

 specialpædagogisk bistand.
 § 6.  

  

 Kommunalbestyrelsen følger udviklingen hos børn, der er henvist til  

 specialpædagogisk bistand, og tager mindst hvert halve år stilling til, om  

 den  

 specialpædagogiske bistand til det pågældende barn bør fortsætte, ændres  

 eller  

 ophøre.
 Stk. 2.  

  

 Beslutning om  

 fortsættelse, ændring eller ophør af specialpædagogiske bistand træffes af  

 kommunalbestyrelsen på grundlag af en udtalelse fra pædagogisk-psykologisk  

 rådgivning og efter samråd med forældrene.
§ 7.  

  

 Lederen af et regionalt undervisningstilbud følger udviklingen hos børn, der  

 modtager specialpædagogisk bistand på det regionale undervisningstilbud, jf.  

 folkeskolelovens § 20, stk. 3 og 4. Kommunalbestyrelsen, der har henvist det  

 pågældende barn til det regionale undervisningstilbud, tager efter  

 forhandling  

 med regionsrådet mindst hvert halve år stilling til, om den  

 specialpædagogiske  

 bistand skal fortsætte eller ophøre.
Beslutning om ændring af det nærmere  

 indhold af foranstaltningen træffes af regionsrådet efter forhandling med  

 kommunalbestyrelsen.
 Stk. 2.  

  

 Beslutningerne  

 efter stk. 1 træffes på grundlag af en pædagogisk-psykologisk vurdering og  

 efter samråd med forældrene.
 § 8.  

  

 Inden barnet skal begynde i børnehaveklassen eller i 1. klasse tager  

 pædagogisk-psykologisk rådgivning initiativet til en drøftelse med barnets  

 forældre, de lærerkræfter, som har forestået den specialpædagogiske bistand  

 til  

 barnet, barnets kommende børnehaveklasseleder eller klasselærer og eventuelt  

 andre med kendskab til barnets særlige behov.
Stk. 2.  

  

 I tilslutning  

 til drøftelserne efter stk. 1 stiller pædagogisk-psykologisk rådgivning  

 forslag  

 om eventuel specialpædagogisk bistand til barnet i børnehaveklassen eller i  

 1.  

 klasse.
Forslaget stilles i så god tid, at der kan træffes beslutning, inden  

 barnet begynder i børnehaveklassen eller i 1. klasse.
Kapitel 3 Andre regler § 9.  

  

 Flytter et barn, der modtager specialpædagogisk bistand til en anden kommune,  

 sørger kommunalbestyrelsen for, at kommunalbestyrelsen i denne kommune  

 snarest  

 og senest 4 uger fra flytningen underrettes.
Underretningen sker ved, at  

 skoleforvaltningen i den fraflyttede kommune sender en rapport over den  

 gennemførte bistand til skoleforvaltningen i den tilflyttede kommune, som  

 søger  

 kontakt med barnets forældre med henblik på fortsat bistand.
 § 10.  

  

 Specialpædagogisk bistand til børn, der endnu ikke har påbegyndt skolegangen,  

 varetages af lærere eller pædagoger, der gennem særlig uddannelse eller på  

 anden måde har tilegnet sig de nødvendige forudsætninger.
Kapitel 4 Københavns Kommune § 11.  

  

 De  

 i § 5, stk. 2-4, og § 7 fastsatte bestemmelser om de regionale  

 undervisningstilbud  

 gælder tilsvarende for de af Borgerrepræsentationen drevne landsdelsdækkende  

 undervisningstilbud Børneklinikken og Skolen på Kastelsvej.
Kapitel 5 Den nationale videns- og  

 specialrådgivningsorganisation (VISO) § 12.  

  

 I  

 forbindelse med den pædagogisk-psykologiske vurdering af det enkelte barn i  

 henhold  

 til § 4, stk. 2, § 6, stk. 2, og § 7, stk. 2, tages der stilling til, 1)  

 	  

 om der er behov for  

 at indhente specialrådgivning fra den nationale videns- og  

 specialrådgivningsorganisation,  

 der yder vejledende specialrådgivning i de mest specialiserede og  

 komplicerede  

 enkeltsager, og/eller 2)  

 	  

 om der er behov for  

 at indhente bistand til udredningen fra den nationale videns- og  

 specialrådgivningsorganisation,  

 der yder bistand til udredningen i de få mest sjældent forekommende specielle  

 og komplicerede enkeltsager, hvor den fornødne ekspertise ikke kan forventes  

 til stede i den enkelte kommune eller i regionens undervisningstilbud.
 Stk. 2.  

  

 Beslutningen om  

 at inddrage den nationale videns- og specialrådgivningsorganisation efter  

 stk.  

 1 træffes efter samråd med forældrene.
Stk. 3.  

  

 Hvis forældrene  

 anmoder pædagogisk-psykologisk rådgivning om at indhente vejledende  

 specialrådgivning og/eller bistand til udredningen fra den nationale videns-  

 og  

 specialrådgivningsorganisation, og pædagogisk-psykologisk rådgivning afslår  

 dette, skal det fremgå af udtalelsen til kommunalbestyrelsen i henhold til §  

 4,  

 stk. 3, og være ledsaget af en begrundelse for afslaget.
Det samme gælder  

 udtalelserne til henholdsvis kommunalbestyrelsen eller regionsrådet i henhold  

 til § 6, stk. 2, og § 7, stk. 2, om fortsættelse, ændring eller ophør af den  

 specialpædagogiske bistand.
 § 13.  

  

 Forinden en institution m.v., hvor barnet modtager specialpædagogisk bistand,  

 indhenter vejledende specialrådgivning fra den nationale videns- og  

 specialrådgivningsorganisation om tilrettelæggelsen af den specialpædagogiske  

 bistand til det enkelte barn, inddrages pædagogisk-psykologisk rådgivning i  

 barnets bopælskommune.
Kapitel 6 Klage § 14.  

  

 Kommunalbestyrelsens afgørelser kan ikke indbringes for højere administrativ  

 myndighed, jf. dog stk. 2 samt folkeskolelovens § 51, stk. 2.
 Stk. 2.  

  

 Kommunalbestyrelsens afgørelser om henvisning eller afslag på henvisning til  

 specialundervisning i henhold til folkeskolelovens § 21, stk. 1, herunder  

 specialpædagogisk bistand til børn, der endnu ikke har påbegyndt skolegangen,  

 samt kommunalbestyrelsens afgørelse om at tilbagekalde en henvisning kan  

 inden  

 4 uger fra afgørelsens meddelelse af forældrene indbringes for Klagenævnet  

 for  

 vidtgående specialundervisning, jf. folkeskolelovens § 51, stk. 3, 1. pkt.
 Stk. 3.  

  

 Regionsrådets  

 afgørelser, som træffes af regionsrådet vedrørende regionens  

 undervisningstilbud,  

 kan ikke indbringes for en højere administrativ myndighed, jf.  

 folkeskolelovens  

 § 51, stk. 7. Regionsrådets afgørelser i henhold til folkeskolelovens § 21,  

 stk. 3, om det nærmere indhold af foranstaltningen kan dog inden 4 uger fra  

 afgørelsens meddelelse af forældrene, indbringes for Klagenævnet for  

 vidtgående  

 specialundervisning, jf. folkeskolelovens § 51, stk. 8.
Kapitel 7 Ikrafttræden § 15.  

  

 Bekendtgørelsen træder i kraft 1. januar 2007. Samtidig ophæves  

 bekendtgørelse  

 nr. 433 af 22. oktober 1979 om folkeskolens specialpædagogiske bistand til  

 småbørn.
