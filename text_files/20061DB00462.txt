Betænkning afgivet af Udvalget for Fødevarer, Landbrug og  

 Fiskeri den 16. maj 2007 Betænkning over Forslag  

 til folketingsbeslutning om ernæringsmærkning af alle fødevarer, der sælges i  

 Danmark [af Per Clausen (EL) m.fl.] 1. Udvalgsarbejdet Beslutningsforslaget blev fremsat den 23. januar 2007 og var til  

 1. behandling den 20. februar 2007. Beslutningsforslaget blev efter 1.  

 behandling henvist til behandling i Udvalget for Fødevarer.
Landbrug og  

 Fiskeri.
Møder Udvalget har behandlet beslutningsforslaget i 9 møder.
Spørgsmål Udvalget har stillet 6 spørgsmål til familie- og  

 forbrugerministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, KF og RV) indstiller beslutningsforslaget til  

  

 forkastelse  

  

 ved 2. behandling.
Venstre og Det Konservative Folkeparti tager kraftigt afstand  

 fra beslutningsforslaget.
Venstre og Det Konservative Folkeparti er enige med  

 forslagsstillerne i, at ernæringsmærkning af fødevarer er et vigtigt element  

 i  

 at sikre forbrugerne en bedre mulighed for at gennemskue, hvilke fødevarer  

 man  

 ud fra en ernæringsmæssig betragtning med fordel kan spise mest, mindre eller  

 mindst af.
Venstre og Det Konservative Folkeparti tager imidlertid Familie-  

 og Forbrugerministeriets notat af 6. marts 2007 om indførelse af en national  

 ordning for obligatorisk ernæringsmærkning af alle fødevarer til  

 efterretning.
Venstre  

 og Det Konservative Folkeparti påpeger, at Juridisk Specialudvalg   

 regeringens  

 EU-specialudvalg for juridiske spørgsmål under Justitsministeriets ledelse  

   

 utvetydigt under henvisning til det nævnte notat har konkluderet, at en  

 obligatorisk ernæringsmærkningsordning gældende for alle fødevarer åbenlyst  

 vil  

 være i strid med Danmarks fællesskabsretlige forpligtelser.
Venstre og Det  

 Konservative Folkeparti udtrykker på den baggrund sin fulde støtte til, at  

 ministeren ikke har mulighed for at støtte beslutningsforslaget.
 Venstre og Det Konservative Folkeparti hilser det velkomment, at  

 ministeren  som angivet ved tidligere lejligheder  fortsat vil  

 arbejde for,  

 at der i EU etableres en fælles ernæringsmærkning.
 Venstre og Det Konservative Folkeparti lægger meget vægt på, at  

 der på fællesskabsniveau skabes enighed om en fælles model for  

 ernæringsmærkning, og forsøg på dansk enegang på dette område vil under ingen  

 omstændigheder  

 fremme bestræbelserne på at sikre fælles EU-ernæringsmærkning og vil være til  

 stor skade for Danmarks omdømme og troværdighed i EU.
 Europa-Kommissionen vil gå fra at opfatte Danmark som en  

 konstruktiv medspiller med hensyn til at sikre en fælles  

 ernæringsmærkningsordning, hvor Danmark vil have gode muligheder for at  

 påvirke  

 den endelige udformning af en fælles ernæringsmærkning, til at være en  

 medlemsstat, som med sit forsøg på enegang bremser og vanskeliggør en fælles  

 målsætning.
Det Radikale Venstre er  

 tilhænger af, at alle fødevarer skal ernæringsmærkes som en indkøbsvejledning  

 til den travle forbruger.
Det Radikale Venstre mener, at en sådan  

 ernærningsmærkning bør ske med udgangspunkt i de principper, som gælder for  

 »Spis  

 Mere, Mindre, Mindst«-mærket kombineret med en farve, der signalerer, at den  

 pågældende fødevare er bedst i kategorien.
Et sådant mærke vil både være  

 enkelt  

 at forstå og samtidig give forbrugerne mulighed for at vælge det  

 ernæringsmæssigt  

 bedste produkt i kategorien.
 Det Radikale Venstre ser  

 ernæringsmærkning af alle fødevarer som et vigtigt bidrag til at bekæmpe den  

 fedmeepidemi, som giver stadig flere danskere et dårligt liv med blandt andet  

 sukkersyge og hjerte/karsygdomme.
Det Radikale Venstre må  

 konstatere, at det er nødvendigt med et lovbestemt ernæringsmærke, dels fordi  

 fødevareindustrien og detailhandelen tilsyneladende har boykottet den  

 frivillige ordning med »Spis Mere, Mindre, Mindst«-mærket, som regeringen  

 lancerede den 1. april 2007, og dels fordi fødevareindustrien og  

 detailhandelen  

 ikke frivilligt kan forventes at ville mærke de produkter, som har en  

 ernæringmæssigt uhensigtsmæssig sammensætning, med eksempelvis »Spis Mindre«  

 eller »Spis Mindst«.
Endelig er der ved at fremkomme en skov af forskellige  

 private ernæringsmærkninger  senest den såkaldte GDA-mærkning   

 som en række  

 af de store internationale fødevarekoncerner agter at mærke deres produkter  

 med.
Disse mange ordninger hviler på hver sit tekniske grundlag og risikerer  

 at  

 vildlede snarere end at vejlede forbrugerne.
Det taler for en fælles,  

 lovbaseret  

 ernæringsmærkning for alle fødevarer understøttet af offentlige  

 informationskampagner.
Det står imidlertid  

 efter udvalgsbehandlingen af beslutningsforslaget klart for Det Radikale  

 Venstre,  

 at EU-retten ikke  hvilket Socialdemokratiet anførte under 1.  

 behandling af  

 forslaget  rummer mulighed for at lave et obligatorisk dansk  

 ernæringsmærke,  

 og at vejen frem derfor er at arbejde for et fælles EU-ernæringsmærke.
Det  

 Radikale Venstre er i den sammenhæng enigt i de bemærkninger, som fremføres  

 herom i betænkningsbidraget fra Venstre og Det Konservative Folkeparti.
Det  

 Radikale Venstre vil ikke medvirke til at bryde EU-retten og kan derfor ikke  

 støtte beslutningsforslaget.
 Det Radikale Venstre ser  

 et frivilligt nordisk ernæringsmærke, som Dansk Erhverv efterspørger og  

 tilsyneladende er indstillet på at anvende, som et skridt på vej i den  

 rigtige  

 retning, men ikke som en erstatning for en lovbestemt ordning.
 Et  

  

 mindretal  

  

 i udvalget (S) vil hverken stemme for eller imod  

 beslutningsforslaget ved 2. (og sidste) behandling.
 Socialdemokratiet vil gerne have et ernæringsmærke, så  

 forbrugerne nemt og hurtigt kan træffe et sundt valg  et  

 ernæringsmærke, som  

 er på forsiden af varen, og som på en overskuelig måde kan hjælpe forbrugerne  

 i  

 en travl hverdag.
Drøftelserne om et ernæringsmærke har imidlertid været i  

 hårdknude.
Hele tre forbrugerministre har prøvet at få detailhandelen til at  

 indføre en frivillig mærkning, men alle tre ministre har måttet opgive.  

 Socialdemokratiet har hele vejen igennem støttet ministrenes bestræbelser.  

 Socialdemokratiet har også klart tilkendegivet, at såfremt der ikke blev  

 fundet  

 en frivillig løsning, er Socialdemokratiet parat til med lovgivning at  

 indføre  

 en obligatorisk mærkningsordning.
Lige nu er der intet mærke i de danske butikker.  

 Forbrugerministerens udmærkede »Spis-mærke« er ikke på varerne, men gemt af  

 vejen på internettet, og der har ikke været indikationer på, at mærket vil  

 komme på varerne ude i butikkerne.
Det hjælper ikke forbrugerne ret meget.
Sideløbende med udvalgsarbejdet har Socialdemokratiet derfor  

 haft intensive drøftelser med detailhandlerne og lagt maksimalt pres på dem,  

 for at få dem til at indføre et ernæringsmærke.
Dette initiativ har båret  

 frugt, og detailhandelen er nu indstillet på at indføre en mærkning.
Allerhelst ville Socialdemokratiet gerne have et fælles  

 EU-mærke.
Det står imidlertid mere og mere klart, at vi ikke kan forvente at  

 få  

 et fælles EU-ernæringsmærke inden for en overskuelig fremtid.  

 Socialdemokratiet  

 mener derfor, at Danmark bør vende sig mod sine nordiske kolleger og finde en  

 fælles ordning dér.
Svenskerne har et nøglehulsmærke, og danskerne har  

 rammerne  

 for »Spis-mærket«.
De to mærker ligger meget tæt på hinanden, så her er der  

 potentiale for at finde en fælles nordisk løsning.
Socialdemokratiet  

 opfordrer  

 derfor forbrugerministeren til at tage kontakt med sine nordiske kolleger for  

 at finde en hurtig fælles løsning.
 Socialdemokratiet finder, at de nordiske lande vil stå meget  

 stærkere i EU-drøftelserne, når de kan fremvise konkrete resultater og  

 erfaringer med en nordisk mærkningsordning, der virker.
Socialdemokratiet vurderer ikke, at et obligatorisk  

 ernæringsmærke vil være EU-stridigt.
Imidlertid må Socialdemokratiet  

 konstatere,  

 at forbrugerministeren mener, at det er EU-stridigt, hvilket sandsynligvis  

 vil  

 medføre, at ministeren ikke vil håndhæve reglerne, selv om et flertal i  

 Folketinget  

 måtte beslutte at vedtage det.
Det er naturligvis meget beklageligt, men  

 minder  

 om situationen med multivitaminjuice.
Socialdemokraterne frygter derfor, at  

 en  

 vedtagelse af forslaget kan risikere at blive et slag i luften, hvor tingene  

 bliver trukket i langdrag og ikke giver forbrugerne mærket i butikkerne.
Alle involverede parter i sagen om et ernæringsmærke har i de  

 seneste år gravet sig dybere og dybere ned i skyttegravene.
Alle står fast på  

 deres og vil have en mærkningsordning, som lige præcis svarer til deres krav.  

 Det har resulteret i, at forbrugerne slet ikke har fået noget mærke.  

 Socialdemokratiet  

 opfordrer derfor alle til at komme op af skyttegravene og benytte denne  

 mulighed for at nå frem til en konstruktiv løsning.
Først og fremmest skal  

 der  

 være et mærke på varerne på hylderne, som kan hjælpe forbrugerne til at  

 træffe  

 et sundt valg.
Efterfølgende kan vi så løbende drøfte forbedringer og  

 justeringer  

 af mærkningsordningen.
På den baggrund ønsker Socialdemokratiet ikke at stemme for  

 Enhedslistens forslag.
Imidlertid ser Socialdemokratiet meget positivt på, at  

 der med forslaget er lagt et pres på detailhandelen for at indføre en  

 frivillig  

 ordning.
Socialdemokratiet er parat til at give detailhandelen en sidste  

 chance  

 til at få indført en frivillig ordning, der kan give forbrugerne et  

 ernæringsmærke hurtigt.
Socialdemokratiet ønsker imidlertid at fastholde  

 presset og stemmer derfor heller ikke imod forslaget, men vælger i stedet at  

 undlade at stemme.
 Et  

  

 andet  

 mindretal  

  

 i udvalget (DF, SF og EL)  

 indstiller beslutningsforsalget til  

  

 vedtagelse  

 uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Beinov Støjberg (V)   

 Michael Aastrup Jensen (V)   

 Christian H.
Hansen (DF)  

  

  fmd.  

  

 Henrik Brodersen (DF)   

 Allan Niebuhr (KF)   

 Per Ørum Jørgensen (KF)   

 Kirsten Brosbøl (S)   

 Lene Hansen (S)   

 Mette Gjerskov (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for Folketingsgrupperne (UFG) 4 Bilag 1 Oversigt over bilag vedrørende B 79 Bilagsnr.
Titel 1 Tidsplan for udvalgets behandling af forslaget 2 Kopi af brev fra udvalgets formand til familie- og  

 forbrugerministeren 3 Kopi af Europa-Kommissionens svar på Jens Peter Bondes  

 spørgsmål vedrørende ernæringsmærker 4 Kopi af brev fra familie- og forbrugerministeren til  

 udvalget 5 Kopi af brev fra FødevareIndustrien til familie- og  

 forbrugerministeren om GDA-mærkning 6 Udkast til betænkning 7 1. reviderede tidsplan for udvalgets behandling af  

 forslaget 8 2. reviderede tidsplan for udvalgets behandling af  

 forslaget Oversigt over spørgsmål og svar vedrørende B 79 Spm.nr.
