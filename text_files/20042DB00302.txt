Betænkning afgivet af Udenrigsudvalget den 26. maj 2005 Betænkning over Forslag til folketingsbeslutning om at pålægge  

 regeringen at modarbejde, at EUs våbenembargo mod Kina ophæves [af Søren Espersen (DF) m.fl.] 1. Udvalgsarbejdet Beslutningsforslaget blev fremsat den 30. marts 2005 og var til  

 1. behandling den 3. maj 2005. Beslutningsforslaget blev efter 1. behandling  

 henvist til behandling i Udenrigsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget (V, S, KF og RV) indstiller beslutningsforslaget til  

  

 forkastelse.
 Socialdemokraternes medlemmer af udvalget understreger behovet for en fælles  

 holdning i EU i arbejdet for en bedre generel regulering af den  

 internationale  

 våbenhandel.
 Et  

  

 mindretal  

  

 i udvalget (DF, SF og EL) indstiller beslutningsforslaget til  

  

 vedtagelse uændret.
Dansk Folkepartis medlemmer af udvalget konstaterer det overraskende i,  

 at et stort flertal i Folketinget under førstebehandlingen har  

 tilkendegivet, at det for tiden er et forkert tidspunkt og et  

 forkert  

 signal at ophæve EUs våbenembargo mod Kina, men at flertallet  

 alligevel  

 ikke vil støtte det af DF fremsatte beslutningsforslag.
Det er  

 DFs  

 opfattelse, at den egentlige årsag hertil er EU.
Det er således DFs  

 opfattelse, at regeringen af hensyn til EU tilsidesætter den pligt, som  

 grundloven ellers pålægger regeringen, nemlig at føre Danmarks  

 udenrigspolitik.  

 DF kan samtidig konstatere, at når EU dikterer, er man fra regeringens side  

   

 og fra Socialdemokraternes og Det Radikale Venstres side  parat til om  

 nødvendigt at prisgive et tappert, udholdende og demokratisk folk  

 på  

 Taiwan.
Samtidig er man yderligere parat til at komme et  

 kommunistisk  

 diktatur i møde, også selv om Danmarks vigtigste NATO-allierede, USA,  

 indtrængende advarer imod skridtet, og selv om det er USA, der  om  

 nogen  må  

 holde for, hvis det går galt i havene omkring Kina.
DF finder denne tingenes  

 tilstand uværdig og beskæmmende.
DF fastholder, at hensynet til Taiwan  

 og  

 til vor nærmeste NATO-allierede, USA, burde have fået regeringen til at  

 handle i overensstemmelse med det af DF fremsatte beslutningsforslag.
Socialistisk Folkepartis medlem af udvalget  

 finder ikke, at EUs våbenembargo mod Kina bør ophæves på nuværende  

 tidspunkt. Årsagen til våbenembargoen var angrebene på fredelige  

 demonstranter  

 på den Himmelske Freds Plads i 1989. Selv om der på visse områder er  

 sket  

 demokratiske fremskridt i Kina, er der fortsat fængslede fra  

 angrebene på  

 de fredelige demonstranter.
Disse bør løslades, inden våbenembargoen  

 ophæves, således at der er parallelitet mellem årsagen til indførelsen af  

 embargoen og ophævelsen af denne.
SF finder desuden, at det vil være et meget  

 dårligt signal at ophæve våbenembargoen på et tidspunkt, hvor Kina netop har  

 vedtaget en lov, der åbner mulighed for et militært angreb på Taiwan.
Det er  

 kendt, at våbenembargoen desværre ikke er så effektiv, som den burde være.
SF  

 finder det derfor positivt, at Danmark og EU arbejder for at styrke EUs  

 adfærdskodeks, herunder den såkaldte tool box, således at EUs  

 adfærdskodeks bliver så god som overhovedet muligt, inden våbenembargoen  

 ophæves.
Enhedslistens medlem af udvalget finder det ærgerligt, at flertallet i  

 Folketinget ikke vil stemme for dette beslutningsforslag, blot fordi man ikke  

 ønsker at markere end anden holdning end EU.
Det er trist, at Danmark på den  

 måde begrænser sig selv i forhold til spørgsmålet.
Våbenembargoen skal  

 opretholdes.
Et godt argument for dette er de utallige  

 menneskerettighedskrænkelser, der forekommer hvert eneste år i Kina.
Derfor  

 er  

 det vigtigt, at EU ikke ophæver den våbenembargo, der har eksisteret siden  

 1989, hvor den kinesiske stat knuste et fredeligt studenteroprør i et blodbad  

 på den Himmelske Freds Plads.
Våbenembargoen skal opretholdes, fordi den er  

 et  

 vigtigt signal om, at menneskerettighedssituationen i Kina er under al  

 kritik.  

 Et andet argument for at stemme for forslaget er, at Kina den 14. marts 2005  

 i  

 Folkekongressen vedtog en antiløsrivelseslov, der betyder, at Kina  

 forbeholder  

 sig retten til et militært angreb på Taiwan, hvis Taiwan tager skridt i  

 retning  

 af taiwansk selvstændighed.
Et tredje argument er Tibet, som Kina invaderede  

 i  

 1950. I dag er Tibets regering flygtet til Indien, og siden da har Kina ført  

 en  

 politik over for Tibet, der systematisk har haft til formål at udslette den  

 tibetanske kultur.
Tibetanere er blevet tvangsforflyttet, klostre er blevet  

 ødelagt eller lukket, hundredtusindvis af kinesere er blevet forflyttet til  

 Tibet for at gøre det besatte land kinesisk.
Samtidig er tusindvis af  

 formodede  

 modstandere af den kinesiske besættelsesmagt blevet fængslet og myrdet.
Tibet kan på mange måder  

 sammenlignes med Palæstina.
I Palæstina har en fremmed magt også ulovligt  

 besat  

 et andet land.
Magt er ret i Tibet såvel som i Palæstina.
Mord, vold,  

 ødelæggelser, tortur, drab på civile er en del af livet i Tibet såvel som i  

 Palæstina.
Det ville være dejligt, hvis Dansk Folkeparti bekymrede sig lige  

 så  

 meget for palæstinensiske liv som for tibetanske.
Det gør Enhedslisten, og  

 derfor er Enhedslisten modstander af både besættelsen af Tibet og besættelsen  

 af Palæstina.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Pia Larsen (V)   

 Kristian Pihl Lorentzen (V)   

 Troels Lund Poulsen (V)   

 Hanne Severinsen (V)   

 Eyvind Vesselbo (V)   

 Søren Espersen (DF)   

 Pia Kjærsgaard (DF)   

 Carina Christensen (KF)  

  

  nfmd.  

  

 Pia Christmas‑Møller (KF)   

 Jeppe Kofod (S)   

 Mette  

  Gjerskov (S)   

 Lise von Seelen (S)   

 Mogens Lykketoft (S)   

 Margrethe Vestager (RV)   

 Naser Khader (RV)   

 Steen Gade (SF)  

  

  fmd.  

  

 Rune Lund (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 47 Bilagsnr.
