Aktieoptioner  tilsagn om salg   

 supplerende udnyttelsesperiode,differenceafregning Spørgsmål Spørgsmål 1 Kan Skatterådet  

 bekræfte, at medarbejdernes afgivelse af et betinget aktiesalgstilsagn over  

 for  

 budgiver, jf. model l nedenfor:
a. ikke anses  

 for en væsentlig ændring af aktieoptionsaftalen, der indebærer, at optionerne  

 anses for afstået? b. ikke hindrer  

 anvendelse af ligningslovens § 7 H i forbindelse med udnyttelsen af  

 optionerne? c. ikke vil have  

 skattemæssige konsekvenser for medarbejderne i tilfælde af, at overdragelsen  

 af  

 selskabet ikke realiseres, således at aktieoptionsaftalerne videreføres  

 uændret? Spørgsmål 2 Kan Skatterådet bekræfte, at  

 indsættelsen af en supplerende udnyttelsesperiode i optionsaftalerne, der er  

 betinget af overtagelsestilbuddets gennemførelse, jf. model 2 nedenfor:
a. ikke anses for en væsentlig  

 ændring af aktieoptionsaftalen, der indebærer, at optionerne anses for  

 afstået? b. ikke hindrer anvendelsen af  

 ligningslovens § 7 H i forbindelse med udnyttelsen af optionerne? c. ikke vil have skattemæssige  

 konsekvenser for medarbejderne i tilfælde af, at overdragelsen af selskabet  

 ikke realiseres, således at aktieoptionsaftalerne videreføres uændret? Svar Ad spørgsmål  

 1 a  

 ) Ja Ad spørgsmål 1  

 b) Ja Ad spørgsmål 1  

 c) Ja Ad spørgsmål  

 2 a  

 ) Ja Ad spørgsmål 2  

 b) Ja Ad spørgsmål 2  

 c) Ja Beskrivelse af  

 de faktiske forhold Forespørgers opfattelse  

 iflg. anmodning og høringssvar:
Baggrund Selskabet har  

 indført et optionsprogram omfattende selskabets danske nøglemedarbejdere i  

 koncernen.
Der er udstedt optioner under programmet i perioden 1998-2005.
Optionerne  

 omfattes som udgangspunkt af ligningslovens § 28, men der er givet  

 medarbejderne  

 adgang til at vælge at anvende ligningslovens § 7 H, uden at der i øvrigt  

 ændres på aftalerne.
Langt de fleste medarbejdere har valgt at anvende  

 ligningslovens § 7 H.
Nærværende henvendelse vedrører alene de optioner, der  

 beskattes efter reglerne i ligningslovens § 7 H.
Vi anmoder SKAT om at lægge  

 til grund, at betingelserne for anvendelse af ligningslovens § 7 H i øvrigt  

 er  

 opfyldt i de pågældende optionsaftaler.
Medarbejderne  

 har i tilfælde af kontrolskifte (bl.a. ved ejerskifte af en væsentlig andel  

 af  

 aktierne i selskabet) en ekstraordinær adgang til at udnytte optionerne,  

 uanset  

 om disse i øvrigt måtte være modnet.
I det tilfælde, hvor der vil ske  

 kontrolskifte, skal selskabet i henhold til optionsaftalerne give meddelelse  

 til optionshaverne, hvorefter disse har ret til i en 30 dages periode at  

 udnytte tildelte optioner.
 En række  

 investorer overvejer at afgive købstilbud på aktierne i selskabet.
 Et eventuelt  

 tilbud må antages at være økonomisk attraktivt for medarbejderne  

 (optionshaverne).  

 Imidlertid er der ikke mulighed for, at medarbejderne kan tiltræde et  

 købstilbud, så længe optionshaverne ikke er aktionærer.
Løsningsmodeller Der overvejes  

 følgende to modeller:
Model 1.  

 Aktiesalgstilsagn Man kan  

 forestille sig, at budgiver som led i overtagelsestilbuddet giver  

 medarbejderne  

 (optionsindehaverne) mulighed for at afgive et bindende tilsagn om salg af de  

 aktier, som medarbejderne vil erhverve ved en eventuel efterfølgende  

 udnyttelse  

 af optionerne.
Tilsagnet om aktiesalg vil formentlig være betinget af, at  

 budgivers overtagelse af selskabet gennemføres.
Der er alene tale om et  

 element  

 i budgivers samlede overtagelsestilbud, og der vil ikke blive foretaget  

 ændringer i de eksisterende optionsaftaler.
Selskabet vil ikke blive  

 involveret  

 som aftalepart, idet aktiesalgstilsagnet afgives af medarbejderen til  

 budgiver.
Hvis  

 overtagelsen realiseres, modner optionerne i henhold til optionsprogrammets  

 kontrolskiftebestemmelse.
Medarbejderne får således adgang til at udnytte  

 optionerne og får hermed leveret aktier og bliver behørigt registreret som  

 ejer  

 af aktierne.
Aktierne overdrages herefter til budgiver i henhold til  

 aktiesalgstilsagnet.
 Hvis overdragelsen  

 derimod ikke realiseres, bortfalder forudsætningerne for aktiesalgstilsagnet.  

 Optionerne modner ikke og udnyttes dermed heller ikke, men fortsætter  

 uændret.
Model 2.  

 Supplerende udnyttelsesperiode En anden model  

 kan være, at selskabet ensidigt meddeler medarbejderne en ret til at udnytte  

 optionerne med henvisning til et af budgiver fremsat overtagelsestilbud, men  

 før overtagelsestilbuddets gennemførelse.
I realiteten forsynes  

 aktieoptionsprogrammet således med en yderligere (fremrykket)  

 udnyttelsesperiode.
 Adgangen til at  

 udnytte optionerne vil være betinget af, at der vil ske kontrolskifte (det  

 vil  

 i praksis sige, at købstilbudet gennemføres).
 En sådan  

 supplerende udnyttelsesadgang muliggør, at medarbejderne kan udnytte  

 optionerne  

 i tilbudsperioden og acceptere købstilbuddet på lige fod med andre  

 aktionærer.  

 Ved udnyttelsen bliver medarbejderen ejer af aktierne på betingelse af  

 overtagelsestilbuddets gennemførelse.
 Hvis  

 overdragelsen af selskabet ikke realiseres, anses udnyttelsen af optionerne  

 for  

 ikke at have fundet sted, og optionerne videreføres uændret.
Argumentation Det er vores  

 opfattelse, at alle spørgsmålene kan besvares bekræftende.
Medarbejderne  

 stilles skattemæssigt på den samme måde, uanset om de ovenfor nævnte modeller  

 gennemføres eller ej.
Medarbejderne vil under alle omstændigheder i henhold  

 til  

 optionsaftalerne have adgang til at udnytte optionerne i forbindelse med et  

 ejerskifte, hvorved ligningslovens § 7 H vil finde anvendelse.
Medarbejdernes  

 gevinst, i forbindelse med salget af aktierne til budgiver, bliver beskattet  

 efter reglerne i aktieavancebeskatningsloven.
Hvis Skatterådet besvarer  

 spørgsmålene bekræftende, fører det således til den samme skattemæssige  

 behandling af medarbejderne, som er forudsat i optionsaftalerne.
Ad spørgsmål l a Det betingede  

 aktiesalgstilsagn er ikke en del af optionsaftalen, men et særskilt tilsagn  

 fra  

 optionshaver til tredjemand (budgiver). Tilsagnet, der ikke involverer  

 selskabet som aftalepart, er derfor ikke udtryk for en ændring af  

 optionsaftalen.
 Allerede derfor  

 kan spørgsmål l a besvares bekræftende.
Ad spørgsmål l b Som bekendt  

 forudsætter anvendelsen af ligningslovens § 7 H. at optionerne udnyttes, og  

 at  

 der leveres aktier til medarbejderen.
I model l forpligter visse medarbejdere  

 sig til forud for udnyttelsen af optionerne at afstå de herved erhvervede  

 aktier til budgiver.
Tilsagnet er betinget af, at medarbejderen vælger at  

 udnytte optionerne.
Spørgsmålet er, om et sådant forudgående  

 aktiesalgstilsagn  

 indebærer, at optionshaveren ikke bliver ejer af aktierne med den konsekvens,  

 at ligningslovens § 7 H ikke kan anvendes.
Under  

 Folketingets behandling af L 67, hvorved ligningslovens § 7 H blev indført,  

 var  

 skatteministeren inde på, at der i særlige tilfælde, hvor der indgås aftale  

 om  

 tilbagesalg af aktier til det udstedende selskab, kan rejses spørgsmål om,  

 hvorvidt medarbejderen reelt kan siges at blive ejer af aktierne.
Vi henviser  

 til lovforslag (folketingsåret 2002/03) L 67, bilag 26, og særligt til svaret  

 på spørgsmål 27:
"Spørgsmål  

  

 27: Kan  

 ministeren bekræfte, at L 67 indebærer, at lønindkomst konverteres til den  

 lavere aktieavancebeskatning, at der ikke er nogen bindingsperiode på, hvor  

 lang tid der må gå fra tildelingen til medarbejderen sælger sin  

 aktiebeholdning, og at medarbejderen frit kan sælge aktierne tilbage til  

 virksomheden? Svar:  

  

 Jeg kan  

 bekræfte, at L 67 indebærer, at lønindkomst konverteres til  

 aktieavancebeskatning.  

 Hvorvidt dette for medarbejdere bevirker en stigning i det restbeløb, der er  

 tilbage efter skat, og efter at der er taget højde for selskabets manglende  

 fradragsret, afhænger af de konkrete omstændigheder, jf. min besvarelse af  

 udvalgets spørgsmål 2 (L 67 - bilag 10).
 Jeg kan  

 endvidere bekræfte, at der ikke er nogen bindingsperiode med hensyn til, hvor  

 lang tid, der må gå fra tildelingen af en køberet, og indtil medarbejderen  

 sælger sin aktiebeholdning, og at der heller ikke er nogen bindinger m.h.t.  

 hvem aktien sælges til.
Jeg skal dog  

 hertil bemærke, at et salg af aktierne tilbage til selskabet umiddelbart  

 efter  

 erhvervelsen af aktierne i visse situationer vil kunne blive betragtet som en  

 differenceafregning af køberetten.
Hermed vil køberetten ikke være omfattet  

 af  

 de foreslåede regler i ligningslovens § 7 H.
Værdien af køberetten vil  

 herefter  

 blive beskattet som løn på retserhvervelsestidspunktet.
Jeg skal henvise  

 til kommentaren til høringssvaret fra Foreningen af Statsautoriserede  

 Revisorer.
Det fremgår af kommentaren, at hvor den ansatte rent faktisk  

 bliver  

 ejer af aktierne, vil der som udgangspunkt være tale om et aktiesalg og ikke  

 en  

 differenceafregning.
Der vil i hvert enkelt tilfælde udfra en vurdering af  

 samtlige omstændigheder være tale om en konkret ligningsmæssig afgørelse af,  

 om  

 der foreligger differenceafregning eller køb og salg, hvor bl. a. det  

 tidsmæssige  

 forløb mellem de to transaktioner og kursrisikoen for de to parter indgår.
En tilsvarende  

 situation vil kunne forekomme ved direkte tildeling af aktier.
Hvis der meget  

 hurtigt efter tildelingen af aktierne sker et tilbagesalg til selskabet, vil  

 dette alt efter omstændighederne blive betragtet som udbetaling af kontant  

 løn  

 fra selskabet.
Ved et  

 tilbagesalg til det udstedende selskab vil afståelsen være omfattet af  

 bestemmelsen i ligningslovens § 16 B.
Dette indebærer, at afståelsessummen  

 beskattes som udbytte.
Der vil dog være mulighed for at opnå dispensation,  

 således at afståelsen vil blive behandlet som en aktieafståelse, jf.  

 ligningslovens § 16 B, stk. 2. En sådan dispensation vil som udgangspunkt  

 kunne  

 opnås, hvis der er tale om afståelse af alle medarbejderens aktier i det  

 pågældende selskab." Skatteministeren  

 har her givet udtryk for, at skattemyndighederne ud fra en  

 omgåelsesbetragtning  

 i visse særlige tilfælde har mulighed for at betragte en aktietildeling  

 efterfulgt af et tilbagesalg af aktierne til arbejdsgiverselskabet som en  

 reel  

 differenceafregning.
Her tænkes formentlig på situationer, hvor det allerede  

 ved etableringen af optionsaftalen har været hensigten at konvertere løn til  

 aktiegevinst.
Disse forhold  

 foreligger ikke i nærværende sag.
Optionsprogrammerne har været etableret  

 siden  

 1998 med henblik på, at medarbejderne skulle blive varige ejere af aktier i  

 selskabet.
Det er netop ønsket om, at medarbejderne skal blive aktionærer,  

 der  

 har ført til, at selskabet har accepteret anvendelsen af ligningslovens § 7  

 H.
 Skatteministeren  

 anfører bl.a. følgende i sin kommentar til høringssvaret fra FSR (indarbejdet  

 på side 90 i bemærkningerne til L 67):
"Såfremt  

 den ansatte udnytter tildelte købe- eller tegningsretter, dvs. betaler et  

 beløb  

 for aktierne svarende til den kurs, der følger af retterne, og rent faktisk  

 bliver ejer af aktierne, vil der som udgangspunkt ikke være tale om  

 differenceafregning  

 i den situation, hvor den ansatte umiddelbart efter erhvervelsen vælger at  

 sælge aktierne igen.
Den ansattes salg af aktierne vil være omfattet af  

 aktieavancebeskatningsloven, og gevinst/tab ved aktiesalget skal opgøres  

 efter  

 aktieavancebeskatningslovens regler inklusive FIFO-princippet." I nærværende sag  

 udnytter medarbejderne optionerne og bliver såvel reelt som formelt ejere af  

 aktierne forud for videreoverdragelsen af aktierne til budgiver.
Købsprisen  

 for  

 aktierne (optionsprisen) betales til selskabet, mens salgssummen udbetales  

 fra  

 budgiver.
Der således efter vores opfattelse ikke tale om  

 differenceafregning.
Det betingede  

 aktiesalgstilsagn hindrer således ikke, at medarbejderne ved udnyttelsen  

 bliver  

 ejer af aktierne.
Det er ligefrem en forudsætning for, at medarbejderne kan  

 videreoverdrage aktierne, at de først bliver ejer heraf.
Aktieoverdragelsen  

 til  

 budgiver bliver kun gennemført, hvis overtagelsen af selskabet gennemføres,  

 og  

 kun hvis budgiver er højestbydende.
Det er således ikke givet på forhånd, at  

 aktierne vil blive overdraget til budgiver.
 Skatterådet bør  

 således besvare spørgsmål l b bekræftende.
Ad spørgsmål l c Idet  

 aktiesalgstilsagnet vil være betinget af, at budgivers overtagelse af  

 selskabet  

 gennemføres, bortfalder det efter sin ordlyd, hvis overtagelsen ikke  

 gennemføres.
Hermed bortfalder forudsætningerne for det fremsatte  

 aktiesalgstilsagn,  

 og optionsaftalerne fortsætter uændret.
 Aktiesalgstilsagnet,  

 som hermed er bortfaldet i henhold til sine forudsætninger, har således ikke  

 haft nogen skattemæssige konsekvenser for medarbejderne.
 Efter vores  

 opfattelse kan spørgsmål l c derfor besvares bekræftende.
Ad spørgsmål  


  

 2 a Ved model 2  

 forsynes optionsprogrammet med en yderligere (fremrykket) udnyttelsesperiode.  

 Model  

 2 er således - i modsætning til model l - udtryk for en ændring af den  

 bestående optionsaftale.
Det tidligere  

 Ligningsrådet har flere gange taget stilling til spørgsmålet om, hvornår  

 ændringer i bestående optionsaftaler kan være så væsentlige, at de indebærer  

 en  

 afståelse af programmet.
Generelt vil ændringer af optionsaftalens genstand  

 (ændrede aktier) eller optionsaftalens parter (udsteder) være så væsentlige  

 ændringer, at der ofte vil foreligge en afståelse.
Dette generelle  

 udgangspunkt  

 fraviges dog, når ændringerne skyldes organisatoriske ændringer såsom  

 spaltning  

 eller tilførsel af aktiver, der er begrundet i selskabsretlige forhold, jf.  

 nærmere herom i TfS 2005, 862.
Andre ændringer  

 såsom tilføjelse af en yderligere udnyttelsesperiode som følge af, at  

 selskabet  

 overgår fra at aflægge halvårsregnskab til at aflægge kvartalsregnskab, er  

 ikke  

 anset for væsentlige ændringer.
Endvidere kan henvises til Ligningsrådets  

 bindende forhåndsbesked i TfS 2001, 549, hvor indsættelse af en ekstraordinær  

 udnyttelsesadgang i forbindelse med ønsket om et salg af en væsentlig andel  

 af  

 aktierne i selskabet ikke blev anset for en væsentlig ændring af  

 optionsaftalen.
I model 2  

 foretages en lille fremrykning af den udnyttelsesadgang, som medarbejderne  

 allerede er berettiget i henhold til det oprindelige program, men  

 udnyttelsesadgangen vil stadig være betinget af, at der vil ske  

 kontrolskifte.  

 Således vil vilkåret for udnyttelse ikke blive ændret, bortset fra at  

 udnyttelsen tidsmæssigt kommer til at ske før, (men betinget af) at der sker  

 kontrolskifte.
Fremrykningen vil være begrundet i selskabsretlige forhold i  

 forbindelse med et ventet købstilbud.
Det er vores opfattelse, at den  

 foreslåede ændring er mindre end den, der blev godkendt i TfS 2001, 549.
 Det er således  

 vores opfattelse, at spørgsmål  

 2 a  

 kan besvares  

 bekræftende.
Ad spørgsmål 2 b  

 og 2 c For så vidt  

 angår spørgsmål 2 b og 2 c henvises i det hele til vores kommentarer til  

 besvarelsen af spørgsmål l b og l c.
 Det er vores  

 opfattelse, at disse spørgsmål ligeledes kan besvares bekræftende.
SKATs indstilling og begrundelse Det skal  

 indledningsvis bemærkes, at der alene er taget stilling til de skattemæssige  

 konsekvenser af henholdsvis model 1 og model 2 for så vidt angår optioner,  

 der  

 er omfattet af ligningslovens § 7 H.
Det er lagt til  

 grund for SKATs vurdering, at de pågældende aftaler opfylder betingelserne i  

 ligningslovens  

 § 7 H.
Det er desuden lagt til grund, at optionsprogrammerne for tidligere år  

 på alle relevante punkter indeholder de samme vilkår som i 2004-programmet.
Ad spørgsmål  

 1 a  

 ) Der ses ikke i  

 tidligere praksis at være taget stilling til, om et tilsagn om fremtidigt  

 salg  

 af aktier, der kan erhverves ved udnyttelse af optioner, i sig selv kan  

 betragtes som en væsentlig ændring af en indgået optionsaftale.
SKAT er enig med  

 rådgiver i, at aktietilsagnet som udgangspunkt ikke er en del af  

 optionsaftalen  

 men en særskilt aftale mellem medarbejderen og budgiveren.
Allerede derfor  

 kan  

 aftalen ikke anses for en ændring af den eksisterende optionsaftale.
I den situation,  

 hvor budgiveren overtager selskabet, vil aftalen forsat udgøre en særskilt  

 aftale mellem medarbejderen og budgiveren, som efter overtagelsen er  

 hovedaktionær.
Man kan derfor ikke anse aktietilsagnet som et tillæg til  

 eller  

 en ændring af den aftale, der består mellem medarbejderen og selskabet.
 Det indstilles  

 derfor, at spørgsmålet besvares med ja.
Ad spørgsmål 1  

 b) Det er en  

 betingelse for, at en option ved udnyttelsen kan være omfattet af  

 ligningslovens § 7 H, at der sker en faktisk levering af aktierne, jf. § 7 H,  

 stk. 2, nr. 7.
 Således vil  

 udnyttelse ved differenceafregning (kontant udbetaling frem for køb af  

 aktierne)  

 medføre, at optionen i stedet omfattes af reglerne i ligningslovens § 28  

 eller  

 reglerne om beskatning på retserhvervelsestidspunktet, hvis ligningslovens §  

 28  

 ikke kan finde anvendelse, jf. § 7 H, stk. 6, og Betænkning over forslag til  

 lov om ændring af ligningsloven og forskellige andre love afgivet af  

 Skatteudvalget den 7. maj 2003.
Ved  

 differenceafregning forstås, at optionsudstederen - i stedet for at levere  

 aktier - betaler optionsindehaveren differencen mellem aktiekursen og  

 udnyttelseskursen kontant, jf. også  

  

 Aktieløn  

  

 (s. 32) af Erik Banner-Voigt og Søren Rasmussen.
Samme sted (s. 31) defineres  

 optionsudstederen som den, der ifølge aftalen er forpligtet til at  

 sælge/købe.
Det fremgår af  

 de vedlagte aktieoptionsaftaler fra selskabet, at den forpligtede ifølge  

 optionsaftalen  

 er det ansættende selskab (selskabet eller dettes datterselskaber). Dette  

 selskab må derfor anses for at være optionsudstederen.
Situationen kan som  

 følge heraf ikke betragtes som differenceafregning, når den, der er  

 forpligtet  

 til at købe/sælge (budgiveren) ikke er optionsudsteder.
 Formelt er der  

 således ikke tale om differenceafregning.
Spørgsmålet er,  

 om situationen alligevel må anses at indebære, at der ikke sker levering af  

 aktierne til medarbejderen.
Situationen kan betragtes sådan, at budgivers køb  

 ligger i umiddelbar forlængelse af udnyttelsen af optionen på en sådan måde,  

 at  

 udnyttelse og salg skal betragtes som én samlet disposition, således at  

 medarbejderen ikke bliver ejer af aktierne og udnyttelsen som følge heraf  

 ikke  

 kan omfattes af ligningslovens § 7 H.
Reglerne i  

 ligningslovens § 7 H hindrer ikke, at en medarbejder indgår en aftale om salg  

 af aktier, der erhverves på et fremtidigt tidspunkt på baggrund af en køberet  

 omfattet af § 7 H.
Der er desuden ingen betingelse i § 7 H om, at  

 medarbejderen  

 skal have ejet aktien i en vis periode, før aktien kan afstås.
Det må antages,  

 at formålet med optionsaftalerne som udgangspunkt har været, at medarbejderne  

 skulle blive ejere af aktierne.
Formålet er således ikke at foretage en  

 kontant  

 afregning med medarbejderen.
SKAT finder  

 således ikke, at situationen kan sidestilles med en kontant afregning.
Der  

 sker  

 dermed en faktisk levering af aktierne.
 Det ses således  

 ikke at være i strid med ligningslovens § 7 H, stk. 2, nr. 7, at  

 medarbejderne  

 ved aftale med budgiver forpligter sig til på et fremtidigt tidspunkt at  

 sælge  

 de aktier, der erhverves på baggrund af optionerne.
 Det indstilles  

 at spørgsmålet besvares med ja.
Ad spørgsmål 1  

 c) Aktiesalgstilsagnet  

 er betinget af, at budgivers overtagelse af selskabet gennemføres.
Såfremt  

 denne betingelse ikke opfyldes, bortfalder aftalen.
 Aftalen kan ikke  

 anses for at have nogen værdi for medarbejderen, der under alle  

 omstændigheder  

 kan forvente at få budkursen for aktierne, jf. besvarelsen af spørgsmål  

 2 a  

 nedenfor.
 Bortfald af  

 aktiesalgstilsagnet har således efter SKATs opfattelse ingen skattemæssige  

 konsekvenser.
 Det indstilles  

 at spørgsmålet besvares med ja.
Ad spørgsmål  

 2 a  

 ) Som udgangspunkt  

 anses ændringer i den periode, hvor optioner i henhold til aftale kan  

 udnyttes,  

 for at være væsentlige ændringer af aftalen.
Ændring af aftalen Det fremgår  

 bl.a. af den foreliggende aftales pkt. 2.3, at optionerne kan udnyttes i  

 tilfælde af ejerskifte i selskabet.
Det fremgår af aftalens pkt. 2.4., at  

 udnyttelsen af optionerne skal ske senest 30 dage efter, at medarbejderen af  

 selskabet skriftligt er blevet underrettet om, at et ejerskifte vil finde  

 sted.
Efter SKATs  

 opfattelse må det antages, at medarbejderne allerede ifølge den gældende  

 aftales pkt. 2.3 og 2.4 ville have ret til at udnytte optionerne, efter de  

 var  

 blevet underrettet om, at et ejerskifte ville finde sted.
Det er ikke ifølge  

 det gældende program en udtrykkelig betingelse, at udnyttelsen først sker  

 efter  

 ejerskiftet har fundet sted.
Det kan derfor ikke udelukkes, at medarbejderne  

 allerede ifølge det gældende program har ret til at udnytte optionerne  

  

 før  

  

 et ejerskifte rent faktisk finder  

 sted.
Selskabet ønsker  

 i nærværende situation at tilbyde medarbejderne at udnytte optionerne  

  

 før  

  

 ejerskiftet finder sted dog betinget  

 af, at der rent faktisk senere sker et ejerskifte.
Udnyttelsen sker rent  

 praktisk på den måde, at medarbejderen indbetaler udnyttelsesprisen til  

 selskabet, og aktierne leveres til medarbejderen.
Aktierne registreres med en  

 byrde om, at erhvervelsen er betinget af overtagelsestilbuddets  

 gennemførelse.  

 På dette grundlag kan medarbejderen herefter - og inden tilbudsperiodens  

 udløb  

 - acceptere det fremsatte købstilbud fra budgiver.
Tilbudet om  

 udnyttelse er betinget af, at ejerskiftet rent faktisk indtræder.
Når  

 ejerskiftet indtræder, er situationen den, at medarbejderen alligevel ville  

 have haft ret til at udnytte optionen jf. pkt. 2.3. Udnyttelsen er dermed  

 betinget af, at den begivenhed indtræder, som allerede i det gældende program  

 udløser ret til udnyttelse.
 SKAT finder på  

 denne baggrund, at det er tvivlsomt, om det påtænkte tilbud om udnyttelse før  

 ejerskiftet, udgør en ændring af den eksisterende aftale.
Væsentlighed Medarbejderne  

 har ifølge den gældende optionsaftale ret til at udnytte optionerne ved  

 ejerskifte.
 Den kurs,  

 medarbejderen vil kunne opnå ved at udnytte og sælge aktien efter ejerskiftet  

 i  

 henhold til den gældende aftale, vil således svare til budkursen.
 Såfremt  

 medarbejderen udnytter optionen i en fremrykket udnyttelsesperiode (før  

 ejerskiftet), vil medarbejderen også ved efterfølgende salg kunne opnå  

 budkursen.
 Et tilbud til  

 medarbejderen om (fremrykket) udnyttelse før ejerskiftet, vil således ikke  

 ændre på værdien af optionen, idet den kurs, som vil kunne opnås ved  

 afståelse  

 af aktien, er den samme før som efter ejerskiftet.
 Uanset om en  

 fremrykning af udnyttelsesperioden skal betragtes som en ændring af aftalen,  

 kan ændringen således ikke betragtes som væsentlig, da den ikke medfører en  

 ændring af optionens værdi.
 SKAT finder på  

 denne baggrund ikke, at tilbud om udnyttelse betinget af ejerskifte udgør en  

 væsentlig  

 ændring af aftalen.
 Det indstilles,  

 at spørgsmålet besvares med ja.
Ad spørgsmål 2  

 b) Det er en  

 betingelse for, at en option ved udnyttelsen kan være omfattet af  

 ligningslovens § 7 H, at der sker en faktisk levering af aktierne, jf. § 7 H,  

 stk. 2, nr. 7 og stk. 6.
 Spørgsmålet er,  

 om betingelsen i ligningslovens § 7 H, stk. 2, nr. 7, kan anses for opfyldt.
Rent praktisk  

 vil der ske det, at når en medarbejder udnytter sin option, indbetaler  

 medarbejderen  

 udnyttelsesprisen til selskabet, og aktierne leveres til medarbejderen.  

 Aktierne registreres i medarbejderens navn med en byrde om, at erhvervelsen  

 er  

 betinget af overtagelsestilbuddets gennemførelse.
På dette grundlag kan  

 medarbejderen herefter - og inden tilbudsperiodens udløb - acceptere det  

 fremsatte købstilbud fra Budgiver.
Hvis overtagelsen gennemføres, sker der  

 herefter overdragelse af aktierne fra medarbejderen til Budgiver.
Budgiver  

 betaler den fulde købesum for aktierne til medarbejderen.
Det forhold, at  

 det stilles som betingelse for udnyttelsen af optionerne, at der  

 (efterfølgende) sker et ejerskifte, ses ikke at være i strid med betingelsen  

 i  

 LL § 7 H, stk. 2, nr. 7 og stk. 6, om, at der skal ske faktisk levering af  

 aktierne.
Den endelige erhvervelse af aktierne vil være betinget, men faktisk  

 levering må anses for at være sket, når ejerskiftet er gennemført.
 Det indstilles  

 derfor, at spørgsmålet besvares med ja.
Ad spørgsmål 2  

 c) Udnyttelse af  

 optionerne i den tilføjede udnyttelsesperiode er betinget af, at budgivers  

 overtagelse af selskabet gennemføres.
Aktierne vil  

 være registrerede i medarbejderens navn med en byrde om, at erhvervelsen er  

 betinget af overtagelsestilbuddets gennemførelse.
Hvis overtagelsen ikke  

 gennemføres, sker der rent praktisk det, at medarbejderens udnyttelse af  

 optionen ikke fuldt ud effektueres, da medarbejderen ikke erhverver endelig  

 ret  

 til aktien.
Dette vil kunne konstateres umiddelbart efter udløb af  

 tilbudsperioden.  

 Medarbejderen får sine penge tilbage, og aktierne tilhører fortsat selskabet.  

 Optionerne videreføres i så fald uændret.
 At betingelserne  

 for udnyttelse af optionerne i den fremrykkede udnyttelsesperiode ikke  

 opfyldes, og den endelige retserhvervelse derfor ikke indtræder, har efter  

 SKATs opfattelse ingen skattemæssige konsekvenser.
 Det indstilles,  

 at spørgsmålet besvares med ja.
Skatterådet tiltræder indstillingen Svaret er bindende for skattemyndighederne i 5 år.
