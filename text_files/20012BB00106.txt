Fremsat den 25. april 2002 af Kuupik Kleist  

 (IA) og Lars-Emil Johansen (Siumut) Forslag til folketingsbeslutning om nedsættelse af et udvalg vedrørende  

 grønlandske forhold Folketinget beslutter, at der nedsættes et  

 særligt udvalg på 17 medlemmer og stedfortrædere til at  

 behandle forhold vedrørende Grønland ved hver samlings  

 begyndelse samtidig med de stående udvalg.
Bemærkninger til forslaget Forslagsstillerne ønsker et udvalg  

 vedrørende grønlandske forhold nedsat ved hver samlings  

 begyndelse.
 Det er forslagsstillernes opfattelse, at der er behov for  

 et forum, hvor mere generelle forhold vedrørende Grønland vil  

 kunne drøftes.
 Det er ligeledes forslagsstillernes opfattelse, at alle  

 spørgsmål af betydning for en nyordning af forholdet mellem  

 Grønland og Danmark, herunder forberedelse af en ny selvstyrelov for  

 Grønland, med fordel vil kunne tages op til almen drøftelse i  

 udvalget.
 I forlængelse heraf finder forslagsstillerne det  

 vigtigt, at udvalget medvirker til en velovervejet og ansvarlig  

 parlamentarisk debat og et samarbejde om forholdet mellem Grønland og  

 Danmark og dets fremtidige status.
 I den forbindelse finder forslagsstillerne det  

 hensigtsmæssigt, at udvalget følger forhandlingerne mellem den  

 danske regering og det grønlandske landsstyre i  

 selvstyreprocessen.
Skriftlig fremsættelse Kuupik Kleist Jeg tillader mig herved at fremsætte:
 Forslag til folketingsbeslutning om nedsættelse  

 af et udvalg vedrørende grønlandske forhold.
(Beslutningsforslag nr.
B 106).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
