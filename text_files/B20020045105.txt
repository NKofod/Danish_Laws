Bekendtgørelse om registrering af  

 faderskabet i forbindelse med anmeldelse af barnets fødsel I medfør af § 33, stk. 1 og 2, i børneloven, jf. lov nr. 460  

 af 7. juni 2001, fastsættes:
Kapitel 1 Bekendtgørelsens anvendelsesområde § 1. Denne bekendtgørelse finder anvendelse  

 ved registrering af faderskab i forbindelse med anmeldelse af et barns  

 fødsel, når fødslen finder sted i Danmark.
Kapitel 2 Kompetence til at registrere faderskab § 2. Faderskab registreres af  

 ministerialbogsføreren i det sogn, hvortil barnets fødsel  

 anmeldes, jf. dog stk. 2.
 Stk. 2. I de sønderjyske landsdele registreres  

 faderskab dog af personregisterføreren i den kommune, hvortil barnets  

 fødsel anmeldes.
Kapitel 3 Registrering af faderskab § 3. Registrering af faderskab kan ske på  

 grundlag af oplysninger i fødselsanmeldelsen.
 Stk. 2. Skal faderskabet registreres efter  

 børnelovens § 1, vedlægges forældrenes fødsels- og  

 navneattester/dåbsattester samt deres vielsesattest.
 Stk. 3. Skal faderskabet registreres efter  

 børnelovens § 2, vedlægges forældrenes fødsels- og  

 navneattester/dåbsattester samt en omsorgs- og  

 ansvarserklæring.
 Stk. 4. Skal faderskabet registreres efter  

 børnelovens § 3, vedlægges forældrenes fødsels- og  

 navneattester/dåbsattester samt dokumentation for anerkendelse af  

 faderskabet (omsorgs- og ansvarserklæring eller  

 faderskabsanerkendelse).
§ 4. Omsorgs- og ansvarserklæringen afgives  

 på en blanket, der er godkendt af Civilretsdirektoratet.
Jordemoderen  

 (lægen) udleverer blanketten til den ugifte mor.
Stk. 2. Omsorgs- og ansvarserklæringen skal  

 være underskrevet af forældrene personligt.
Forældrenes  

 underskrifter og dateringens rigtighed skal være bekræftet af en  

 advokat eller to vitterlighedsvidner.
Dette kræves dog ikke, hvis  

 erklæringen afgives ved personligt møde for  

 ministerialbogsføreren (personregisterføreren) eller er afgivet  

 ved personligt fremmøde i statsamtet, før barnets  

 fødsel.
 Stk. 3. Modtager ministerialbogsføreren  

 (personregisterføreren) først omsorgs- og  

 ansvarserklæringen efter, at barnets fødsel er registreret, skal  

 forældrene henvises til statsamtet med henblik på anerkendelse af  

 faderskabet.
 § 5. Er betingelserne i §§ 1 3 i børneloven  

 opfyldt, kan ministerialbogsføreren (personregisterføreren)  

 registrere faderskabet.
 Stk. 2. Registrering af faderskabet sker i  

 overensstemmelse med de af Kirkeministeriet (Justitsministeriet) fastsatte  

 regler om notering i ministerialbogen (personregistret).
 Stk. 3. Når registrering af ægtemandens  

 faderskab er sket, sendes kopi af anmeldelsesblanketten til ægtemanden  

 eller dennes dødsbo.
Stk. 4. En kopi af omsorgs- og ansvarserklæringen  

 udleveres til forældrene efter registreringen.
Originalen opbevares i  

 embedsarkivet i 30 år.
 § 6. Ministerialbogsføreren  

 (personregisterføreren) sender kopi af fødselspapirerne til  

 statsamtet, inden for hvis område fødslen er registreret,  

 hvis:
1)	betingelserne for at registrere faderskabet i børnelovens §§  

 1 3 ikke er opfyldt, 2)	betingelserne i §§ 3 og 4 i denne bekendtgørelse ikke er  

 opfyldt, 3)	der er tvivl om, hvorvidt betingelserne for at registrere  

 faderskabet er opfyldt, eller 4)	faderskabet til et barn født af en ugift kvinde i  

 øvrigt ikke kan registreres.
Kapitel 4 Ikrafttræden § 7. Bekendtgørelsen træder i kraft  

 den 1. juli 2002.
Stk. 2. Bekendtgørelsen finder anvendelse på  

 registrering af faderskabet til børn, som fødes den 1. juli  

 2002 eller senere.
For børn født før den 1. juli 2002  

 anvendes de hidtil gældende regler.
