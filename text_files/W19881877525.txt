 Vederlag for døgnpleje blev anset for betinget af klagerens personlige  

 indsats, og dermed skattepligtig indkomst for ham og ikke som selvangivet for  

 et anpartsselskab.
 A klagede bl.a. over, at de stedlige skattemyndigheder havde forhøjet hans  

 selvangivne indkomst for 1985 med 63.279 kr. i yderligere plejeløn.
Det var oplyst, at klageren havde haft et barn i døgnpleje, og at han for  

 perioden fra den 1. januar til den 30. april 1985 havde medregnet  

 døgnplejeindtægterne som personlig indkomst.
Fra den 1. maj til den 15. juni  

 1985, hvor plejeforholdet var ophørt, var døgnplejeindtægten indtægtsført i  

 et af klageren behersket anpartsselskab.
Ved ansættelsen havde de stedlige skattemyndigheder fundet, at de af  

 anpartsselskabet indtægtsførte døgnplejeindtægter måtte anses for personlig  

 indkomst for klageren.
De stedlige skattemyndigheder havde bl.a. henset til,  

 at der for hele perioden fra den 1. januar til den 15. juni 1985 havde været  

 tale om samme plejeforhold, at det var klageren, der personligt havde været  

 forpligtet, og at der ikke efter den 15. juni 1985 havde været nogen  

 aktivitet i selskabet.
 Klageren gjorde gældende, at plejelønnen for tiden fra den 1. maj til den  

 15. juni 1985 med rette var henført til anpartsselskabet, idet det var  

 selskabet, der ifølge kontraktlig aftale med det sociale udvalg havde haft  

 krav på plejeløn for den anførte periode.
Efter de foreliggende oplysninger fandt Landsskatteretten, at erhvervelsen  

 af plejelønnen måtte anses for at være betinget af klagerens personlige  

 arbejdsindsats som psykolog.
Retten kunne herefter tiltræde, at plejelønnen  

 for hele perioden fra den 1. januar til den 15. juni 1985 fuldt ud var  

 beskattet hos klageren.
Denne del af den påklagede ansættelse blev herefter  

 stadfæstet.
