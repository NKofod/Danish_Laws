 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om vurdering af landets faste ejendomme, jf. lovbekendtgørelse nr.  

 550 af 9. juli 1991, som ændret ved lov nr. 427 af 25. juni 1993, foretages  

 følgende ændringer:
 1. § 1 affattes således:
»§ 1.  Almindelig vurdering af landets faste  

 ejendomme bortset fra dem, der efter § 7 er undtaget fra vurdering, skal  

 finde sted i 1996, i 1998 og derefter hvert år.« 2. §§ 2 og 2 A ophæves.
 3. § 3 affattes således:
»§ 3.  Ved de almindelige vurderinger er  

 vurderingsterminen den 1. januar.
Ejendommens tilstand og prisforholdene pr.  

 1. januar skal lægges til grund ved ansættelsen, jf. dog § 12 og § 14, stk.  

 3.« 4. I § 4, stk. 1, 1. pkt., udgår »og  

 årsomvurderingerne«.
 5. I § 4 A, 2. pkt., udgår ordene »og  

 årsomvurderinger«.
 6. § 5, stk. 4, affattes således:
»Stk. 4.  Hvor der i den øvrige lovgivning bruges  

 udtrykket vurderingssummen til ejendomsskyld eller ejendomsskyldværdien,  

 træder ejendomsværdien i stedet herfor.« 7. I § 8, stk. 3, 1. pkt., udgår »en årsomvurdering  

 eller«.
 8. § 15, stk. 3, 3. pkt., affattes således:
»Den nævnte procent fastsættes årligt af Ligningsrådet.« 9. § 22, stk. 2, ophæves.
 10. § 23 affattes således:
»§ 23.  For hver vurderingskreds udnævner  

 skatteministeren et vurderingsråd bestående af en vurderingsformand og to  

 vurderingsmænd.
Skatteministeren udnævner endvidere en suppleant for hver  

 vurderingsmand.
Forud for udnævnelsen indhentes indstilling fra vedkommende  

 amtsråd, for vurderingskredse inden for Københavns og Frederiksberg Kommuner  

 dog fra vedkommende kommunalbestyrelse.
Der skal indstilles 3 personer  

 sideordnet for hvert hverv i vurderingsrådet.
Indstillingen skal være  

 ledsaget af en angivelse af de pågældendes kvalifikationer til at bestride  

 hvervet.
Udnævnelse sker for fire år ad gangen.
Genudnævnelse kan finde sted.  

 Opfylder den hidtidige vurderingsformand betingelserne for at kunne fortsætte  

 i hvervet, skal den pågældende være en af de tre indstillede personer.  

 Medlemmer af vurderingsråd skal være bosat i vurderingskredsen eller en af de  

 kommuner, som vurderingskredsen omfatter.
Skatteministeren kan i ganske  

 særlige tilfælde dispensere fra bopælskravet.
Valgene gælder for en periode  

 på 4 år, således at funktionsperioden for et medlem af et vurderingsråd  

 starter den 1. maj i det år, hvor den kommunale valgperiode starter.
Stk. 2.  Et medlem af vurderingsrådet må på tidspunktet  

 for sin tiltræden ikke være fyldt 66 år.
Medlemmer af kommunalbestyrelser  

 samt af Ligningsrådet, Landsskatteretten og skatteankenævn kan ikke udnævnes  

 som medlemmer af vurderingsrådet.
Et medlem af vurderingsrådet, der indvælges  

 i en kommunalbestyrelse eller bliver medlem af Ligningsrådet,  

 Landsskatteretten eller et skatteankenævn, skal fratræde.
Stk. 3.  Afgår et medlem af vurderingsrådet i løbet af  

 funktionsperioden, udnævnes en efterfølger for den tilbageværende del af  

 perioden.
Stk. 1 finder tilsvarende anvendelse.
Stk. 4.  Har en vurderingsformand midlertidigt forfald,  

 fungerer en anden vurderingsformand inden for skyldkredsen, jf. § 24, efter  

 skyldrådsformandens bestemmelse i den forhindredes sted.
Har en  

 vurderingsmand midlertidigt forfald, kan skyldrådsformanden beslutte, at den  

 pågældendes suppleant fungerer i stedet.
 Stk. 5.  Medlemmer af vurderingsrådet kan, dersom deres  

 vandel eller den måde, hvorpå de udfører deres arbejde, giver anledning  

 dertil, afskediges af skatteministeren.
Stk. 6.  Skatteministeren kan fastsætte regler for  

 vurderingsrådenes virksomhed.« 11. § 24, stk. 3, 2. pkt., affattes således:
»Skyldrådet vælger mellem en og tre næstformænd.« 12. I § 24 indsættes som stk. 4 og 5:
 »Stk. 4.  Skatteministeren kan bestemme, at ikke  

 alle vurderingsformænd skal være medlem af skyldrådet.
Stk. 5.  Skatteministeren kan fastsætte regler for  

 skyldrådenes virksomhed.« 13. § 27, 1. pkt., affattes således:
»Bestemmelser om vederlæggelse af vurderingsmænd, vurderingsformænd,  

 skyldrådsmedlemmer og skyldrådsformænd fastsættes på finansloven.« 14. § 28 affattes således:
»§ 28.  Skyldrådet kan opdele sig i besluttende  

 led bestående af mindst tre medlemmer, deriblandt formand eller en af  

 næstformændene.
Ved opdelingen skal de besluttende led så vidt muligt sikres  

 en alsidig sammensætning.
Stk. 2.  For at et skyldråd kan træffe en afgørelse,  

 skal mindst halvdelen af rådets medlemmer være til stede.
For at et  

 besluttende led kan træffe en afgørelse, skal mindst tre medlemmer være til  

 stede.
Formanden eller en af næstformændene skal deltage i alle afgørelser.
I  

 tilfælde af stemmelighed er formandens eller en af næstformændenes stemmer  

 afgørende.
Ethvert medlem kan kræve en sag forelagt for det samlede skyldråd.
Stk. 3.  Selv om skyldrådet er opdelt i besluttende led,  

 har alle rådets medlemmer ret til at deltage i ethvert møde, jf. dog stk. 4.  

 Et medlem kan over for formanden fremsætte begæring om at få tilsendt  

 indkaldelser i besluttende led, hvoraf vedkommende ikke selv er medlem.
De  

 skyldrådsmedlemmer, der ikke er medlem af det besluttende led, har ikke  

 stemmeret, men har ret til at udtale sig.
Stk. 4.  Et medlem af et skyldråd kan ikke deltage i  

 behandlingen af klagesager, som medlemmet tidligere som vurderingsformand har  

 deltaget i behandlingen af.« 15. I § 29 A ændres »§§ 152 og 264 b« til:  

 »§§ 152-152 f«.
 16. § 31, stk. 1, 2. pkt., ophæves.
 17. § 31, stk. 2, 2. pkt., affattes således:
»I tilfælde af uenighed træffer vurderingsrådet afgørelse ved  

 stemmeflerhed.« 18. I § 31 indsættes som stk. 3:
»Stk. 3.  Vurderingsrådet kan bemyndige  

 vurderingssekretariatet til at udføre særligt afgrænsede opgaver på  

 vurderingsrådets vegne.« 19. § 35, stk. 1, litra b, ophæves.
 Litra c bliver herefter litra b.
 20. I § 36, 1. pkt., udgår »og varetager ekspeditionen  

 af skyldrådets afgørelser«.
 21. § 40, stk. 1, 2. pkt., udgår »årsomvurderinger og  

 ved«.
 22. § 40, stk. 1, sidste pkt., ophæves.
 23. § 40, stk. 2, 1. og 2. pkt., affattes således:
»Når en almindelig vurdering er afsluttet, udfærdiger kommunerne en  

 fortegnelse over de foretagne ansættelser.
Endvidere udarbejdes en  

 fortegnelse over de vurderinger, der er foretaget i henhold til § 4 eller § 4  

 A i tiden mellem sidste almindelige vurdering og pågældende 1. januar.« 24. Efter § 40 indsættes:
» § 41.  Vurderingsmyndigheden kan genoptage en  

 ansættelse af en fast ejendom, når en klageberettiget fremlægger nye  

 oplysninger, der kan medføre en ændret ansættelse.
Begæring om genoptagelse  

 skal indgives inden 3 år efter udløbet af det pågældende vurderingsår.« 25. § 42, stk. 1, affattes således:
»Klager over vurderingsrådets ansættelser samt over vurderingsrådets  

 afgørelser og fordelinger efter § 33 indgives til vurderingsrådet af ejerne.  

 Er en vurdering foretaget efter begæring af en anden end ejeren, kan klage  

 desuden indgives af den, der har begæret vurderingen.
I de i § 8, stk. 3, 3.  

 pkt., omhandlede tilfælde kan både køber og sælger påklage vurderingen.
En  

 ejer kan også påklage vurderingen af andres ejendom, når ejeren har en retlig  

 og økonomisk interesse deri.
En kommune kan påklage vurderingen af fast  

 ejendom, når kommunen har en særlig retlig eller økonomisk interesse deri.  

 Vurderingsrådet videresender klagen tillige med en udtalelse om sagen til  

 skyldrådet.
Klagen skal være skriftlig og begrundet.
Hvis vurderingsrådet på  

 grundlag af klagen finder anledning til at genoptage ansættelsen og i den  

 forbindelse opnår enighed med klageren om at fastholde eller ændre  

 ansættelsen, kan vurderingsrådet undlade at videresende klagen til  

 skyldrådet.« 26. § 42, stk. 2, 1. pkt., affattes således:
»Ved de almindelige vurderinger skal klage være indgivet senest den  

 1. juli i vurderingsåret.« 27. I § 43 indsættes som stk. 2:
»Stk. 2.  Forinden skyldrådet træffer en afgørelse,  

 der ikke fuldt ud imødekommer klagerens påstand, skal rådet udarbejde en  

 sagsfremstilling.
Denne skal indeholde en redegørelse for de oplysninger  

 vedrørende sagens faktiske omstændigheder, som påtænkes tillagt betydning ved  

 afgørelsen.
Fremstillingen sendes til klageren med opfordring til at  

 fremkomme med bemærkninger til fremstillingen inden for en frist, der  

 fastsættes af skyldrådet.« 28. § 44, stk. 2, ophæves.
 Stk. 3  bliver herefter stk. 2.
 29. § 45, stk. 2, ophæves.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 809 af 7. oktober 1993, som senest  

 ændret ved lov nr. 176 af 16. marts 1994, foretages følgende ændringer:
 1. I § 4 B udgår to steder », reguleret efter  

 vurderingslovens § 2 A,».
 2. I § 15 B, stk. 1, § 15 L, 1. pkt., § 18 B, stk. 1-3, og  

§ 18 C udgår », reguleret efter vurderingslovens § 2 A«.
§ 3 I lov om beskatning af fortjeneste ved afståelse af fast ejendom  

 (ejendomsavancebeskatningsloven), jf. lovbekendtgørelse nr. 754 af 15.  

 september 1993, som ændret ved lov nr. 1117 af 22. december 1993, foretages  

 følgende ændring:
 I § 9, stk. 3, sidste pkt., udgår », reguleret efter  

 vurderingslovens § 2 A«.
§ 4 I lov om realrenteafgift af visse pensionskapitaler m.v., jf.  

 lovbekendtgørelse nr. 702 af 2. september 1993, foretages følgende ændring:
 I § 4 b, stk. 1, 2. pkt., udgår to steder »eller  

 årsregulering«.
§ 5 I lov om skattemæssige afskrivninger m.v., jf. lovbekendtgørelse nr. 920  

 af 2. december 1993, som senest ændret ved lov nr. 1117 af 22. december 1993,  

 foretages følgende ændring:
 1. § 21, stk. 3, 4. pkt., ophæves.
§ 6 I lov om frigørelsesafgift af fast ejendom, jf. lovbekendtgørelse nr. 549  

 af 9. juli 1991, foretages følgende ændringer:
 1. I § 2, stk. 1, 4. pkt, udgår », reguleret i henhold  

 til vurderingslovens § 2 A«.
 2. I § 6, stk. 3, 2. pkt., udgår », reguleret i  

 henhold til vurderingslovens § 2 A«.
§ 7 I lov om stempelafgift, jf. lovbekendtgørelse nr. 538 af 30. juni 1993,  

 foretages følgende ændringer:
 1. § 34, stk. 3, 1. pkt., affattes således:
»Såfremt den overdragne ejendom ikke er selvstændigt vurderet på  

 tidspunktet for dokumentets oprettelse, eller såfremt der i tiden mellem den  

 sidste vurdering og dokumentets oprettelse er sket væsentlige forandringer  

 med hensyn til ejendommen, skal parterne, i tilfælde af tvangsauktion  

 erhververen, i dokumentet angive ejendommens værdi efter bedste skøn, og  

 stemplet skal da mindst beregnes på grundlag af den angivne værdi.« 2. I § 34, stk. 4, udgår »eller § 2, stk. 2, nr.  

 10,».
 3. § 34 A ophæves.
 4. I § 62, stk. 1, nr. 3, udgår »eller  

 årsregulering«.
§ 8 I lov nr. 823 af 19. december 1989 om ændring af forskellige skatte- og  

 afgiftslove. (Kommuneaftalen) ophæves § 14.
§ 9 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 2-8, nr. 21-23 og nr. 26, træder dog i  

 kraft den 1. januar 1998.
Stk. 3.  § 1, nr. 9-14, nr. 16-20, nr. 24, nr. 28 og nr.  

 29, træder i kraft den 1. januar 1996. Skatteministeren kan efter den 1. maj  

 1994 udnævne medlemmer af vurderingsråd, således at de kan deltage i  

 forberedelsen til den almindelige vurdering i 1996. Honorering for de  

 udpegede medlemmer af vurderingsrådet vil blive fastsat på finansloven for  

 1995. For vurderingsrådsmedlemmer og skyldrådsmedlemmer, der er udnævnt efter  

 lovens ikrafttræden, løber funktionsperioden frem til den 30. april 1998. Et  

 medlem af et vurderingsråd, der ved lovens ikrafttræden er medlem af et  

 skatteankenævn, kan frem til den 30. april 1998 både være medlem af et  

 skatteankenævn og et vurderingsråd.
Uanset bestemmelserne i vurderingslovens  

 § 23, stk. 2, 2. og 3. pkt., som affattet ved § 1, nr. 10, kan en  

 vurderingsformand, der første gang er udnævnt før 1. januar 1976, frem til  

 den 30. april 1998 fortsat være medlem af den kommunalbestyrelse, hvis  

 vurderingsformanden senest er indtrådt i året 1975.
 Stk. 4.  § 2 har virkning for indkomst- og  

 formueopopgørelsen for indkomståret 1998 og senere indkomstår.
 Stk. 5.  § 3 har virkning for ejendomsafståelser efter  

 1. januar 1998.
 Stk. 6.  § 4 har virkning for afgiftsåret 1999 og senere  

 afgiftsår.
 Stk. 7.  § 5 har virkning for ombygninger eller  

 forbedringer, der foretages i indkomståret 1999 eller senere indkomstår.
 Stk. 8.  § 6 har virkning for ejendomme, der inddrages  

 under byzone eller et sommerhusområde efter 1. januar 1998.
 Stk. 9.  § 7, nr. 1, 2 og 4, har virkning for  

 dokumenter, hvis stempelpligt indtræder den 1. januar 1998 eller senere.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
