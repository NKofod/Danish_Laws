Nr LSF 92 Forslag til Lov om ændring af lov om Danmarks Grundforskningsfond  

 (Mulighed for en delvis uddeling af fondens kapital og ændring af fondens  

 uddelingspraksis) Fremsat af forskningsministeren (Jytte Hilden) den 20. november 1997 Vedtaget ved tredjebehandling den 19. december 1997 Lov nr. 1091 af 29/12/1997 § 1 I lov nr. 409 af 6. juni 1991 om Danmarks Grundforskningsfond foretages  

 følgende ændringer:
 1. I § 2, stk. 1, nr. 2, ændres »de 6 statslige  

 forskningsråds formandskollegium uden for rådenes midte« til:  

 »Forskningsforum uden for forums midte«.
 2. § 2, stk. 2, affattes således:
»Stk. 2. Fonden tilrettelægger selv sin administration, idet  

 dog opgavefordelingen mellem bestyrelse og direktør fastsættes i fundatsen,  

 jf. § 3.« 3. Efter § 2 indsættes som ny paragraf:
» § 2 a.
Grundforskningsfondens daglige ledelse varetages af  

 en direktør.
Stk. 2. Direktøren ansættes og afskediges af bestyrelsen efter  

 indstilling fra bestyrelsesformanden.
Direktøren kan dog ikke afskediges uden  

 forudgående orientering af forskningsministeren.« 4. I § 3 indsættes efter »medlemmer«: »og  

 for opgavefordelingen mellem bestyrelse og direktør«.
 5. I § 4, stk. 1, nr. 1, indsættes efter  

 »institutionerne,»: »hvorefter fondens økonomiske engagement  

 afvikles,».
 6. I § 4 indsættes som stk. 2-6:
 »Stk. 2. Bestyrelsen skal ved tilsagn om støtte fra fonden  

 tage højde for, at de tilsagte forpligtelser i de enkelte år ikke overstiger  

 det disponible beløb til uddelinger, og at der heller ikke i øvrigt opstår  

 udækkede finansieringsbehov i forbindelse med fondens tilskudsaktiviteter.  

 Bestyrelsen skal i den forbindelse på baggrund af det forventede disponible  

 beløb til uddelinger fastsætte en ramme for den samlede mængde af aftaler  

 efter stk. 1, nr. 1, sådan at det økonomiske grundlag for en gennemførelse af  

 de pågældende tilskudsaktiviteter hele tiden er til stede.
 Stk. 3 . Bestyrelsen skal normalt uddele fondens midler i åben  

 konkurrence på grundlag af ansøgninger fra forskningsinstitutioner og  

 forskere.
Stk. 4. Bestyrelsen kan i forbindelse med finansieringen af  

 oprettelsen eller udvidelsen af institutter og centre, jf. stk. 1, nr. 1,  

 gøre finansieringen betinget af, at stillingen som centerleder opslås i  

 international konkurrence.
Bestyrelsen kan ligeledes beslutte, at et center  

 etableres, efter at stillingen som centerleder har været opslået i  

 international konkurrence.
 Stk. 5. Bestyrelsen fører tilsyn med de forskningsaktiviteter, der  

 modtager tilskud fra fonden.
Stk. 6. Bestyrelsen kan efter aftale påtage sig at gennemføre  

 tilskudsaktiviteter med hel eller delvis finansiering fra anden side.« 7. I § 5 ændres »statens forskningsråd, jf. lov om  

 Forskningspolitisk Råd og forskningsråd« til: »Forskningsforum og  

 de statslige forskningsråd, jf. lov om forskningsrådgivning m.v.« 8. § 7, stk. 1, 2. pkt., affattes således:
»Ved fondsformuens placering skal der tilstræbes en betryggende  

 sikkerhed og højest mulig forrentning.« 9. § 7, stk. 2, affattes således:
»Stk. 2. Forskningsministeren fastsætter efter forhandling  

 med Rigsrevisionen, hvorledes midlerne skal anbringes.« 10. § 12 ophæves.
 11. I § 13, stk. 1, udgår »som formand eller medlem af  

 bestyrelsen:».
§ 2 Stk. 1. Loven træder i kraft den 1. januar 1998.
 Stk. 2. Forskningsministeren fremsætter i folketingsåret 2002-03  

 forslag til revision af lovens bestemmelser om fondens organisation og  

 muligheder for at anvende fondens midler inden for lovens formål.
§ 3 Stk. 1. Uanset bestemmelsen i § 1, stk. 2, i lov nr. 409 af 6.  

 juni 1991 om Danmarks Grundforskningsfond kan bestyrelsen i det omfang, det  

 er nødvendigt for at opnå samlede årlige uddelinger på op til 200 mio. kr. i  

 faste priser, frem til den 1. juli 2006 anvende op til halvdelen af fondens  

 oprindelige grundkapital i faste priser til uddelinger efter § 4 i den nævnte  

 lov som ændret ved denne lovs § 1, nr. 6.
 Stk. 2. Bestyrelsen må ikke forpligte fonden ud over den 30. juni  

 2006. Tidligere udbetalte tilskud fra fonden kan dog indeholde støtte til  

 aktiviteter, der først afvikles efter den 30. juni 2006.
 Stk. 3. Bestyrelsen for grundforskningsfonden afgiver senest den  

 1. april 1998 indstilling til regeringen om ny fundats for fonden, jf. § 3 i  

 lov nr. 409 af 6. juni 1991 om Danmarks Grundforskningsfond, herunder regler  

 for funktionsperioden for bestyrelsens medlemmer, der sikrer en trinvis  

 udskiftning for til stadighed at bevare kontinuiteten i bestyrelsens arbejde.
 Stk. 4. Indtil en ny fundats er fastsat for fonden, kan  

 forskningsministeren i forbindelse med lovens ikrafttræden fastsætte den  

 nødvendige overgangsordning for fonden, herunder adskille  

 bestyrelsesformands- og direktørposten for fonden.
Oprindeligt fremsat forslag § 1 I lov nr. 409 af 6. juni 1991 om Danmarks Grundforskningsfond foretages  

 følgende ændringer:
 1. I § 2, stk. 1, nr. 2, ændres »de 6 statslige  

 forskningsråds formandskollegium uden for rådenes midte« til:  

 »Forskningsforum uden for forums midte«.
 2. § 2, stk. 2, ophæves.
 Stk. 3 bliver herefter stk. 2.
 3. Efter § 2 indsættes som ny paragraf:
» § 2 a.
Grundforskningsfondens daglige ledelse varetages af  

 en direktør.
Stk. 2. Forskningsministeren ansætter og afskediger direktøren  

 efter indstilling fra bestyrelsen.« 4. I § 3 indsættes efter »medlemmer«: »og  

 for opgavefordelingen mellem bestyrelse og direktør«.
 5. I § 4 indsættes som stk. 2-6:
 » Stk. 2. Bestyrelsen skal uddele fondens midler på baggrund  

 af budgetter og aftaler, der enten sikrer, at tilskudsaktiviteten fuldt ud  

 kan gennemføres inden for fondens tilskud og en eventuel tilsagt  

 medfinansiering, eller at aktiviteten kan fortsættes med anden finansiering  

 efter ophøret af fondens tilskud under forudsætning af en positiv evaluering  

 af aktiviteten.
 Stk. 3 . Bestyrelsen skal uddele fondens midler i åben konkurrence  

 på grundlag af ansøgninger fra forskningsinstitutioner og forskere.
Stk. 4. Bestyrelsen skal over en årrække uddele fondens midler,  

 sådan at halvdelen anvendes inden for særligt prioriterede forskningsområder,  

 som det skønnes væsentligt at fremme.
Bestyrelsen fastsætter disse  

 forskningsområder for fire år ad gangen.
 Stk. 5. Bestyrelsen fører tilsyn med de forskningsaktiviteter, der  

 modtager tilskud fra fonden.
Stk. 6. Bestyrelsen skal afsætte de nødvendige midler til en  

 reservefond, der anvendes, i det omfang de tilsagte forpligtelser efter stk.  

 1 overstiger det disponible beløb til uddelinger i det enkelte år.« 6. I § 5 ændres »statens forskningsråd, jf. lov om  

 Forskningspolitisk Råd og forskningsråd« til: »Forskningsforum og  

 de statslige forskningsråd, jf. lov om forskningsrådgivning m.v.«.
 7. I § 7, stk. 1, 2. pkt., affattes således:
»Ved fondsformuens og reservefondens placering skal der tilstræbes en  

 betryggende sikkerhed og højest mulig forrentning.« 8. § 12 ophæves.
 9. I § 13, stk. 1, udgår: »som formand eller medlem af  

 bestyrelsen:».
§ 2 Stk. 1. Loven træder i kraft den 1. februar 1998.
 Stk. 2. Forskningsministeren fremsætter i folketingsåret 2005/6  

 forslag til revision af lovens bestemmelser om fondens organisation og  

 muligheder for at anvende fondens midler inden for lovens formål.
§ 3 Stk. 1. Uanset bestemmelsen i § 1, stk. 2, i lov nr. 409 af 6.  

 juni 1991 om Danmarks Grundforskningsfond kan bestyrelsen frem til den 1.  

 juli 2006 anvende op til halvdelen af fondens oprindelige grundkapital i  

 faste priser til uddelinger efter § 4, i den nævnte lov, som affattet ved  

 denne lovs § 1, nr. 5.
 Stk. 2. Bestyrelsen skal for perioden frem til den 1. juli 2006  

 fastlægge en plan for grundforskningsfondens uddelinger, der omfatter den  

 delvise uddeling af grundkapitalen, jf. stk. 1, uddelinger af afkast og  

 eventuelle indtægter efter § 1, stk. 3, i lov nr. 409 af 6. juni 1991 om  

 Danmarks Grundforskningsfond samt hensættelser til reservefonden efter § 4,  

 stk. 6, i den nævnte lov, som affattet ved denne lovs § 1, nr. 5. Planen skal  

 sikre, at de samlede uddelinger i de enkelte år så vidt muligt bliver lige  

 store i faste priser, og at halvdelen anvendes på de særligt prioriterede  

 forskningsområder, der fastsættes efter § 4, stk. 4, i den nævnte lov, som  

 affattet ved denne lovs § 1, nr. 5.
 Stk. 3. Bestyrelsen skal første gang fastsætte de særligt  

 prioriterede forskningsområder inden den 1. juli 1998.
 Stk. 4. Bestyrelsen må ikke forpligte fonden ud over den 30. juni  

 2006.
 Stk. 5. Bestyrelsen for grundforskningsfonden afgiver senest den  

 1. april 1998 indstilling til regeringen om ny fundats for fonden, jf. § 3 i  

 lov nr. 409 af 6. juni 1991 om Danmarks Grundforskningsfond, herunder regler  

 for funktionsperioden for bestyrelsens medlemmer, der svarer til  

 gennemførslen af de særligt prioriterede forskningsområder, jf. 4, stk. 4, i  

 den nævnte lov, som affattet ved denne lovs § 1, nr. 5.
Bemærkninger til lovforslaget Almindelige bemærkninger Baggrund for lovforslaget Folketinget vedtog ved lov nr. 409 af 6. Juni 1991 at oprette Danmarks  

 Grundforskningsfond.
Loven trådte i kraft den 15. oktober 1991. Fondens  

 grundkapital udgør 2 mia.kr., som hidrører fra statens salg af Statsanstalten  

 for Livsforsikring.
Formålet med oprettelsen af Danmarks Grundforskningsfond  

 var at styrke enestående dansk forskning på internationalt niveau.
Fonden har i perioden 1993-98 med et budget på over 800 mio.kr.  

 finansieret i alt 23 forskningscentre, der spænder vidt fra Center for  

 Atomfysik til Søren Kierkegaard Forskningscentret.
I 1997 har fonden desuden  

 besluttet at finansiere og initiere yderligere 7 centre, der samlet vil få  

 239 mio.kr. over de næste 5 år.
 De fleste centre, der blev oprettet 1993-94, har fået meget flotte  

 karakterer af udenlandske eksperter ved en omfattende evaluering i 1997, der  

 blev offentliggjort oktober 1997. Evalueringen bekræfter, at fonden på fornem  

 vis har medvirket til, at dansk forskning på adskillige fagområder er kommet  

 op i den internationale elite og ikke mindst har sikret, at kvaliteten af den  

 unge generation af forskere har fået et gevaldigt løft.
 Medens fondens faglige virke således fuldt ud har svaret til intentionerne  

 bag loven, har den økonomiske udvikling imidlertid medført, at fonden ikke  

 fortsat vil kunne yde tilskud til enestående forskning på internationalt  

 niveau i det forudsatte omfang.
 Ved oprettelsen af grundforskningsfonden fik fonden som nævnt overført 2  

 mia.kr. i grundkapital, hvilket beløb forudsattes at kunne give et beløb til  

 årlige uddelinger på ca. 200 mio. kr.
Frem til midten af 90'erne kunne denne forudsætning holde, sådan at fonden  

 gav et afkast på omkring 200 mio.kr. årligt til brug for forskning og  

 administration af fonden.
Forudsætningen ved lovens vedtagelse om et  

 realafkast i denne størrelsesorden skal ses på baggrund af den høje realrente  

 på daværende tidspunkt.
I dag ligger renteniveau'et væsentligt lavere, og fonden vil derfor ikke i  

 de kommende år, som oprindeligt forudsat, kunne opretholde et afkast på 200  

 mio.kr. årligt til uddelinger og administration.
Den gennemsnitlige rente på  

 10 årige realkreditobligationer, der udgør en væsentlig bestanddel af  

 Grundforskningsfondens portefeuille, var i 1992 10,55%, medens den i juli  

 1997 var 5,21% (kilde: Nationalbanken).
 De gældende økonomiske forhold, der må forudses at være stabile fremover,  

 betyder, at afkastet af grundkapitalen er blevet reduceret betragteligt.  

 Afkastet af grundkapitalen vil således under forbehold for kursreguleringer  

 m.v. kun kunne bidrage med 85-90 mio.kr. i de kommende år til uddeling målt i  

 faste priser.
Hertil kommer, at der hidtil i fonden er sket en vis opsparing af det  

 løbende afkast, idet uddelingerne har været lavere end nettoafkastet.
Det  

 opsparede nettoafkast vil i en kortere periode kunne sikre opretholdelsen af  

 en uddeling på ca. 200 mio.kr. årligt, hvorefter uddelingerne som nævnt vil  

 falde til ca. 85-90 mio.kr. årligt.
 Som eksempel på de ændrede forudsætninger forventer fonden, at den i  

 perioden 1994-98 i alt vil uddele ca. 970 mio.kr. eller ca. 200 mio.kr.  

 pr.år, medens fonden i forbindelse med en ny 5-årig periode fra 1998-2002 kun  

 kan give tilsagn om tilskud på op til ca. 500 mio.kr. eller ca. 100 mio.kr.  

 pr. år.
 På den baggrund henvendte Danmarks Grundforskningsfond sig i foråret 1997  

 til Folketingets Forskningsudvalg med anmodning om, at der igennem en  

 lovændring blev givet mulighed for at anvende midler fra den bundne  

 grundkapital til fortsættelsen af fondens arbejde på det nuværende  

 tilskudsniveau.
2. Regeringens overvejelser Efter den ovenfor omtalte forventning til udviklingen i renteniveau må man  

 forvente, at fondens uddelinger efter årtusindskiftet vil falde til henved  

 100 mio.kr. i løbende priser, hvorefter fonden har udspillet sin rolle som et  

 væsentligt instrument i den offentlige støtte af forskning.
Samtidig vil det  

 betyde, at fonden ikke kan fortsætte sit aktivitetsniveau, uanset at den  

 internationale evaluering netop har vist imponerende resultater.
En ophævelse af det hidtidige krav om hensættelser til sikring af  

 realværdien af fondens grundkapital, jf. lovens § 7, vil isoleret set ikke  

 ændre billedet.
Det vil betyde, at fondens uddelinger efter årtusindskiftet  

 vil kunne forøges med ca. 30 - 40 mio.kr. årligt, medens grundkapitalen  

 omvendt vil blive udhulet til 1,6 mia.kr. i realværdi i år 2005. Den beskedne  

 forøgelse i de årlige uddelinger kan ikke forsvare en sådan forringelse af  

 fondens realkapital.
En forøgelse af fondens grundkapital ved kapitaltilførsel for at  

 opretholde fondens uddelingsniveau må anses for udelukket, allerede fordi en  

 sådan måtte svare til mindst en fordobling af grundkapitalen, jf. tabel 2.  

 Tilsvarende vil man næppe kunne løse fondens problemer ved at supplere  

 afkastet af grundkapitalen med årlige tilskud over finansloven, idet et  

 sådant tilskud efter årtusindskiftet måtte ligge på op imod 100 mio.kr.  

 årligt, jf. tabel 3. En kobling mellem finansloven og fonden, der netop i  

 kraft af sin grundkapital skulle være uafhængig heraf, må desuden betragtes  

 som uhensigtsmæssig.
Dette var heller ikke meningen, da loven blev vedtaget.
 Hvis fonden derfor fortsat skal udgøre et væsentligt element i den  

 offentlige støtte af forskning, og hvis de store midler, der er bundet i  

 fonden, skal gøre nytte i forbindelse med den offentlige forskningsindsats,  

 ser regeringen ingen anden udvej end at give fonden mulighed for at anvende  

 dele af grundkapitalen til uddeling til forskningen.
 Nedenfor er vist de økonomiske beregninger, der har ligget til grund for  

 regeringens overvejelser med hensyn til Grundforskningsfondens fremtid.
 Tabel 1 viser udvikling i kapital og mulige uddelinger efter  

 lovforslaget.
 Tabel 2 viser, hvor meget grundkapitalen i fonden måtte forøges,  

 hvis det samme mål for mulige uddelinger skulle realiseres igennem en  

 kapitaltilførsel til fonden.
 Tabel 3 viser, hvor store finanslovsbevillinger fonden årligt  

 måtte tildeles, hvis det samme mål for mulige uddelinger skulle realiseres på  

 denne måde.
 Med hensyn til målet for mulige uddelinger på 250 mio. kr. årligt i  

 1998-priser bemærkes det, at dette stort set svarer til den oprindelige  

 målsætning om årlige uddelinger i størrelsesordenen 200 mio. kr. i  

 1991-priser.
 Tabel 1.: Uddelingsbeløb på 250 mio. kr. årligt i faste priser.
 Forudsætninger.
 * Lang rente 6,4% over hele perioden.
 * Inflation 2,6% i 1998 og 2,3% i den efterfølgende periode.
 * Beløbet i 1998 svarer til allerede kendte tilsagn.
 * Beregningerne er foretaget ud fra en tidshorisont frem til 30.6.2006.
 * 250 mio. kr. i 1998 svarer til 217 mio. kr. i 1991-niveau.
Tabel 2.: Forhøjelse af grundkapitalen Grundkapitalen forhøjes i 1998 med 3,7 mia. kr.
 Forudsætninger.
 * Lang rente 6,4% og kort rente 3,8% over hele perioden.
 * Inflation 2,6% i 1998 og 2,3% i den efterfølgende periode.
 * Grundkapitalen forrentes med den lange rente og den fri kapital  

 forrentes med den korte rente.
* Den fri kapital reduceres årligt med 40 mio. kr.
Disse anvendes i den  

 årlige uddeling.
 * Beløbet i 1998 svarer til de allerede kendte tilsagn.
 * 250 mio. kr. svarer til 217 mio. kr. i 1991-niveau.
Tabel 3.: Supp. finanslovsbevilling og fastholdt grundkapital Årlig uddeling på 250 mio. kr. i faste priser Forudsætninger.
 * Lang rente 6,4% og kort rente 3,8% over hele perioden.
 * Inflation 2,6% i 1998 og 2,3% i den efterfølgende periode.
 * Grundkapitalen forrentes med den lange rente og den fri kapital  

 forrentes med den korte rente.
* Den fri kapital reduceres årligt med 40 mio. kr.
Disse anvendes i den  

 årlige uddeling.
 * Beløbet i 1998 svarer til de allerede kendte tilsagn.
 * 250 mio. kr. i 1998 svarer til 217 mio. kr. i 1991-niveau.
 3. Forslagets hovedpunkter.
Det foreslås derfor, at fonden får mulighed til at bruge op til halvdelen  

 af grundkapitalen målt i faste priser frem til år 2006, og at dette modsvares  

 af en revisionsbestemmelse, sådan at Folketinget i folketingsåret 2005/6 får  

 mulighed for påny at tage stilling til fondens uddelinger og organisatoriske  

 ramme.
Samtidig ophæves kravet i lovens § 7 om henlæggelser til sikring af  

 realværdien.
Det foreslås, at bestyrelsen skal udarbejde en finansieringsplan for  

 8-årsperioden 1998-2006, sådan at de årlige uddelinger så vidt muligt bliver  

 lige store målt i faste priser, og sådan at der afsættes midler til en  

 reservefond, der skal beskytte fonden imod, at tilsagte forpligtelser ikke  

 kan honoreres p.gr.a. eventuelle yderligere fald i renteniveau'et.
Den eneste  

 binding bliver, at der fortsat skal være 1 mia.kr. i 2006 målt i 1991-priser,  

 svarende efter de nuværende beregninger til 1,4 mia.kr. målt i løbende  

 priser.
Det vil efter regeringens opfattelse ikke være hensigtsmæssigt at  

 binde størrelsen af det årlige uddelingsbeløb, idet dette nødvendigvis må  

 variere med renteniveau og inflationen i samfundet.
Men der vil blive tale om  

 årlige uddelinger på ca. 250 mio. kr. målt i 1998-priser (svarende til 217  

 mio. kr. i 1991-niveau).
Muligheden for at anvende dele af grundkapitalen bør samtidig føre til en  

 mere bevidst anvendelse af fondens midler.
Det foreslås derfor samtidig, at  

 fondens uddelinger fremover skal opdeles, sådan at halvdelen af uddelingerne  

 anvendes inden for særligt prioriterede områder, der udpeges for 4 år ad  

 gangen, svarende til at der kan gennemføres to fulde prioriteringer, inden  

 loven skal revideres efter forslaget.
De øvrige uddelinger kan fortsat  

 uddeles i fri konkurrence på baggrund af ansøgninger fra forskere og  

 forskningsinstitutioner.
Forslaget skal ses i sammenhæng med, at forskningens bidrag til fremtidens  

 videnbaserede samfund bliver langt mere nødvendig end nogensinde før.
Den  

 nationale forskningsstrategi er et meget vigtigt skridt mod realiseringen af  

 målet om, at forskningen igennem en målrettet prioritering kan være med til  

 at fremme livskvaliteten og værdiskabelsen i det danske samfund.
Derfor bør  

 dele af grundforskningsfondens betydelige midler også anvendes i forhold til  

 målene i den nationale strategi.
Fonden bør således også have til opgave at  

 opbygge faglige miljøer, som har betydning for samfundets udvikling.
 Der foreslås i øvrigt nogle justeringer af fondens uddelingspraksis på  

 baggrund af de hidtidige erfaringer, jf. § 1, nr. 5, en opdeling af  

 bestyrelses- og direktørfunktionen, jf. § 1, nr. 2-4, og nogle  

 konsekvensændringer som følge af oprettelsen af Forskningsforum, jf. lov om  

 forskningsrådgivning m.v.
 4. Konsekvenser af lovforslaget.
Forslaget har ikke statsfinansielle, kommunaløkonomiske, administrative  

 eller direkte erhvervsøkonomiske eller miljømæssige konsekvenser.
Forslaget  

 indeholder ikke EU-retlige aspekter.
 5. Høring over lovforslaget.
 Høringssvarene vil tilgå Folketinget, når de foreligger.
Bemærkninger til de enkelte bestemmelser Til § 1 Til nr. 1 Forslaget er en konsekvens af nedlæggelsen af de statslige forskningsråds  

 formandskollegium i forbindelse med oprettelsen af Forskningsforum, jf.  

 bekendtgørelse nr. 676 af 19. august 1997 af lov om forskningsrådgivning m.v.  

 En tilsvarende konsekvensændring foreslås under nr. 6.
Til nr. 2 - 4 Siden lovens vedtagelse i 1991 er der både for børsnoterede aktieselskaber  

 (§ 51, stk. 3, indføjet ved lov nr. 1060/92) og for erhvervsdrivende fonde (§  

 12, stk. 3) indført et forbud mod de såkaldte arbejdende bestyrelsesformænd  

 af hensyn til en klar kompetencefordeling og størst mulig gennemskuelighed.  

 En tilsvarende adskillelse af bestyrelse og direktion foreslås for  

 grundforskningsfonden under hensyn til de betragtelige midler, som fonden  

 forvalter.
Hensigten med forslaget er således at bringe fondens ledelse i  

 overensstemmelse med, hvad der nu anses for god skik på det selskabs- og  

 fondsretlige område.
Efter forslaget ansættes direktøren af  

 forskningsministeren efter indstilling fra bestyrelsen.
Direktøren vil ikke  

 samtidig kunne være medlem af bestyrelsen.
Den nærmere opgavefordeling mellem  

 bestyrelse og direktion fastsættes i fundatsen for fonden.
Udgangspunktet vil  

 være det traditionelle, hvorefter den overordnede ledelse og  

 uddelingskompetencen vil ligge hos bestyrelsen, medens den daglige ledelse  

 placeres hos direktøren.
Til nr. 5 Forslagene skal ses i sammenhæng med forslaget om, at bestyrelsen får  

 mulighed for over en årrække at uddele op til halvdelen af fondens  

 grundkapital, jf. de almindelige bemærkninger og bemærkningerne til  

 forslagets §§ 2 og 3. Samtidig er det ønsket på baggrund af de hidtidige  

 erfaringer fra fondens virke fremover at undgå nogle af de  

 uhensigtsmæssigheder, der har vist sig.
Hovedforslaget, jf. forslaget til ny § 4, stk. 4, er, at fonden fremover  

 skal anvende halvdelen af midlerne på faglige miljøer inden for særligt  

 prioriterede områder.
Prioriteringen fastsættes for 4 år ad gangen, første  

 gang for perioden 1. juli 1998 til 1. juli 2002. Ligedelingen mellem frie og  

 prioriterede midler til særlige faglige miljøer skal forstås som en  

 ligedeling over tid, sådan at uddelingerne til de to formål ikke nødvendigvis  

 bliver lige store i de enkelte år.
Samtidig kan det navnlig i de første år,  

 hvor bestyrelsen allerede har forpligtet fonden på en række områder, vise sig  

 umuligt helt at leve op til målsætningen om en ligedeling.
Forslaget skal ses i sammenhæng med, at forskningens bidrag til fremtidens  

 videnbaserede samfund bliver langt mere nødvendig end nogensinde før.
Den  

 nationale forskningsstrategi er et meget vigtigt skridt mod realiseringen af  

 regeringens mål om, at forskningen igennem en prioritering kan være med til  

 at fremme livskvaliteten og værdiskabelsen i det danske samfund.
Derfor bør  

 dele af fondens betydelige midler også anvendes inden for målene i den  

 nationale strategi.
Fremover bør det også være fondens opgave at være med til at skabe og  

 opbygge faglige miljøer, som har betydning for samfundets udvikling.
Der er  

 mange fagområder i Danmark, der trænger til den saltvandsindsprøjtning, som  

 et egentligt fagligt miljø kan give.
Fondens midler bør bruges langt mere  

 risikovilligt til nye markante fyrtårne i forskningslandskabet, dog uden at  

 gå på akkord med fondens formål om at fremme enestående dansk forskning på  

 internationalt niveau.
Fonden bør desuden i højere grad satse på ny  

 kompetenceopbygning og kompetencecentre.
De særlige indsatsområder foreslås  

 bredt formuleret, sådan at rammerne ikke bliver for snævre i forhold til  

 kvalitetsprojekter, der måske ligger i periferien af indsatsområdet.  

 Områderne kan ligge i forlængelse af de satsninger, som fonden allerede har  

 foretaget fx inden for planteforskning, bioteknologi eller  

 materialeforskning.
Men der kan også blive tale om nye indsatsområder ud fra  

 Danmarks behov i det internationale samfund, fx inden for IT-forskning eller  

 grænseoverskridende humanistisk eller kulturel forskning.
Der er i forlængelse heraf et forskningspolitisk mål at skabe en bedre  

 sammenhæng mellem basismidler og de eksterne midler, herunder Danmarks  

 Grundforskningsfonds tilskud.
Der er behov for at etablere et forpligtende  

 samarbejde med de forskningsudførende institutioner, der sikrer indlejringen  

 af indsatsområderne på længere sigt, jf. også forslaget til ny § 4, stk. 2.
Som forudsat ved fondens oprettelse, er et andet element i dette  

 forpligtende samarbejde, at de faglige miljøer finansieret af fonden bidrager  

 til og indgår i værtsinstitutionernes uddannelsestilbud både på kandidat- og  

 Ph.D.-niveau med henblik på et effektivt samspil mellem forskning og  

 uddannelse.
De faglige miljøer, der ligger uden for universiteterne, skal så  

 vidt muligt indgå i et samspil med de forskningsbaserede uddannelser.
Sådanne  

 samarbejder er også i vidt omfang blevet etableret i forbindelse med de  

 allerede oprettede centre.
Forslaget berører ikke fondens principielle uafhængighed af det  

 forskningspolitiske system.
Det er fonden, der fastsætter og udmønter  

 prioriteringerne.
Med forslaget til ny § 4, stk. 2, sikres det, at fonden ikke skal kunne  

 komme i en situation, hvor fonden permanent finansierer bestemte  

 forskningsaktiviteter eller centre.
Men der vil være mulighed for, at fonden  

 finansierer bestemte centre i over 10 år.
Tanken bag fonden er netop, at den  

 skal være fleksibel og kan anvende sine midler, hvor der på et givet  

 tidspunkt er den største mulighed for at opnå fondens formål om at yde  

 tilskud til enestående forskning på internationalt niveau.
Derfor foreslås  

 det, at fondens tilskud kombineret med en eventuel medfinansiering fra  

 tilskudsmodtageren selv eller andre fuldt ud dækker udgifterne i forbindelse  

 med det projekt, der ydes tilskud til.
Eller at fonden med tilskudsmodtagerne  

 indgår en bindende aftale om, at projektet kan videreføres efter ophøret af  

 fondens tilskud med anden finansiering.
Indgåelsen af en sådan aftale bliver  

 således en betingelse for, at fonden overhovedet kan yde tilskud til  

 projektet, og aftalen skal derfor foreligge, inden projektet får tilsagn om  

 støtte.
En sådan aftale vil naturligt være betinget af, at det pågældende  

 projekt opnår en positiv evaluering i forbindelse med afslutningen af fondens  

 tilskudsperiode.
De nærmere vilkår for evalueringen, og hvilket resultat den  

 skal vise, for at aktiviteten skal videreføres, må konkret aftales mellem  

 fonden og tilskudsmodtagerne.
En af årsagerne til de hidtidige positive erfaringer med fondens virke,  

 jf. de almindelige bemærkninger, er efter Forskningsministeriets vurdering,  

 at fonden så aktivt har fulgt op på de givne tilskud.
Grundforskningsfonden  

 har ikke ladet sig nøje med årsberetninger og regnskaber.
Fonden har for hver  

 tilskudsmodtager udpeget en gruppe på 2 - 3 bestyrelsesmedlemmer, der sammen  

 med fondens administration halvårligt har besøgt modtagerne for at gennemgå  

 forskningsresultaterne sammenholdt med modtagerens forskningsplan.
Desuden  

 drøftes formidlingen af forskningsresultaterne og målgruppen herfor.
Denne  

 praksis har givet fonden mulighed for at føre en løbende dialog med forskerne  

 og for at gribe ind på et tidligt tidspunkt, hvis det har været nødvendigt.  

 Denne praksis ønskes videreført, og derfor foreslås den lovfæstet, jf.  

 forslaget til ny § 4, stk. 5.
 Endelig har den hidtidige udvikling vist, at udsvingene i renteniveau kan  

 betyde, at fonden i de enkelte år kan komme til at stå i en situation, hvor  

 de givne tilsagn om tilskud overstiger fondens indtægter i det pågældende år.  

 Der foreslås derfor oprettet en reservefond, jf. forslaget til § 4, stk. 6,  

 sådan at fonden til stadighed har udisponerede midler, der kan anvendes til  

 uddeling, såfremt renteforudsætningerne og dermed forudsætningerne for  

 fondens uddelinger måtte vise sig at svigte.
Til nr. 7 Som en konsekvens af forslaget om, at bestyrelsen kan anvende op til  

 halvdelen af grundkapitalen, jf. de almindelige bemærkninger og  

 bemærkningerne til forslagets § 3, foreslås forpligtelsen til at sikre  

 realværdien af grundkapitalen ophævet.
Med forslaget om delvis at kunne  

 anvende grundkapitalen, skal der ikke længere årligt ske henlæggelser til at  

 bevare realværdien af den samlede grundkapital.
Til nr. 8 Der henvises til bemærkningerne til § 2.
Til nr. 9 Som en konsekvens af oprettelsen af en direktørstilling for fonden,  

 foreslås denne omfattet af lovens straffebestemmelse.
Til § 2 Efter stk. 1 foreslås lovens ikrafttræden sat til den 1. februar 1998. Det  

 skal ses under hensyn til, at fonden har forpligtet sig til at træffe  

 beslutning om eventuel videreførelse af de nuværende centre inden den 1.  

 marts 1998. Det er derfor vigtigt for fondens bestyrelse at vide, hvordan  

 fondens fremtidige finansielle situation er, inden den træffer afgørelse om  

 en eventuel videreførelse af de pågældende centre.
Såfremt der ikke opnås en  

 mulighed for at øge fondens uddelinger i forhold til de gældende regler, vil  

 fonden næppe kunne videreføre så mange af de nuværende centre som ønskeligt.
Fonden blev i 1991 oprettet som en nyskabelse inden for den offentlige  

 støtte til forskning.
Erfaringerne har vist, at fonden har været et  

 væsentligt aktiv i den offentlige forskningsindsats, og at den til fulde har  

 formået at leve op til sit formål om at fremme enestående forskning på  

 internationalt niveau.
Grundtanken om en endelig udskillelse af kapital til  

 en fondsdannelse med det angivne formål har dermed vist sig hensigtsmæssig.  

 Revisionsbestemmelsen efter stk. 2 foreslås derfor alene at omfatte  

 mulighederne for at ændre fondens organisatoriske ramme, og hvordan midlerne  

 skal anvendes inden for fondens formål.
Medens grundtanken har vist sin  

 bæredygtighed, har udviklingen i renteniveau betydet, at der over tid kan  

 være grund til at overveje, i hvilket omfang fonden også skal kunne anvende  

 grundkapitalen i overensstemmelse med fondens formål, ligesom der over tid  

 kan være grund til at revidere den organisatoriske ramme.
Revisionen foreslås gennemført i folketingsåret 2005/6, fordi fonden på  

 det tidspunkt vil stå foran at have fuldført to prioriteringsrunder, sådan at  

 der vil være de fornødne erfaringer til at evaluere denne måde at anvende  

 fondens midler på.
Desuden vil man på det tidspunkt kunne vurdere de fulde  

 resultater af, at fonden tillige har haft adgang til at bruge af  

 grundkapitalen, jf. forslagets § 3.
Til § 3 Efter stk. 1 foreslås bestyrelsen tillagt en adgang til at bruge op til  

 halvdelen af fondens oprindelige grundkapital på 2 mia. kr. målt i faste  

 priser over en 8-årig periode, hvorefter loven forudsættes revideret, jf.  

 ovenfor under § 2. Målt i løbende priser vil der efter de nuværende  

 beregninger være et beløb tilbage i år 2006 svarende til 1,4 mia.kr., men det  

 eksakte beløb vil naturligvis afhænge af prisudviklingen.
Forslaget er alene  

 en bemyndigelse til bestyrelsen for fonden, sådan at fonden kan anvende dette  

 beløb, hvis de skønner, at fondens formål bedst opnås på denne måde, og at  

 der er tilstrækkeligt mange enestående projekter på internationalt niveau.  

 Der ligger ikke i bestemmelsen en mulighed for at sænke det kvalitative  

 niveau i forbindelse med fondens uddelinger.
Efter stk. 2 skal denne adgang til også at bruge af fondskapitalen  

 udmøntes efter en finansieringsplan, som bestyrelsen fastlægger.
Planen må  

 fastlægges på baggrund af de fornødne økonomiske og finansielle beregninger,  

 sådan at de årlige uddelinger så vidt muligt bliver lige store målt i faste  

 priser, og sådan at halvdelen af uddelingerne over de 8 år går til de særligt  

 prioriterede forskningsområder efter § 4, stk. 4. Planen skal endelig sikre,  

 at der vil være lige mange midler målt i faste priser til de forudsatte to  

 fulde prioriteringsrunder.
Planen kan løbende revideres under hensyn til  

 udviklingen i renteniveau og inflation i samfundet.
 Efter stk. 3 og 4 er det tanken, at fonden får et råderum over de næste 8  

 år, sådan at der kan afvikles to fulde prioriteringsrunder, og sådan at  

 fonden også i øvrigt kan fuldføre den uddelingsplan, som foreslås fastlagt  

 efter stk. 2. Til gengæld bør fonden ikke kunne forpligte sig ud over det  

 tidspunkt, hvor loven forudsættes revideret, jf. bemærkningerne til § 2.
Forslaget har som konsekvens, at der skal foretages meget omfattende  

 ændringer i fundatsen for fonden.
Der skal tages højde for den ændrede  

 opgavevaretagelse mellem bestyrelse og direktør, muligheden for også delvis  

 at anvende grundkapitalen til uddelinger inden for den beskrevne  

 uddelingsplan og prioriteringen af særlige forskningsområder.
Derfor foreslås  

 det efter stk. 5, at der skal udarbejdes en helt ny fundats for fonden, der  

 kan afspejle lovændringerne.
Herunder vil det være hensigtsmæssigt med en  

 ændring af bestyrelsens funktionsperiode, sådan at den enkelte bestyrelse  

 følger de foreslåede prioriteringer, og det kan i den forbindelse være  

 nødvendigt at afkorte den nuværende bestyrelses funktionsperiode.
Skriftlig fremsættelse (20. november 1997) Forskningsministeren (Jytte Hilden):
 Jeg tillader mig herved for det høje Ting at fremsætte:
 Forslag til lov om ændring af lov om Danmarks Grundforskningsfond.  

 (Mulighed for en delvis uddeling af fondens kapital og ændring af fondens  

 uddelingspraksis).
(Lovforslag nr.
L 92).
Folketinget vedtog i 1991 at oprette Danmarks Grundforskningsfond med en  

 kapital på 2 mia.kr., som kom fra statens salg af Statsanstalten for  

 Livsforsikring.
Formålet med oprettelsen af fonden var at styrke enestående  

 dansk forskning på internationalt niveau.
Fonden har siden med et budget på over 800 mio.kr. kunne finansiere i alt  

 23 forskningscentre, der spænder vidt fra Center for Atomfysik til Søren  

 Kierkegaard Forskningscentret.
Disse centre har nu været igennem en  

 omfattende evaluering af internationale eksperter, der viser, at fonden har  

 bestået sin prøve.
Resultatet har nemlig været, at fonden på fornem vis har  

 medvirket til, at dansk forskning på adskillige fagområder er kommet op i den  

 internationale elite og ikke mindst har sikret, at kvaliteten af den unge  

 generation af forskere har fået et gevaldigt løft.
 Fondens faglige virke har således fuldt ud bevist, at vi satsede rigtigt i  

 1991, da vi oprettede fonden.
Siden oprettelsen af fonden er realrenten imidlertid halveret, hvilket er  

 samfundsøkonomisk godt, men dårligt for grundforskningsfonden.
Afkastet af  

 grundkapitalen vil således kun kunne bidrage med ca. 90 mio.kr. i de kommende  

 år til uddeling målt i faste priser.
Medens vi ved oprettelsen på baggrund af  

 den daværende høje realrente havde en forudsætning om, at fonden ville få op  

 imod 200 mio.kr. til årlige uddelinger.
 Hvis fonden derfor fortsat skal være et væsentligt instrument i den  

 offentlige støtte af forskning og kunne fastholde et aktivitetsniveau, som  

 netop har vist så imponerende resultater, ser regeringen ingen anden udvej,  

 end at give fonden mulighed for at anvende dele af kapitalen til uddeling.  

 Samtidig haster det med en afklaring af fondens finansielle situation, da  

 fonden står foran at skulle tage stilling til, hvormange af de eksisterende  

 centre, der kan videreføres.
Det foreslås derfor, at fonden får mulighed for at bruge op til halvdelen  

 af grundkapitalen målt i faste priser over de næste 8 år.
Herefter skal  

 Folketinget påny tage stilling til fondens uddelinger og organisatoriske  

 ramme.
 Yderligere tilsigtes der med lovforslaget en ajourføring af de  

 eksisterende regler på baggrund af de hidtidige erfaringer med fonden og  

 retsudviklingen i øvrigt.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvilling behandling i det høje  

 Ting.
Efter 2. behandling den 18. december 1997 § 1 I lov nr. 409 af 6. juni 1991 om Danmarks Grundforskningsfond foretages  

 følgende ændringer:
 1. I § 2, stk. 1, nr. 2, ændres »de 6 statslige  

 forskningsråds formandskollegium uden for rådenes midte« til:  

 »Forskningsforum uden for forums midte«.
 2. § 2, stk. 2, affattes således:
»Stk. 2. Fonden tilrettelægger selv sin administration, idet  

 dog opgavefordelingen mellem bestyrelse og direktør fastsættes i fundatsen,  

 jf. § 3.« 3. Efter § 2 indsættes som ny paragraf:
» § 2 a.
Grundforskningsfondens daglige ledelse varetages af  

 en direktør.
Stk. 2. Direktøren ansættes og afskediges af bestyrelsen efter  

 indstilling fra bestyrelsesformanden.
Direktøren kan dog ikke afskediges uden  

 forudgående orientering af forskningsministeren.« 4. I § 3 indsættes efter »medlemmer«: »og  

 for opgavefordelingen mellem bestyrelse og direktør«.
 5. I § 4, stk. 1, nr. 1, indsættes efter  

 »institutionerne,»: »hvorefter fondens økonomiske engagement  

 afvikles,».
 6. I § 4 indsættes som stk. 2-6:
 »Stk. 2. Bestyrelsen skal ved tilsagn om støtte fra fonden  

 tage højde for, at de tilsagte forpligtelser i de enkelte år ikke overstiger  

 det disponible beløb til uddelinger, og at der heller ikke i øvrigt opstår  

 udækkede finansieringsbehov i forbindelse med fondens tilskudsaktiviteter.  

 Bestyrelsen skal i den forbindelse på baggrund af det forventede disponible  

 beløb til uddelinger fastsætte en ramme for den samlede mængde af aftaler  

 efter stk. 1, nr. 1, sådan at det økonomiske grundlag for en gennemførelse af  

 de pågældende tilskudsaktiviteter hele tiden er til stede.
 Stk. 3 . Bestyrelsen skal normalt uddele fondens midler i åben  

 konkurrence på grundlag af ansøgninger fra forskningsinstitutioner og  

 forskere.
Stk. 4. Bestyrelsen kan i forbindelse med finansieringen af  

 oprettelsen eller udvidelsen af institutter og centre, jf. stk. 1, nr. 1,  

 gøre finansieringen betinget af, at stillingen som centerleder opslås i  

 international konkurrence.
Bestyrelsen kan ligeledes beslutte, at et center  

 etableres, efter at stillingen som centerleder har været opslået i  

 international konkurrence.
 Stk. 5. Bestyrelsen fører tilsyn med de forskningsaktiviteter, der  

 modtager tilskud fra fonden.
Stk. 6. Bestyrelsen kan efter aftale påtage sig at gennemføre  

 tilskudsaktiviteter med hel eller delvis finansiering fra anden side.« 7. I § 5 ændres »statens forskningsråd, jf. lov om  

 Forskningspolitisk Råd og forskningsråd« til: »Forskningsforum og  

 de statslige forskningsråd, jf. lov om forskningsrådgivning m.v.« 8. § 7, stk. 1, 2. pkt., affattes således:
»Ved fondsformuens placering skal der tilstræbes en betryggende  

 sikkerhed og højest mulig forrentning.« 9. § 7, stk. 2, affattes således:
»Stk. 2. Forskningsministeren fastsætter efter forhandling  

 med Rigsrevisionen, hvorledes midlerne skal anbringes.« 10. § 12 ophæves.
 11. I § 13, stk. 1, udgår »som formand eller medlem af  

 bestyrelsen:».
§ 2 Stk. 1. Loven træder i kraft den 1. januar 1998.
 Stk. 2. Forskningsministeren fremsætter i folketingsåret 2002-03  

 forslag til revision af lovens bestemmelser om fondens organisation og  

 muligheder for at anvende fondens midler inden for lovens formål.
§ 3 Stk. 1. Uanset bestemmelsen i § 1, stk. 2, i lov nr. 409 af 6.  

 juni 1991 om Danmarks Grundforskningsfond kan bestyrelsen i det omfang, det  

 er nødvendigt for at opnå samlede årlige uddelinger på op til 200 mio. kr. i  

 faste priser, frem til den 1. juli 2006 anvende op til halvdelen af fondens  

 oprindelige grundkapital i faste priser til uddelinger efter § 4 i den nævnte  

 lov som ændret ved denne lovs § 1, nr. 6.
 Stk. 2. Bestyrelsen må ikke forpligte fonden ud over den 30. juni  

 2006. Tidligere udbetalte tilskud fra fonden kan dog indeholde støtte til  

 aktiviteter, der først afvikles efter den 30. juni 2006.
 Stk. 3. Bestyrelsen for grundforskningsfonden afgiver senest den  

 1. april 1998 indstilling til regeringen om ny fundats for fonden, jf. § 3 i  

 lov nr. 409 af 6. juni 1991 om Danmarks Grundforskningsfond, herunder regler  

 for funktionsperioden for bestyrelsens medlemmer, der sikrer en trinvis  

 udskiftning for til stadighed at bevare kontinuiteten i bestyrelsens arbejde,  

 jf. § 4, stk. 4, i den nævnte lov som affattet ved denne lovs § 1, nr. 6.
 Stk. 4. Indtil en ny fundats er fastsat for fonden, kan  

 forskningsministeren i forbindelse med lovens ikrafttræden fastsætte den  

 nødvendige overgangsordning for fonden, herunder adskille  

 bestyrelsesformands- og direktørposten for fonden.
