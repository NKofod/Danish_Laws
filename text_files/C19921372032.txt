 Forekomst af Listeria monocytogenes.
Listeria monocytogenes forekommer vidt udbredt i naturen fra jord,  

 plantedele m.m., samt endvidere i tarmkanalen hos mennesker og dyr.
Dette  

 betyder, at der til stadighed vil være en risiko for at rå levnedsmidler og  

 råvarer til levnedsmiddelfremstilling af såvel animalsk som vegetabilsk  

 oprindelse kan være kontamineret med Listeria monocytogenes.
Dette forhold  

 har også vist sig at være tilfældet ved adskillige undersøgelser, herunder af  

 f. eks. grøntsager, råt kød, rå fjerkræ og rå mælk.
Der er ingen grund til at  

 tro, at der ikke også inden de senere års interesse for Listeria  

 monocytogenes i levnedsmidler har været samame kontamination.
 Den lejlighedsvise forekomst i visse rå levnedsmidler betyder endvidere,  

 at der i forbindelse med fremstilling og forhandling af levnedsmidler er  

 risiko for kontamination af andre levnedsmidler.
 Sygdomsforekomst hos mennesker.
Under skandinaviske forhold er frekvensen af sygdomme forårsaget af  

 Listeria monocytogenes mindre end 10 tilfælde pr. mio. indbyggere pr.  

 år.
I 1990 diagnosticeredes i Danmark 37 tilfælde af human listeriose,  

 dvs. 7 pr. mio. indbyggere.
Hovedparten af tilfældene er konstateret hos  

 svækkede personer, svangre kvinder og ældre mennesker.
Mortaliteten er høj  

 20-30 pct.
Af de 37 tilfælde i Danmark i 1990 døde 7 (20 pct.). Dette er  

 imidlertid ikke ualmindeligt hos svækkede personer, der angribes af  

 infektionssygdomme, uanset hvad det infektive agens er.
Svækkede personer  

 udgør således også m.h.t.
Listeria monocytogenes en særlig risikogruppe.
 En undtagelse fra disse generelle betragtninger er den såkaldte EPI-type,  

 hvor 46 pct. af de i 1989 og 1990 af denne type angrebne var raske personer.  

 En påvisning af denne type bør derfor efter typebestemmelsen på Statens  

 Seruminstitut medføre særlig opmærksomhed.
Hvorfor er der særlig interesse for Listeria monocytogenes? Baggrunden er erfaringen fra enkelte »epidemier«, hvor enkelte  

 levnedsmidler med stort indhold af Listeria monocytogenes har bevirket, at  

 mange er blevet syge, og en del heraf er døde.
Det, der aktualiserede  

 problemet var udbruddet i forbindelse med fortæring af Frisk Mexican  

 Style ost i USA i 1985. Det har ikke i Danmark ved noget listeria  

 tilfælde kunnet verificeres, at sygdommen var forårsaget af indtagelse af et  

 listeriaholdigt levnedsmiddel.
Der kan imidlertid ikke herske tvivl om, at  

 bakterien overføres med levnedsmidler.
Da inkubationstiden kan være relativ  

 lang og er ukendt, er det ofte vanskeligt at føre sygdommen tilbage til et  

 enkelt levnedsmiddel.
 Infektionsdosis.
Denne kendes desværre ikke.
Ud fra de foreliggende erfaringer må det  

 antages, at minimum infektionsdosis er lavere hos svækkede individer end hos  

 personer med sufficient modstandskraft.
Med den meget store udbredelse,  

 Listeria monocytogenes har, må det ligeledes formenes, at minimum  

 infektionsdosis må være af en vis størrelse selv hos svækkede individer og  

 formentlig ret høj hos raske personer.
 Karakteristika for Listeria monocytogenes.
Listeria monocytogenes kan formere sig ved temperaturer ned til 1 grad C,  

 dvs. at opbevaring af levnedsmidler på køl nedsætter væksthastigheden, men  

 forhindrer ikke vækst.
Som alle bakterier kræver den en vis vandaktivitet for  

 at kunne formere sig.
Lavt pH hindrer/nedsætter formeringsevnen, mens højere  

 pH ikke generer så meget.
Den er ikke toxin-producerende, det er derfor de  

 levende bakterier, som er potentielt sundhedsfarlige.
Pasteurisering af mælk  

 (opvarmning til 72 grader i mindst 15 sek.) bevirker sikkert drab af Listeria  

 monocytogenes.
I andre levnedsmidler afhænger varmeresistensen af  

 levnedsmiddelsammensætning, og i mange kødvarer må påregnes, at der skal  

 væsentlig højere tempeaturer til at sikre drab, f.eks. i niveauet 75-80  

 grader i centrum af varen.
Hvilke krav skal der stilles til levnedsmidler m.h.t. indhold af  

 Listeria monocytogenes? Principielt bør der ikke være Listeria monocytogenes i levnedsmidler til  

 direkte fortæring.
Et krav om dette må imidlertid for en række ubehandlede  

 levnedsmidlers vedkommende anses for urealistisk, jf. ovenanførte.
Ved konstatering af Listeria monocytogenes i levnedsmidler bør der  

 iværksættes sådanne tiltag, at man får nedbragt indholdet til 0 eller så tæt  

 på 0 som muligt.
Hvilke forholdsregler, der bør iværksættes afhænger såvel af  

 det konkrete fund som af den behandling, det pågældende levnedsmiddel  

 underkastes forud for fortæringen.
 Mulighed for opformering til risikoniveau afhænger af:
 1. Tidsinterval mellem produktion og fortæring.
 2. Opbevaringstemperatur.
 3. Levnedsmidlets egenskaber, f.eks.:
 Den sundhedsmæssige risiko er herudover afhængig af antal påviste  

 monocytogenes, samt om der senere foretages en bakteriedræbende behandling.
 Kriteriet for om et levnedsmiddel kan anses kun at indebære en  

 »acceptabel« risiko må baseres på, om levnedsmidlet på  

 fortæringstidspunktet, under normale opbevaringsomstændigheder for dette  

 levnedsmiddel, med stor sikkerhed kun indeholder et lille antal Listeria  

 monocytogenes.
 Ved »acceptabel« forstås, at sandsynligheden for at få  

 listeriose ved indtagelse af levnedsmidlet er minimal/uden reel betydning.
 Mulige tiltag ved fund af Listeria monocytogenes i et levnedsmiddel.
 Opklaring:
 1. Udvidet prøveudtagning til konstatering af problemets omfang.
 2. Gennemgang af produktionen efter HACCP-principper til  

 konstatering af problemets årsag.
 3. Påbud om tiltag til afhjælpning af problemet.
 Restriktioner:
 1. Produktionsstop.
 2. Meddelelse af delvis eller helt salgsstop for omhandlede  

 produkter.
 3. Tilbagekaldelse af distribuerede produkter.
 4. Krav om nedsættelse af holdbarhedsperioden og/eller  

 opbevaringstemperatur.
 Information:
 1. Til myndigheder.
 2. Til offentligheden.
 3. Internationale kontaktnet.
 Målsætning for indhold af Listeria monocytogenes i levnedsmidler:
Ud fra undersøgelser foretaget i forskellige lande kan det konstateres, at  

 Listeria monocytogenes hyppigt findes i begrænset antal i råvarer til  

 fremstilling af levnedsmidler samt i levnedsmidler, der fortæres i rå  

 tilstand.
Det må derofr forventes, at der i sådanne levnedsmidler kan påvises  

 Listeria monocytogenes i et begrænset antal.
 I levnedsmidler, der har været udsat for en listeriadræbende behandling,  

 f.eks. varmebehandling, må der ikke kunne påvises Listeria monocytogenes.
 Andre levnedsmidler må ikke i holdbarhedsperioden have et indhold af  

 Listeria monocytogenes, der er højere end baggrundsforekomsten for den  

 aktuelle levnedsmiddeltype, dog højst 50-100 pr. g (ml).
Overvågningsfrekvens for et givet levnedsmiddel fastsættes ud fra  

 forventet mulighed for at påvise Listeria monocytogenes og ud fra kendskabet  

 til opformeringsmuligheder i levnedsmidlet.
For levnedsmidler kendt for at  

 være listeriaholdige med gode opformeringsmuligheder, fastsættes således en  

 hyppig overvågning, hvor undersøgelser tilrettelæges under hensyntagen til  

 opformeringsmulighederne, herunder løbende egenkontrol i virksomheder.
 Tiltag, der skal foretages over for produktion, holdbarhedstid og  

 tilladelse til fortsat salg af Listeria monocytogenes-holdige levnedsmidler,  

 foretages efter følgende gruppeinddeling.
 1. Ubehandlede og let behandlede levnedsmidler, hvor  

 lavt indhold af Listeria monocytogenes kan forventes (jf. ovenstående).
Ved fund af Listeria monocytogenes pålægges producenten at  

 dokumentere, at levnedsmidlerne ikke i holdbarhedsperioden indeholder  

 Listeria monocytogenes udover hvad der kan forventes ud fra de anvendte  

 råvarer og det pågældende levnedsmiddels art og behandling.
Indholdet  

 (»baggrundsforekomsten«) må dog ikke overstige 50-100 pr. g.
 2. Levnedsmidler, som er varmebehandlede eller  

 underkastet en behandling med tilsvarende listeriadræbende effekt, og som  

 ikke er behandlede i emballagen eller er aseptisk pakkede efter behandling,  

 dvs. efterkontamination kan forekomme.
 Fund af Listeria monocytogenes indicerer et kontaminationsproblem, hvorfor  

 producenten pålægges, ved gennemgang af kritiske kontrolpunkter i  

 produktionen, i samarbejde med kontrolmyndigheden at afhjælpe problemet,  

 således at der ikke i holdbarhedsperioden ved undersøgelse af 5 prøver kan  

 påvises Listeria monocytogenes i nogen af disse ved en kvantitativ  

 bestemmelse med en følsomhed på 100 pr. gram.
 3. Levnedsmidler, der er varmebehandlede i emballagen  

 eller aseptisk pakkede efter varmebehandling.
Indhold af Listeria monocytogenes tyder på produktionssvigt enten med  

 hensyn til varmebehandling eller ved efterkontamination.
Dise levnedsmidler  

 er typisk langtidsholdbare og opbevares evt. ved stuetemperatur.
Fortsat  

 forhandling kan således ikke, uanset påvist antal Listeria monocytogenes,  

 accepteres.
Cirkulrende varer tilbagekaldes efter aftale med  

 Veterinærdirektoratet, og offentligheden meddeles i fornødent omfang om  

 forholdet.
 Producenten pålægges at dokumentere frihed for Listeria monocytogenes,  

 dvs. intet fund i 5 prøver a 25 gram, inden forhandling af efterfølgende  

 produktioner af omhandlede varer.
