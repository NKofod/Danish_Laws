 Resumé  



  

 En kvinde der led af epilepsi, fik dækket sine merudgifter til medicin.  

 Medicinen var en nødvendighed for at hun kunne arbejde og i øvrigt have en  

 velfungerende dagligdag.
Det sociale ankenævn afslog at fortsætte udbetaling af hjælp til  

 medicinudgifterne under henvisning til at sygdommen ikke havde en  

 tilstrækkelig  

 indgribende karakter i kvindens daglige tilværelse.
Den Sociale Ankestyrelse  

 afviste at tage sagen op til principiel behandling.
I sin udtalelse til  

 ombudsmanden henviste Ankestyrelsen til at der ved vurderingen af lovens  

 betingelse om vidtgående fysisk eller psykisk handicap skal tages hensyn til  

 hvorledes personens funktionsevne er  

  

 efter  

  

 behandling.
Ombudsmanden var ikke enig i Ankestyrelsens retsopfattelse.  

 Ombudsmanden mente at ordene "vidtgående fysisk eller psykisk  

 handicap" skal forstås sådan at vurderingen af handicappet skal  

 foretages  

 uafhængigt af den løbende eller varige behandling den pågældende er i.  

 Ombudsmanden henviste til at myndighedernes retsopfattelse førte til at  

 udgifter til medicin som gør en person symptomfri, ikke ville kunne dækkes,  

 hvorimod de samme udgifter for så vidt ville kunne dækkes hvis medicinen ikke  

 virkede efter hensigten.
Ombudsmanden henstillede derfor til ankenævnet at  

 sagen blev genoptaget, og at nævnet traf en ny afgørelse i lyset af det  

 anførte. (J.nr. 1996-1942-050).
Afslag på hjælp til medicinudgifter A klagede over at hun havde  

 fået afslag på fortsat hjælp efter bistandslovens § 48 til sine  

 medicinudgifter.
Det fremgik af sagens akter  

 at A var 36 år gammel og uddannet - og i arbejde som - civilingeniør.
A havde  

 haft epilepsi siden hun var 17 år, og havde tidligere fået dækket sine  

 merudgifter til medicin mod sygdommen efter bistandslovens § 48, stk. 3 og 4.
 Den 31. december 1994 udløb  

 A's sidste medicinbevilling, og A søgte derfor Frederiksberg Kommune om  

 fortsat  

 tilskud til medicinen.
 Den 25. januar 1995 skrev A's  

 læge følgende statusbedømmelse:
"Pt. velkendt af mig,  

 behandles og kontrolleres for epilepsi af overlæge (B) neuromed.afd.
KKHH med  

 t.
Sabrilex 500 mg 2x2 samt t tegretol 600 mg x 2. Medicinreguleringen  

 varetages udelukkende af ovennævnte." I statusbedømmelse af 31.  

 januar 1995 skrev overlæge, dr.med.
B følgende:
"Som svar på Deres  

 skrivelse kan man oplyse at ovenstående patient fortsat behandles med tabl.  

 Tegretol 1200 mg dgl. og tabl.
Sabrilex 4000 mg dgl.
Det er planen at behandle i  

 endnu 6 mdr. med denne dosis, hvorefter man tager stilling til om man  

 langsomt  

 kan udtrappe patienten af medicinen." I sagen foreligger desuden  

 erklæring af 3. februar 1987 fra reservelæge C, Rigshospitalet,  

 neuromedicinsk  

 afdeling; erklæring af 24. november 1989 fra læge D, Rigshospitalet, og  

 erklæring af 1. november 1991 fra overlæge, dr.med B, Hvidovre Hospital.
Den 24. marts 1995 gav Frederiksberg  

 Kommune A afslag på ansøgningen.
Kommunen skrev bl.a. følgende:
"Frederiksberg kommunes  

 Socialdirektorat beklager at der ikke fremover kan ydes økonomisk hjælp til  

 dækning af epilepsi medicin jfr. bistandslovens § 48 stk. 4 idet De ikke  

 opfylder de helbredsmæssige betingelser.
Der henvises til sm afgørelsen  

 87/94.
Derimod opfylder De, de  

 helbredsmæssige betingelser jfr. bistandslovens § 46a, som er  

 indtægtsbestemt.  

 I den forbindelse bedes De fremsende dokumentation for Deres indtægt samt  

 udgifter.
Herefter vil der blive taget stilling til om der kan ydes økonomisk  

 hjælp jfr. § 46a, er dette ikke tilfældet er De jfr. bistandslovens § 58  

 berettiget til dækning af udgiften, der overstiger kr. 300,00 pr.  

 måned." A klagede over afgørelsen til  

 Det Sociale Ankenævn for Københavns og Frederiksberg Kommuner.
I klagen skrev  

 A  

 bl.a. at hun var anfaldsfri på grund af den operation hun fik foretaget i  

 december 1993, og den medicin hun tog.
Dette var baggrunden for at A kunne  

 varetage et arbejde.
A vedlagde en oversigt over sine udgifter og indtægter.
Under sagens behandling i  

 ankenævnet oplyste A at hendes medicinforbrug var steget siden hun indgav  

 klagen til nævnet.
A opgjorde sit medicinforbrug til 950 kr. om måneden.  

 Endvidere bad hun ankenævnet om at sende hende til undersøgelse hos overlæge  

 B, neuromedicinsk afdeling, Hvidovre Hospital, med henblik på at ankenævnet  

 kunne få belyst hendes helbredsforhold nærmere.
 Nævnet indhentede  

 kontinuationsark fra neuromedicinsk afdeling, Hvidovre Hospital, for perioden  

 25. november 1994 til 12. marts 1996.
 Den 6. maj 1996 traf  

 ankenævnet følgende afgørelse i sagen:
 "Ankenævnet har ikke  

 fundet grundlag for at tilsidesætte Frederiksberg Kommune, Familieafdelingens  

 afslag på hjælp til egenbetaling af epilepsimedicin i.h.t. bistandsloven §  

 46a  

 og § 48 stk. 4.
 Ved afgørelsen har nævnet  

 lagt vægt på, at De i relation til § 46a med et rådighedsbeløb på kr. 5.100,  

 når udgift til bolig, fagforening, forsikring, telefon, befordring, pension  

 og  

 privat lån er betalt, selv skønnes at være i stand til at betale udgiften til  

 medicin uden derved at komme i trang.
 I relation til § 48, stk. 4  

 skønnes konsekvensen af Deres lidelse ikke at have en sådan indgribende  

 karakter i Deres daglige tilværelse, at lovbestemmelsens betingelser er  

 opfyldt.
 Ankenævnet tiltræder således  

 Frederiksberg Kommune, Familieafdelingens afgørelse.
..." Herefter klagede A til Den  

 Sociale Ankestyrelse som den 26. juni 1996 afviste at tage sagen op til  

 principiel behandling.
Den 25. juli 1996 skrev overlæge  

 ved neuromedicinsk afdeling, Hvidovre Hospital, dr.med.
B følgende erklæring  

 vedrørende A's sygdom og medicinering:
"Det attesteres hermed,  

 at ovenstående patient lider af epilepsi, som er en varig lidelse.
For denne  

 behandles hun med Lamotrigin (Lamictal) 500 mg daglig, og Vigabatrin  

 (Sabrilex)  

 4000 mg daglig.
Medicinen er livsnødvendig.  

 Patienten vil ikke kunne opretholde sit arbejde, hvis ikke hun behandles  

 regelmæssigt med disse medikamenter." Den 15. august 1996 klagede A  

 til mig.
A skrev bl.a. at hun tidligere havde haft konstante anfald og derfor  

 havde været afhængig af medicin siden 1980. Fra 1980 til 1994 dækkede A's  

 forskellige opholdskommuner hendes udgifter til medicin efter bistandslovens  

 §  

 48, stk. 3 (senere stk. 4). I december 1993 blev A opereret med henblik på at  

 blive anfaldsfri og fri for medicin.
Det havde dog ikke på noget tidspunkt  

 siden operationen været muligt at reducere medicinforbruget, og A var stadig  

 stærkt afhængig af sin daglige medicin.
A havde forsøgt at få myndighederne  

 til  

 at indhente yderligere lægelige oplysninger om hende, men havde gennem  

 aktindsigt - og ud fra oplysninger fra hendes læge - kunnet konstatere at  

 dette ikke var sket.
Det var alene i kraft af medicinen at A kunne opretholde  

 sit arbejde.
Sådan havde det været under hele sygdomsforløbet.
Der var ikke  

 sket ændringer i A's tilstand som kunne begrunde at hun ikke skulle have  

 dækket  

 udgifterne til medicin.
A fik stadig nogle krampeanfald på trods af den  

 medicinske behandling hun var i, og hendes medicinudgifter var ca. 1.200 kr.  

 pr. måned.
 Den 26. august 1996 bad jeg  

 Frederiksberg Kommune og Det Sociale Ankenævn for Københavns og Frederiksberg  

 Kommuner om at udtale sig i anledning af A's klage.
 Frederiksberg Kommune udtalte  

 den 5. september 1996 bl.a. følgende:
 "(A) har fra 1987 fået  

 bevilget hjælp i henhold til bistandslovens § 48, stk. 4 til betaling af  

 medicinudgifter på grund af epilepsi.
 Bevillingerne har været  

 tidsbegrænsede, således at man når bevillingen udløb, har genvurderet  

 hvorvidt  

 den pågældende fortsat opfyldte betingelserne for tildeling af denne ydelse.
 I forbindelse hermed har der  

 været indhentet medicinske vurderinger, ligesom Socialdirektoratets  

 lægekonsulenter har afgivet vurderinger i sagen.
 Disse har været følgende:
 Skrivelse af 3. februar 1987  

 fra Rigshospitalet, Neuromedicinsk Afdeling.
 Udtalelse af 15. juni 1987  

 fra almen lægekonsulent (E).
 Skrivelse af 17. oktober 1987  

 fra Rigshospitalet, Neuromedicinsk Afdeling.
 Skrivelse af 24. november  

 1989 fra Rigshospitalet, University Hospital.
 Skrivelse af 1. november 1991  

 fra Dr. med (B), Speciallæge i neuromedicin.
 Udtalelse af 13. november  

 1991, 25. november 1992 og 30. september 1993 fra almen medicinsk  

 lægekonsulent  

 (F).
 Statusbedømmelse af 25.  

 januar 1995 fra læge (G).
 Statusbedømmelse af 31.  

 januar 1995 fra Overlæge (B).
 Udtalelse af hhv. 28. februar  

 1995 og 9. marts 1995 fra almen lægekonsulent (H).
Den 23. marts 1995 besluttede  

 Socialdirektoratet at afslå at yde yderligere støtte til medicin og ved  

 afgørelsen er der bla. lagt vægt på at pågældendes situation synes at kunne  

 henføres til en tilsvarende sag, der var offentliggjort som SM 87 - 94." Den 19. september 1996  

 udtalte Det Sociale Ankenævn for Københavns og Frederiksberg Kommuner bl.a.  

 følgende:
 "For så vidt angår  

 afslaget efter bistandslovens §  

 46 a  

 skal Ankenævnet udtale, at der i ovennævntes klage af 15. august 1996 intet  

 er  

 anført, som kan begrunde en ændret vurdering af pågældendes økonomiske  

 mulighed  

 for selv at afholde egenandelen af medicinudgifterne.
 Med hensyn til afslaget efter  

 bistandslovens § 48, stk. 4, har ovennævnte bl.a. anført, at hun forgæves har  

 haft anmodet om indhentelse af fyldestgørende oplysninger fra hospitalet.
 Hertil skal bemærkes, at  

 Ankenævnet - således som det også fremgår af notat om sagens faktiske  

 oplysninger - til brug for sagens behandling fra Hvidovre Hospital har haft  

 indhentet kontinuationsark vedrørende perioden frem til 12. marts 1996.
Ankenævnets neuromedicinske  

 lægekonsulent har den 17. april 1996 udtalt følgende: 'Operativt behandlet  

 for  

 epilepsi uden tegn til psykisk eller organisk defekt.
Passende antiepileptisk  

 behandling giver anfaldsdækning.
Ingen svære invaliderende følger efter  

 indgreb  

 eller behandling.' På baggrund heraf og under  

 hensyn til SM 0-87-94 har det været og er det stadig Ankenævnets vurdering,  

 at  

 ovennævnte heller ikke er berettiget til hjælp til de omhandlede  

 medicinudgifter efter bistandslovens § 48, stk. 4.
Ankenævnet kan således  

 fortsat henholde sig til sin afgørelse af 6. maj 1996." Den 27. september 1996 indsendte  

 A sine bemærkninger til myndighedernes udtalelser.
A skrev bl.a. at hun havde  

 bedt ankenævnet om at indhente en udtalelse fra overlæge B.
Dette havde  

 ankenævnet  

 ikke gjort.
Med hensyn til de lægelige oplysninger Frederiksberg Kommune  

 henviste til i sin udtalelse, var der tale om gamle, ikke opdaterede  

 oplysninger.
Hvis A ikke fik sin medicin, ville hun være sengeliggende på et  

 hospital; medicinen måtte derfor betragtes som livsnødvendig.
 Den 23. oktober 1996 oplyste  

 A at hendes medicin var blevet forøget, og at dette havde medført en  

 merudgift  

 for hende på 120 kr. om måneden.
 Den 25. juni 1997 bad jeg Den  

 Sociale Ankestyrelse og Socialministeriet om at udtale sig om myndighedernes  

 fortolkning af bistandslovens § 48, stk. 4, i relation til A's sag og til SM  

 O-87-94.
 Ankestyrelsen udtalte bl.a.  

 følgende den 30. juli 1997:
"Baggrunden for Deres  

 henvendelse er en konkret sag, hvor en kvinde i kommunen og det sociale  

 ankenævn har fået afslag på fortsat hjælp til dækning af medicinudgifter til  

 epilepsimedicin.
Begge myndigheder har henvist til Ankestyrelsens afgørelse  

 af  

 SM-O-87-94.
 Det er korrekt som gengivet i  

 brevet fra ombudsmanden, at Ankestyrelsen i denne sag fandt, at ansøgeren,  

 som  

 led af epilepsi ikke var berettiget til støtte til epilepsimedicin som en  

 merudgift ved forsørgelsen.
Ankestyrelsen begrundede  

 afgørelsen med, at ansøgeren som epileptiker var omfattet af den personkreds,  

 der er nævnt i Socialministeriets bekendtgørelse nr. 863 af 11. december 1986  

 som ændret ved bekendtgørelse nr. 449 af 24. juni 1987 om afgrænsning af  

 personkredsen efter bistandslovens § 48, stk. 4. Men det er tillige en  

 betingelse for støtte efter bistandslovens § 48, stk. 4, at der skal være  

 tale  

 om et vidtgående fysisk eller psykisk handicap.
Ved et vidtgående handicap  

 forstås et handicap, hvis konsekvens for den enkelte er af meget indgribende  

 karakter i den daglige tilværelse, og som medfører, at der ofte må sættes ind  

 med betydelige hjælpeforanstaltninger for at opnå en tilnærmelsesvis normal  

 tilværelse, jf. pkt. 39 i Socialministeriets vejledning af 3. juli 1987 om  

 hjælp efter bistandslovens § 48.
 Da ansøgeren var symptomfri  

 og velfungerende på den beskrevne behandling, fandt Ankestyrelsen ikke, at  

 hun  

 havde et vidtgående handicap, og ansøgeren var derfor ikke berettiget til  

 støtte.
Det fremgik af de lægelige  

 oplysninger i sagen, at personen fortsat havde et behov for medicin, men at  

 hun  

 var fuldstændig velfungerende og symptomfri i behandling.
Udgiften til  

 medicin  

 udgjorde ca. kr. 85 pr. måned.
 Ifølge bistandslovens § 48,  

 stk. 4 er Socialministeren bemyndiget til at foretage den nærmere afgrænsning  

 af personkredsen.
 Dette er sket med  

 Socialministeriets bek. 863 af 11. december 1986 som ændret ved bek. nr. 449  

 af  

 24. juni 1987. Der kan herefter ydes dækning til merudgifter ved forsørgelsen  

 af følgende grupper af personer med vidtgående fysiske eller psykiske  

 handicap:  

 åndssvage, sindslidende, epileptikere, vanføre, herunder personer med  

 respirationsinsufficiens,  

 talelidende, blinde og svagsynede samt døve og tunghøre.
 Det er Ankestyrelsens  

 opfattelse, at man for at høre under personkredsen, som er nævnt i  

 bekendtgørelsen, dels skal have en af diagnoserne, som er nævnt heri, dels  

 skal have et vidtgående handicap.
 Ankestyrelsen finder, at der  

 ved et vidtgående handicap må forstås et handicap, hvis konsekvenser for den  

 enkelte er af meget indgribende karakter i den daglige tilværelse, og som  

 medfører, at der ofte må sættes ind med betydelige hjælpeforanstaltninger for  

 at opnå en tilnærmelsesvis normal tilværelse jf. punkt 39 i  

 Socialministeriets  

 vejledning af 3. juli 1987 om hjælp efter bistandslovens § 48. Det vil bero  

 på  

 en konkret vurdering i hvert tilfælde, om der er tale om et vidtgående  

 handicap.
 Ankestyrelsen har i  

 SM-O-87-94 fundet, at en velbehandlet, symptomfri og velfungerende epilepsi  

 ikke kunne betegnes som et vidtgående handicap i § 48, stk. 4's forstand.
 Ved vurderingen af om der  

 foreligger et vidtgående fysisk eller psykisk handicap skal der således efter  

 Ankestyrelsens opfattelse tages hensyn til hvorledes personens funktionsevne  

 er  

 efter behandling, herunder medicinering.
Det er fortsat muligt i  

 sådanne tilfælde at søge hjælp til medicin efter bistandslovens § 58 med en  

 egen betaling på 300 kr./måned eller efter bistandslovens § 46a, hvis  

 vedkommende  

 er i økonomisk trang." Socialministeriet tilsluttede  

 sig i brev af 18. august 1997 Ankestyrelsens udtalelse.
Ombudsmandens udtalelse "Jeg har koncentreret min undersøgelse om den del af myndighedernes  

 afgørelser der vedrører bistandslovens § 48, stk. 4.
 Bestemmelsen har følgende ordlyd, jf. lovbek. nr. 1024 af 13. december 1994  

 optrykt med samme ordlyd i lovbek. nr. 110 af 26. februar 1996:
   

  

 § 48.
'  

  

 Stk. 4  


.  

  

 Personer med et vidtgående fysisk eller psykisk handicap, der har ophold i  

 eget hjem, har ret til at få dækket de nødvendige merudgifter ved  

 forsørgelsen, der er en følge af handicappet.
Personer, som er døvblinde, har  

 herudover ret til i fornødent omfang at få hjælp af en særlig kontaktperson.  

 Socialministeren fastsætter regler om afgrænsningen af den personkreds, der  

 har ret til bistand.' Forarbejderne til lovens § 48, stk. 4, indeholder ikke en nærmere definition  

 af eller forklaring på hvordan udtrykket 'vidtgående fysisk eller psykisk  

 handicap' skal forstås.
 I Socialministeriets bek. nr. 863 af 11. december 1986 som er ændret ved bek.  

 nr. 449 af 24. juni 1987, er følgende fastsat om personkredsen:
'  

  

 § 1.  

  

 Hjælp til dækning af merudgifter ved forsørgelsen kan ydes til følgende  

 grupper af personer med vidtgående fysiske eller psykiske handicap:åndssvage,  

 sindslidende, epileptikere, vanføre, herunder personer med  

 respirationsinsufficiens, talelidende, blinde og svagsynede samt døve og  

 tunghøre.' I Socialministeriets vejledning nr. 104 af 3. juli 1987, pkt. 2, om hjælp  

 efter bistandslovens § 48 står bl.a. følgende:
'  

  

 Formålet med § 48 2  


....
 Formålet med bestemmelsen er  

 gennem ydelse af hjælp at medvirke til, at personer med handicap kan forblive  

 i  

 eget hjem, og at familien kan leve så normalt som muligt på trods af og med  

 handicappet. ...
De ydelser, der er tale om  

 efter § 48, er som nævnt merudgifter ved forsørgelsen, dvs. udgifter, som den  

 pågældende ikke ville have haft, hvis der ikke havde været tale om et  

 handicap.' Vejledningens pkt. 39 har  

 følgende ordlyd:
'  

  

 Om 'vidtgående handicap' 39  


.  

  

 Udtrykket vidtgående  

 handicap betyder i denne forbindelse, at der skal være tale om en vedvarende,  

 dvs. langvarig lidelse, hvis konsekvenser for den enkelte er af meget  

 indgribende karakter i den daglige tilværelse, og som medfører, at der ofte  

 må  

 sættes ind med betydelige hjælpeforanstaltninger for at opnå en  

 tilnærmelsesvis  

 normal tilværelse.
 Den pågældende vil som regel  

 være berettiget til invaliditetsydelse og evt. pleje- eller bistandstillæg  

 efter pensionslovgivningen.
Det beror på en konkret  

 vurdering i det enkelte tilfælde, om en person har et vidtgående handicap.' Efter bistandslovens § 48,  

 stk. 4, kan der ydes økonomisk hjælp til personer der opholder sig i eget  

 hjem,  

 og som har et vidtgående fysisk eller psykisk handicap.
Hjælpen består i  

 dækning af de merudgifter ved forsørgelsen der er en følge af handicappet,  

 f.eks. udgifter til medicin.
 Socialministeriet har i den  

 bekendtgørelse der er nævnt ovenfor, nærmere afgrænset den personkreds der -  

 når lovens øvrige betingelser er opfyldt - kan få hjælp efter lovens § 48,  

 stk. 4. Det er heri udtrykkeligt fastslået at epileptikere er omfattet af  

 personkredsen.
Den Sociale Ankestyrelse og  

 Socialministeriet har i udtalelserne til mig givet udtryk for den opfattelse  

 at  

 der ved vurderingen af om der er tale om et vidtgående fysisk eller psykisk  

 handicap - altså om der kan ydes hjælp efter lovens § 48, stk. 4 - skal tages  

 hensyn til hvordan personens funktionsevne er  

  

 efter  

  

 behandling, herunder medicinering.
Ankestyrelsen og Socialministeriet  

 har således anført at en velbehandlet epilepsi der gør personen symptomfri,  

 ikke vil kunne betegnes som et vidtgående handicap i lovens forstand.
 Jeg kan ikke tilslutte mig  

 denne retsopfattelse.
Jeg er for så vidt enig med  

 Ankestyrelsen og Socialministeriet i at personer med en af de opregnede  

 lidelser i bekendtgørelsen ikke uden videre tillige kan anses for at have et  

 vidtgående fysisk eller psykisk handicap i lovens forstand.
Dette bygger på  

 en  

 konkret vurdering i hvert enkelt tilfælde.
 Det afgørende spørgsmål er  

 imidlertid på hvilket grundlag vurderingen af om der foreligger et vidtgående  

 fysisk eller psykisk handicap, skal foretages.
 Det er efter min mening mest  

 nærliggende at forstå ordene 'vidtgående fysisk eller psykisk handicap' i  

 lovens § 48, stk. 4, sådan at vurderingen af handicappet skal foretages  

 uafhængigt af den løbende (eller varige) behandling den pågældende er i, til  

 afhjælpning af handicappet; jf. herved også at bestemmelsen omhandler 'følger  

 af handicappet'. Ankestyrelsens og Socialministeriets forståelse af  

 bestemmelsen  

 har efter min opfattelse ikke støtte i bestemmelsens ordlyd, ligesom der  

 heller  

 ikke er noget i lovens forarbejder der kan anføres til støtte for  

 myndighedernes retsopfattelse.
De administrative  

 bestemmelser i ministeriets bekendtgørelse og i vejledningen kan efter min  

 opfattelse heller ikke anføres til støtte for en retsopfattelse vedrørende  

 forståelsen af 'vidtgående fysisk eller psykisk handicap' der er afvigende  

 fra  

 lovens forståelse af udtrykket.
Jeg henviser herved til det almindelige  

 legalitetsprincip.
 Ankestyrelsens og Socialministeriets  

 antagelse om at vurderingen af handicappet skal foretages  

  

 efter  

  

 behandling, herunder medicinering, harmonerer dårligt med  

 formålet med lovens § 48, stk. 4 - som også er omtalt i vejledningen -  

 hvorefter  

 personer med handicap skal have hjælp så de kan leve så normalt som muligt på  

 trods af og med handicappet.
Endelig henviser jeg til at  

 myndighedernes retsopfattelse fører til at merudgifter til epilepsimedicin  

 som  

 gør en epileptiker symptomfri, ikke vil kunne dækkes efter lovens § 48, stk.  

 4, hvorimod de samme udgifter for så vidt ville kunne dækkes hvis medicinen  

 ikke (eller kun delvis) virkede efter hensigten.
Dette resultat forekommer  

 mig  

 uholdbart uden støtte i loven eller dens forarbejder.
Sammenfattende mener jeg  

 således ikke at der som anført af Ankestyrelsen og Socialministeriet er  

 holdepunkter for at fortolke lovens § 48, stk. 4, sådan at medicineringen af  

 personen skal indgå i vurderingen af om der er tale om et vidtgående fysisk  

 eller psykisk handicap.
En epilepsilidelse skal således ikke være  

 symptomgivende  

 for at der kan ydes hjælp til medicinudgifter efter lovens § 48, stk. 4, når  

 symptomfriheden netop skyldes medicineringen.
Jeg kan på den baggrund heller  

 ikke tilslutte mig indholdet af SM 0-87-94.
 Jeg har gjort Den Sociale Ankestyrelse  

 og Socialministeriet bekendt med min opfattelse.
Det fremgår af oplysningerne  

 i sagen at De er epileptiker, og at Deres lidelse er varig.
Jeg må endvidere  

 ud  

 fra oplysningerne i sagen lægge til grund at den medicin De får, er  

 livsnødvendig for Dem.
På trods af den medicinske behandling De er i, får De  

 stadig ind imellem krampeanfald.
De kan kun opretholde Deres arbejde i kraft  

 af den medicin De får hver dag.
Deres månedlige udgifter til epilepsimedicin  

 er  

 senest oplyst til at være ca. 1.320 kr.
 Det er derfor min opfattelse  

 at De er omfattet af den personkreds der er berettiget til at få dækket  

 merudgifterne ved forsørgelsen efter bistandslovens § 48, stk. 4.
På denne baggrund har jeg  

 henstillet til Det Sociale Ankenævn for Københavns og Frederiksberg Kommuner  

 at  

 genoptage sagen og træffe en ny afgørelse i lyset af det jeg har anført.
Jeg  

 har bedt ankenævnet underrette mig om afgørelsen.
..." Det Sociale Ankenævn for  

 Københavns og Frederiksberg Kommuner meddelte mig senere at nævnet havde  

 truffet afgørelse om at A var berettiget til fortsat hjælp til  

 medicinudgifter,  

 da vurderingen af betingelsen 'vidtgående fysisk eller psykisk handicap' i  

 bistandslovens § 48, stk. 4, skal foretages uafhængigt af den løbende eller  

 varige behandling og A's epilepsimedicin var livsnødvendig for A og afgørende  

 for at hun kunne opretholde sit arbejde og i øvrigt være velfungerende.
 Jeg meddelte ankenævnet at  

 jeg tog den nye afgørelse til efterretning og ikke foretog mig mere i sagen.
