Rejse- og befordringsgodtgørelse Ligningsrådets anvisninger ikke fulgt.
 Reference:
LL § 9 LV 1998.A.B.1.7.2.
 A klagede for indkomståret 1994 over, at skatteankenævnet  

 havde anset udbetalt  befordrings- pg rejsegodtgørelse, 83.875 kr.,  

 for skattepligtig personlig indkomst, og samtidig anset ham for berettiget  

 til fradrag for befordring efter efter ligningslovens § 9 C med 20.620 kr.  

 samt fradrag for handelsrejsende, 5.700 kr.
 Det fremgik af sagen, at klageren i det pågældende  

 indkomstår var ansat som sælger i B A/S i et tilknyttet selskab C  

 Aps, hvor han havde en lønindtægt på 107.915 kr. og modtog  

 befordrings- og rejsegodtgørelse med ialt 83.875 kr.
Told- og Skatteregionen havde foretaget arbejdsgiverkontrol i firmaet og i  

 den forbindelse konstateret, at virksomheden ikke havde fulgt  

 Ligningsrådets afregningsregler i forbindelse med udbetaling af  

 skattefri kørselsgodtgørelse og skattefri  

 rejsegodtgørelse, jf.
Told- og Skattestyrelsens cirkulære 1993 -  

 23. Det var oplyst, at udbetalingerne var foretaget som a contoudbetalinger  

 med lige store månedlige beløb uden månedlig afregning.  

 Der var i stedet sket regulering af udbetalt skattefri godtgørelse 1 -  

 2 gange årligt.
 Told- og skatteregionens afgørelse havde været indbragt for  

 Told- og Skattestyrelsen, der 30. januar 1996 havde stadfæstet  

 regionens afgørelse for så vidt angik pålæggelse af  

 pligt for arbejdsgiveren til at indeholde A-skat og arbejdsmarkedsbidrag af  

 den udbetalte befordrings- og rejsegodtgørelse, jf. ligningslovens §  

 9, stk. 5.
Skatteankenævnet havde i overensstemmelse hermed anset den udbetalte  

 befordrings- og rejsegodtgørelse, ialt 83.875 kr., for skattepligtig  

 som personlig indkomst.
Nævnet havde samtidig anset klageren for  

 berettiget til fradrag for befordring efter ligningslovens § 9 C med 20.620  

 kr. samt til fradrag for handelsrejsende for 114 dage a 50 kr.
 Skatteankenævnet havde i den forbindelse anført, at de  

 fremsendte køresedler ikke kunne danne grundlag for at anse de  

 modtagne godtgørelser for at være skattefri, jf. ligningslovens  

 § 9.
Nævnet havde endvidere anført, at køresedlerne  

 på grund af de påpegede uoverensstemmelser ikke uden korrektioner  

 kunne anvendes til beregning af befordringsfradrag efter ligningslovens § 9  

 C.
Nævnet havde antaget, at den gennemsnitlige daglige kørsel  

 havde udgjort 100 km, og fradraget var herefter beregnet med udgangspunkt  

 heri reduceret med 24 km, jf. ligningslovens § 9 C.
 Skatteankenævnet havde ikke antaget, at der var kørt mere end  

 100 km på alle arbejdsdage, og fradrag for handelsrejsende var derfor  

 alene beregnet for halvdelen af arbejdsdagene eller 114 dage.
Klagerens revisor havde henvist til en ikke offentliggjort  

 landsskatteretteretskendelse af 24. februar 1998 vedrørende en  

 sælger, der havde fået udbetalt kørselsgodtgørelse  

 a conto uden månedlig afregning.
Retten anførte, at man i den  

 konkrete sag var betænkelig ved at fastslå, at der var sket en  

 sådan tilsidesættelse af reglerne i ligningslovens § 9, stk. 5,  

 2. pkt., at der var grundlag for at anse de udbetalte godtgørelser for  

 skattepligtige.
Revisoren havde i den forbindelse gjort gældende, at  

 klagerens sag var analog med den nævnte sag.
Revisoren havde endvidere henvist til en anden ikke offentliggjort  

 landsskatteretskendelse af 21- juni 1999 vedrørende en sælger  

 ansat i det samme firma som klageren, der ligeledes havde fået udbetalt  

 kørselsgodtgørelse som a contoudbetalinger med lige store  

 månedlige beløb uden månedlig afregning.
Der var i stedet  

 sket regulering af udbetalt skattefri godtgørelse 1 - 2 gange  

 årligt.
 Revisoren havde endvidere anført, at klageren i mange år  

 havde kørt som sælger i B A/S og i den forbindelse stillet sin  

 egen bil til rådighed.
I forbindelse med at reglerne blev ændret i 1994, indgik klageren en  

 aftale med arbejdsgiveren om godtgørelse for erhvervsmæssig  

 kørsel i egen bil efter satserne for skattefri  

 kørselsgodtgørelse.
Da man kendte det årlige  

 kørselsbehov, blev det aftalt, at man udbetalte et månedligt  

 beløb på 7.000 kr. til a contodækning af kørslen  

 samt udedage.
Kørebøgerne blev indgivet til arbejdsgiveren hver  

 måned til kontrol og regulering af a contobeløb, hvis det ikke  

 svarede til det skønnede antal kilometer ved årets start.  

 Klageren havde i 1994 modtaget 11.030 kr. mere som skattefrie  

 godtgørelser end der fremgik af kørebøgerne, hvilket  

 skyldtes en regnefejl i selskabets bogholderi.
Klageren havde ikke  

 tilbagebetalt det for meget udbetalte.
 Revisoren gjorde derfor gældende, at den skattepligtige indkomst  

 skulle forhøjes med det for meget udbetalte  

 godtgørelsesbeløb, 11.030 kr.
 Revisoren havde under henvisning til, at skatteankenævnet havde  

 anført, at klagerens køresedler ikke kunne danne grundlag for  

 at anse de modtagne godtgørelser for skattefri, gjort gældende,  

 at dette skyldtes, at en sælger, der besøgte flere kunder om  

 dagen i en by og dens omegn, ikke kun kørte fra et punkt til et andet,  

 men at der også var en del intern kørsel i den by eller omegn,  

 som havde været målet for besøget.
 Landsskatteretten udtalte:
 Efter ligningslovens § 9, stk. 5, var godtgørelser, der udbetaltes  

 af arbejdsgiveren udgifter, som en lønmodtager påførtes  

 som følge af arbejdet, medregnes ved indkomstopgørelsen.
Dette gjaldt dog ikke godtgørelse for rejse- og  

 befordringsudgifter, såfremt godtgørelsen ikke oversteg satser,  

 der var fastsat af Ligningsrådet.
Godtgørelsen var i så  

 fald skattefri.
Det fremgik af punkt 2.2. i Told- og Skattestyrelsens cirkulære,  

 1993 - 23, der var udstedt i medfør af ovennævnte bestemmelse,  

 at det var en forudsætning for udbetaling af skattefri  

 befordringsgodtgørelse, at arbejdsgiveren førte kontrol med  

 antallet af kørte kilometer.
Faste månedlige eller årlige  

 befordringsgodtgørelser blev medregnet ved  

 indkomstopgørelsen.
Landsskatteretten bemærkede, at bestemmelsen i ligningslovens § 9  

 havde været administreret således, at det for så vidt angik  

 befordringsgodtgørelse havde været en forudsætning for  

 skattefrihed, at der i overensstemmelse med ligningsvejledningens angivelser  

 ikke skete udbetaling af faste månedlige eller årlige  

 beløb, der var fastsat uafhængig af kørte kilometer.
Det  

 var pålagt arbejdsgiveren at kontrollere, at der blev afregnet på  

 grundlag af Ligningsrådets satser i forhold til kilometetertallet.
Af  

 forarbejderne til bestemmelsen fremgik, at reglerne forudsattes administreret  

 i overensstemmelse med Ligningsrådets anvisninger.
Ved  

 bedømmelsen af det foreliggende tilfælde måtte det  

 lægges til grund, at der ikke var sket justeringer af klagerens  

 kørselsbehov i årets løb, ligesom det måtte  

 lægges til grund, at der ej heller var sket reguleringer af for meget  

 udbetalt kørselsgodtgørelse i årets løb, idet det  

 for meget udbetalte beløb, 11.030 kr., ikke var tilbagebetalt.
 Landsskatteretten fandt herefter ikke grundlag for at ændre de  

 påklagede ansættelser af personlig indkomst og fradrag for  

 befordring, der herefter blev stadfæstet.
 Hvad angik fradrag for handelsrejsende fandt Landsskatteretten ej heller i  

 sagens oplysninger grundlag for at ændre ansættelsen, der derfor  

 blev stadfæstes.
