 AssurandørSocietetet rejste spørgsmålet om, hvorvidt forsikringsselskabers  

 tilbagesalg af stjålne effekter til private forsikringstagere kan anses som  

 et momspligtigt salg.
Det er almindelig kutyme inden for forsikringsbranchen at tilbyde den  

 skadelidte forsikringstager tilvejebragte effekter, inden der sker salg til  

 trediemand.
Tilbudet gives mod, at sikrede tilbagebetaler det modtagne  

 erstatningsbeløb til forsikringsselskabet.
Accepteres tilbudet af  

 forsikringstageren, stilles parterne som om, forsikringsbegivenheden ikke var  

 sket.
 Departementet traf afgørelse om, at i de tilfælde, hvor en  

 forsikringstager tilbagebetaler hele det udbetalte erstatningsbeløb ved  

 overtagelse af den tilvejebragte effekt, anses dette ikke som et momspligtigt  

 salg, men som en annullation af forsikringssagen.
Tilbagebetales kun en del af det modtagne erstatningsbeløb som følge af,  

 at den tilvejebragte effekt er blevet beskadiget, anses dette ligeledes som  

 en annullation af forsikringssagen og ikke som et momspligtigt salg.
Det er  

 dog en forudsætning, at dokumenterede værdiforringelser og øvrige  

 omkostninger svarer til den resterende del af det udbetalte erstatningsbeløb.
