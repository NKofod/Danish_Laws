(Til amtskommunerne, Københavns og  

 Frederiksberg kommuner samt forstanderne for enkeltfagskurserne) Tilrettelæggelsesformerne (eet og/eller 2-årigt forløb) for  

 enkeltfagkursernes hf-undervisning er anført i bekendtgørelse nr. 304 af 3.  

 juni 1984 om højere forberedelseseksamen § 12 stk. 2-4.
 Der har imidlertid vist sig behov for at tilbyde mere koncentrerede forløb  

 i nogle fag end de i bekendtgørelsen anførte 1-årige forløb.
 Direktoratet meddeler derfor i medfør af bekendtgørelsens § 40 stk. 2  

 enkeltfagskursernes tilladelse til at tilbyde undervisning med følgende  

 afvigelser fra bekendtgørelsens bestemmelser vedrørende tilrettelæggelse.
Fællesfagene religion, tysk, samfundsfag, geografi, biologi og matematik  

 samt tilvalgsfagene samfundsfag, biologi, kemi, datalære og psykologi kan fra  

 1. august 1985 tilbydes som forløb tilrettelagt over eet semester med de i  

 bekendtgørelsens § 12 anførte timetal.
Undervisning tilrettelagt over eet  

 semester kan tilbydes både i efterårssemestret og i forårssemestret.
Som  

 konsekvens heraf afholdes eksamen i december -januar for de kursister, der  

 afslutter undervisningen i de ovenfor nævnte fag i efterårssemestret.
Direktoratet gør opmærksom på, at tilrettelæggelse af undervisningen over  

 et halvt år ikke skal betragtes som en ekstraordinær foranstaltning.
Tilbudt  

 undervisning med denne tilrettelæggelsesform indgår i amtskommunernes samlede  

 undervisningstilbud på enkeltfagområdet.
Der gælder samme regler med hensyn til optagelse og studievejledning m.v.  

 som for øvrige enkeltfagundervisning.
Tilsvarende gælder vilkårene for  

 holdoprettelse, jvf. bekendtgørelse nr. 338 af 11. juli 1983 om  

 prøveforberedende enkeltfagsundervisning for voksne § 12 stk. 2-5. Tilbudt  

 undervisning over eet semester opføres ligesom anden tilbudt undervisning på  

 amtskommunens oversigt over tilbudte fag, der fremsendes til direktoratet  

 senest 1. maj forud for kursusårets begyndelse.
 P.d.v.
