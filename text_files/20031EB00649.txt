Beretning afgivet af Retsudvalget den 17. august 2004 Beretning over Forslag til folketingsbeslutning om meddeleret for  

 offentligt ansatte Forslag til folketingsbeslutning om fremme af offentligt ansattes deltagelse  

 i den offentlige debat [begge af  

 Aage Frandsen (SF) og Anne Baastrup (SF)] 1. Udvalgsarbejdet Beslutningsforslagene blev fremsat den 7. november 2003 og var  

 til 1. behandling den 30. januar 2004. Beslutningsforslagene blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslagene i 2 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Roskilde Kommune.
Justitsministeren har over for  

 udvalget kommenteret den skriftlige henvendelse.
Spørgsmål Udvalget har stillet 1 spørgsmål på B 39 og 3 spørgsmål på B 40  

 til justitsministeren til skriftlig besvarelse, som denne har besvaret.
Nedsættelse af sagkyndigt udvalg Justitsministeren har oplyst, at regeringen på baggrund af de to  

 beslutningsforslag har besluttet at anmode det udvalg, der med professor, dr.  

 jur.
Jens Peter Christensen som formand blev nedsat i 2003 med henblik på at  

 behandle en række spørgsmål om embedsmænds rådgivning og bistand til  

 regeringen  

 og dens ministre, om at behandle de spørgsmål, der er omtalt i  

 beslutningsforslagene.
Der henvises herom til det af justitsministeren  

 oversendte kommissorium (bilag 2 til beretningen). Det fremgår bl.a. heraf,  

 at  

 udvalgets betegnelse ændres til Udvalget om offentligt ansattes ytringsfrihed  

 og meddeleret, og at der foretages ændringer i udvalgets sammensætning.
2. Politiske bemærkninger Udvalget tager med tilfredshed regeringens nedsættelse af det  

 sagkyndige udvalg til efterretning.
Dansk Folkeparti bemærker herudover, at Dansk Folkeparti finder  

 intentionerne i B 39 gode og ser frem til resultatet af det sagkyndige  

 udvalgs  

 arbejde.
Dansk Folkeparti kan derimod ikke umiddelbart støtte B 40, men  

 henviser til, at alle  også offentligt ansatte  har en  

 grundlovssikret ret  

 til at ytre sig.
Dansk Folkeparti har dog intet imod, at også dette emne  

 bliver  

 omfattet af det sagkyndige udvalgs arbejde.
P. u. v.  

  

 Anne Baastrup  

  

 formand Bilag 1 Oversigt over bilag vedrørende B 39 Bilagsnr.
Titel 1 Uddrag fra »Offentlighed i det offentlige« af Tim  

 Knudsen: Sammenligning af dansk og svensk offentlighed i forvaltning 2 Spm. 1, om det er korrekt, at politiet i Varde har  

 registreret telefonopringninger til den lokale Radio Charlie, til  

 justitsministeren 3 Meddelelse om udvalgsbehandlingen indtil videre 4 Svar på spm. 1, om er det korrekt, at politiet i Varde  

 har registreret telefonopringninger til den lokale Radio Charlie, fra  

 justitsministeren 5 Kommissorium for Udvalget om offentligt ansattes  

 ytringsfrihed og meddeleret, fra justitsministeren 6 Udkast til beretning over B 39 og B 40 Oversigt over bilag vedrørende B 40 Bilagsnr.
Titel 1 Uddrag fra Forvaltningsret  Offentligt ansattes  

 ytringsfrihed 2 Henvendelse af 16/1-04 fra Roskilde Kommune 3 Spm. 1 om kommentar til henvendelsen af 16/1-04 fra  

 Roskilde Kommune, til justitsministeren Spm. 2 om, hvordan ministeren vurderer sagsforløbet som  

 beskrevet af Roskilde Kommune i forhold til gældende retstilstand om  

 offentligt ansattes ytringsfrihed, til justitsministeren 4 Meddelelse om udvalgsbehandlingen indtil videre 5 Svar på spm. 1 om kommentar til henvendelsen af 16/1-04  

 fra Roskilde Kommune, fra justitsministeren Svar på spm. 2 om, hvordan ministeren vurderer  

 sagsforløbet som beskrevet af Roskilde Kommune i forhold til gældende  

 retstilstand om offentligt ansattes ytringsfrihed, fra justitsministeren 6 Spm. 3 om kommentar til artikel i JyskeVestkysten  

 20/6-04: »Fyringssag presser kommune«, til justitsministeren 7 Kommissorium for Udvalget om offentligt ansattes  

 ytringsfrihed og meddeleret, fra justitsministeren 8 Udkast til beretning over B 39 og B 40 9 Svar på spm. 3 om kommentar til artikel i JyskeVestkysten  

 20/6-04: »Fyringssag presser kommune«, fra justitsministeren Bilag 2 Kommissorium for Udvalget om offentligt  

 ansattes ytringsfrihed og meddeleret Justitsministeren har den 22. juni 2004 oplyst følgende:
 Folketinget behandlede den 30. januar 2004 beslutningsforslag B  

 39 om meddeleret for offentligt ansatte og beslutningsforslag B 40 om fremme  

 af  

 offentligt ansattes deltagelse i den offentlige debat.
Ved behandlingen af beslutningsforslagene har der været bred  

 opbakning blandt Folketingets partier til at anmode det udvalg, der med  

 professor, dr. jur.
Jens Peter Christensen som formand blev nedsat i 2003 med  

 henblik  

 på at behandle en række spørgsmål om embedsmænds rådgivning og bistand til  

 regeringen og dens ministre, om at behandle de spørgsmål, der er omtalt i  

 beslutningsforslagene.
På den baggrund vil Justitsministeriet nu anmode udvalget om at  

 behandle de pågældende spørgsmål.
I den forbindelse vedlægges til orientering  

 udvalgets kommissorium.
Heri er udvalgets opgaver og sammensætning nærmere  

 beskrevet.
 Kommissorium for Udvalget om  

 offentligt ansattes ytringsfrihed og meddeleret.
1. Indledning Folketinget behandlede den 30. januar 2004 beslutningsforslag B  

 39 om meddeleret for offentligt ansatte og beslutningsforslag B 40 om fremme  

 af  

 offentligt ansattes deltagelse i den offentlige debat.
Begge  

 beslutningsforslag  

 er fremsat af SF.
 I beslutningsforslag B 39 opfordres regeringen til at fremsætte  

 lovforslag om indførelse af en meddeleret for offentligt ansatte i tilfælde  

 af  

 uredelighed i den offentlige forvaltning og åbenbart misbrug af offentlige  

 midler.
 Beslutningsforslag B 40 opfordrer  med henblik på at fremme  

 offentligt ansattes deltagelse i den offentlige debat  regeringen til  

 at  

 fremsætte lovforslag om en lovfæstelse af offentligt ansattes ytringsfrihed  

 og  

 til at tage nødvendige og relevante initiativer til at fremme en målsætning i  

 den offentlige forvaltning om, at offentligt ansatte i væsentligt større  

 omfang  

 end i dag deltager aktivt i den offentlige debat.
På baggrund af de 2 beslutningsforslag har regeringen besluttet  

 at anmode det udvalg, der med professor, dr. jur.
Jens Peter Christensen som  

 formand blev nedsat i 2003 med henblik på at behandle en række spørgsmål om  

 embedsmænds rådgivning og bistand til regeringen og dens ministre, om at  

 behandle de spørgsmål, der er omtalt i beslutningsforslagene, jf. pkt. 2  

 umiddelbart nedenfor.
2. Udvalgets opgaver 2.1. Udvalget skal beskrive de gældende regler om offentligt  

 ansattes ytringsfrihed.
I denne beskrivelse skal bl.a. indgå grundlovens og  

 Den  

 Europæiske Menneskerettighedskonventions bestemmelser om ytringsfrihed,  

 retspraksis samt udtalelser fra Folketingets Ombudsmands praksis om  

 offentligt  

 ansattes ytringsfrihed.
 Udvalget skal i den forbindelse også i fornødent omfang inddrage  

 andre praktiske erfaringer med anvendelsen og forvaltningen af offentligt  

 ansattes ytringsfrihed, herunder om muligt erfaringer der mere generelt kan  

 være med til at belyse, om det kan have karrieremæssige virkninger mv. for  

 offentligt  

 ansatte at benytte deres ytringsfrihed.
 På baggrund af sin beskrivelse af de gældende regler skal  

 udvalget vurdere, om der er behov for en yderligere lovfæstelse af offentligt  

 ansattes ret til at ytre sig.
2.2. Udvalget skal endvidere overveje, om der kan være anledning  

 til at tage initiativer med henblik på at fremme offentligt ansattes  

 deltagelse  

 i den offentlige debat.
I den forbindelse bør det bl.a. overvejes, om der kan  

 være behov for større information til offentligt ansatte om deres ret til at  

 ytre sig.
 2.3. Herudover skal udvalget gennemgå de gældende regler om  

 offentligt ansattes mulighed for at give pressen eller andre eksterne parter  

 oplysninger  

 i tilfælde, hvor der kan være spørgsmål om ulovlig forvaltning eller anden  

 uredelighed i den offentlige forvaltning, herunder åbenbart misbrug af  

 offentlige midler.
 Udvalget skal desuden overveje, om der kan være behov for at  

 indføre nye regler i lovgivningen om offentligt ansattes mulighed for i  

 tilfælde af den nævnte karakter at videregive oplysninger til pressen mv.
 2.4. Det forudsættes, at udvalget i fornødent omfang inddrager  

 relevante erfaringer fra andre lande, herunder Sverige, Storbritannien og  

 USA.
3. Udvalgets sammensætning I forbindelse med udvalgets behandling af de nævnte spørgsmål  

 ændres udvalgets betegnelse til Udvalget om offentligt ansattes ytringsfrihed  

 og meddeleret, og udvalgets sammensætning ændres således, at udvalget  

 herefter  

 vil have følgende sammensætning.
Udvalgets formand er professor, dr. jur.
Jens Peter Christensen.
 Udvalget sammensættes i øvrigt således:
3 repræsentanter fra universiteterne 1 repræsentant udpeget efter indstilling fra Danmarks  

 Journalistforbund 1 repræsentant udpeget efter indstilling fra Kommunernes  

 Landsforening 1 repræsentant udpeget efter indstilling fra Amtsrådsforeningen 1 repræsentant udpeget efter indstilling fra Funktionærernes- og  

 Tjenestemændenes Fællesorganisation (FTF) 1 repræsentant udpeget efter indstilling fra Landsorganisationen  

 i Danmark (LO) 1 repræsentant udpeget efter indstilling fra Akademikernes  

 Centralorganisation (AC) 1 repræsentant udpeget efter indstilling fra Folketingets  

 Ombudsmand 1 repræsentant for Statsministeriet 1 repræsentant for Finansministeriet 1 repræsentant for Justitsministeriet Sekretariat:
 Udvalgets sekretariatsfunktioner varetages af Justitsministeriet  

 i samarbejde med Finansministeriet.
