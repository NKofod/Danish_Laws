(Rektorerne ved samtlige gymnasieskoler  

 samt kontaktudvalgene til optagelse i 1. gymnasieklasse) I.
 I henhold til bekendtgørelse nr. 661 af 13. december 1977 om optagelse i  

 1. gymnasieklasse § 18 stk. 1 fastsættes følgende regler om optagelse i 1.  

 gymnasieklasse af elever, der ønsker at blive optaget et eller flere år  

 efter, at de har afsluttet 9. eller 10. klassetrin eller et 1- eller 2-årigt  

 kursus ved et anerkendt privat grundskolekursus:
 Rektor afgør optagelsesprøvens form og skal sikre sig, at ansøgerne  

 opfylder betingelserne for optagelse, således som disse fremgår af § 14 i  

 bekendtgørelse af lov om gymnasieskoler og studenterkursus af 28. juni 1977  

 som ændret ved lov af 23. maj 1979.
Rektor afgør efter drøftelse med de lærere, der har medvirket ved prøven,  

 om eleven kan optages.
Afgørelsen træffes under hensyntagen til:
1. optagelsesprøvens forløb 2. resultatet af de tidligere aflagte obligatoriske  

 prøver 3. elevens udvikling i årene efter skolegangens  

 afslutning.
 II.
Ifølge bekendtgørelsens § 18 stk. 2 kan direktoratet tillade, at personer,  

 der ikke opfylder de betingelser, der er fastsat i gymnasielovens § 14,  

 optages i 1. gymnasieklasse, hvis det godtgøres, at de på anden måde har  

 erhvervet de nødvendige forkundskaber, og det må forventes, at de vil kunne  

 følge undervisningen i gymnasiet på tilfredsstillende måde og fuldføre  

 undervisningen på normal tid.
Optagelsen kan betinges af, at de består en  

 optagelsesprøve, og/eller at de aflægger folkeskolens afgangsprøve i et eller  

 flere fag.
 Forelæggelse for direktoratet er ikke nødvendig i hvert enkelt tilfælde  

 for følgende 3 kategorier af optagelsessøgende:
 1) Ansøgere fra de nordiske lande :
Optagelse i 1. gymnasieklasse vil normalt kunne finde sted, hvis rektor  

 skønner, at den pågældende er kvalificeret til at gennemføre uddannelsen på  

 normal tid og med et tilfredsstillende resultat.
Rektor kan gøre optagelsen  

 betinget af en optagelsesprøve, der afholdes af den skole, hvorpå optagelse  

 søges.
Erfaringen viser, at en del nordiske elever kommer uden kendskab til  

 tysk.
Overfor sådanne forholder man sig som anført nedenfor under 3).  

 Studentereksamen omfatter også for nordiske elever faget dansk.
Erfaringen  

 viser, at kravet om danskkundskaber normalt kan honoreres rimeligt godt af  

 den studerende ved afsluttende eksamen.
 2) Ansøgere fra Europaskolerne :
 Der henvises til direktoratets skrivelse af 17. maj 1978 (RS 03-08).
 3) Andre ansøgere, der kommer fra udlandet :
Optagelse i 1. gymnasieklasse vil kunne finde sted efter en faglig  

 optagelsesprøve, der følger reglerne under I pkt. 2). Medens der for elever,  

 der kommer fra Danmark, ikke kan dispenseres fra gymnasielovens faglige  

 optagelseskrav, vil ansøgere fra udlandet til 1. gymnasieklasse, matematisk  

 linie, som vælger engelsk som fag, kunne optages under forudsætning af, af de  

 aflægger folkeskolens afgangsprøve i tysk inden endelig indstilling til  

 studentereksamen.
Denne prøve, der aflægges efter de for folkeskolen gældende  

 regler, må således aflægges inden udgangen af 2. gymnasieklasse.
Den kan  

 normalt ikke aflægges på gymnasieskolen.
Rektor sikrer, at de øvrige faglige  

 optagelseskrav er opfyldt, herunder at ansøgeren behersker dansk.
Andre ansøgere, som rektor skønner egnet til optagelse, jfr.  

 bekendtgørelsens § 18 stk. 2, men som ikke opfylder de normale betingelser  

 eller falder ind under ovennævnte kategorier, kan fortsat kun optages efter  

 godkendelse af direktoratet i hvert enkelt tilfælde.
Ved forelæggelsen bedes  

 rektor med sin sagsfremstilling afgive indstilling om, på hvilke betingelser  

 optagelse bør godkendes, jfr. bekendtgørelsens § 18 stk. 2 sidste punktum.
 III.
 Ved fordelingen af optagelsessøgende mellem de forskellige gymnasieskoler  

 behandles de optagne herefter på linie med øvrige kvalificerede ansøgere,  

 jfr. bekendtgørelsens § 15.
 IV.
 Skrivelse af 14. februar 1968 til udvalgene vedrørende optagelse i 1.  

 gymnasieklasse og samtlige ledere af skoler med realafdeling og/eller 9./10.  

 klasse (RS 03-02) ophæves.
 Desuden ophæves i RS 03-02 spørgsmål og svar fra rektormøde december 1968  

 og skrivelse af 18. februar 1970 til rektor for x-gymnasium.
Erik Mortensen /Esther Rathlev.
