Nr LSF 79 Forslag til Lov om ændring af toldloven, merværdiafgiftsloven (momsloven)  

 og kildeskatteloven m.v. (Betalingsbestemmelser) Fremsat af skatteministeren (Fogh Rasmussen) den 28. oktober 1992 Vedtaget ved tredjebehandling den 11. december 1992 Lov nr. 1020 af 19/12/1992 § 1 I toldloven, jf. lovbekendtgørelse nr. 153 af 27. februar 1992, som ændret  

 ved § 1 i lov nr. 362 af 14. maj 1992, foretages følgende ændringer:
 1. § 86, stk. 6, affattes således:
» Stk. 6. Overskrides fristen i stk. 5, pålægges det den, hvem  

 betalingen påhviler, at betale en afgift på 230 kr. for den pågældende  

 fortoldningsekspedition.
Afgiften betales efter reglerne for betaling af  

 told, jf. § 83, stk. 1.« 2. Efter § 114 indsættes:
» § 114 a.
Skatteministeren kan fastsætte gebyrer for  

 godkendelsesbeviser, som udstedes af de statslige told- og skattemyndigheder  

 til brug som dokumentation for, at et vejkøretøj eller en container opfylder  

 de fastsatte krav i toldkonventionen om international godstransport på  

 grundlag af TIR-carneter (TIR-konventionen) af 14. november 1975.« 3. § 124 a, stk. 3, affattes således:
» Stk. 3. Ekspeditionsafgiften udgør 550 kr.
Skatteministeren  

 fastsætter de nærmere regler om fremgangsmåden ved pålæggelse og opkrævning  

 af ekspeditionsafgiften.« § 2 I lov om afgift af lønsum m.v., jf. lovbekendtgørelse nr. 34 af 20. januar  

 1992, som ændret ved § 6 i lov nr. 364 af 14. maj 1992, affattes § 8, stk.  

 2, således:
» Stk. 2. Virksomheden betaler en afgift på 150 kr. for en  

 foreløbig fastsættelse efter stk. 1.« § 3 I lov om merværdiafgift (momsloven), jf. lovbekendtgørelse nr. 773 af 16.  

 september 1992, foretages følgende ændringer:
 1. § 21, stk. 1, affattes således:
»Såfremt en angivelse for en afgiftsperiode ikke foreligger rettidigt  

 og det angivne afgiftstilsvar er positivt, forhøjes virksomhedens  

 afgiftstilsvar for den pågældende periode med 1 pct., dog mindst med 500 kr.  

 og højst med 1.100 kr.
I tilfælde, hvor afgiftstilsvaret er negativt eller  

 nul, beregnes en afgiftsforhøjelse på 500 kr. i gentagelsestilfælde.
Der  

 beregnes dog ikke afgiftsforhøjelse i tilfælde, hvor afgiftstilsvaret er  

 negativt eller nul og der er forløbet mere end 2 år, siden en negativ- eller  

 nulangivelse er indkommet for sent.« 2. § 21, stk. 3, 2. pkt., affattes således:
»Virksomheden betaler en afgift på 150 kr. for en foreløbig  

 fastsættelse.« § 4 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, foretages  

 følgende ændringer:
 1. § 57, stk. 2, affattes således:
» Stk. 2. Såfremt den i stk. 1 nævnte redegørelse ikke er  

 indgivet rettidigt og A-skattetilsvaret er positivt, skal den  

 indeholdelsespligtige betale en staten tilfaldende afgift på 1 pct. af det  

 beløb, som skal indbetales for den pågældende periode.
Afgiften skal dog  

 mindst udgøre 500 kr. og kan højst udgøre 1.100 kr.
I tilfælde, hvor  

 A-skattetilsvaret er nul, skal der i gentagelsestilfælde betales en afgift på  

 500 kr.
Der betales dog ikke afgift i tilfælde, hvor A-skattetilsvaret er nul  

 og der er forløbet mere end 2 år, siden en nul-A-skatteredegørelse er  

 indkommet for sent.« 2. I § 57 indsættes efter stk. 2 som nyt stykke:
» Stk. 3. Skatteministeren kan meddele fritagelse for afgift  

 efter stk. 2, når særlige omstændigheder taler derfor.« Stk. 3 bliver herefter stk. 4.
 3. § 69, stk. 3, 2. pkt., affattes således:
»Den indeholdelsespligtige betaler en afgift på 150 kr. for en sådan  

 fastsættelse.« § 5 I skattekontrolloven, jf. lovbekendtgørelse nr. 743 af 27. august 1992  

 foretages følgende ændringer:
 1. I § 8 K indsættes efter stk. 1 som nyt stykke:
» Stk. 2. Skatteministeren kan fastsætte gebyrer for  

 meddelelse af oplysninger efter stk. 1. Tilsvarende gælder for meddelelse af  

 oplysninger efter § 7, stk. 5, og § 7 B, stk. 3.« 2. I § 11 C ændres »bistandslovens kapitel 9 samt  

 bistandslovens § 49 b, stk. 2, og § 49 f, stk. 3,» til:  

 »bistandsloven, der nedsætter personfradraget efter personskattelovens §  

 11, og«.
§ 6 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I toldloven, jf. lovbekendtgørelse nr. 153 af 27. februar 1992, som ændret  

 ved § 1 i lov nr. 362 af 14. maj 1992, foretages følgende ændringer:
 1. § 86, stk. 6, affattes således:
» Stk. 6. Overskrides fristen i stk. 5, pålægges det den, hvem  

 betalingen påhviler, at betale en afgift på 230 kr. for den pågældende  

 fortoldningsekspedition.
Afgiften betales efter reglerne for betaling af  

 told, jf. § 83, stk. 1.«.
 2. Efter § 114 indsættes:
» § 114 a.
Skatteministeren kan fastsætte gebyrer for  

 godkendelsesbeviser, som udstedes af de statslige told- og skattemyndigheder  

 til brug som dokumentation for, at et vejkøretøj eller en container opfylder  

 de fastsatte krav i Toldkonventionen om international godstransport på  

 grundlag af TIR-carneter (TIR-konventionen) af 14. november 1975.«.
 3. § 124 a, stk. 3, affattes således:
» Stk. 3. Ekspeditionsafgiften udgør 550 kr.
Skatteministeren  

 fastsætter de nærmere regler om fremgangsmåden ved pålæggelse og opkrævning  

 af ekspeditionsafgiften.«.
§ 2 I lov om afgift af lønsum m.v., jf. lovbekendtgørelse nr. 34 af 20. januar  

 1992, som ændret ved § 6 i lov nr. 364 af 14. maj 1992, affattes § 8, stk. 2,  

 således:
 » Stk. 2. Virksomheden betaler en afgift på 150 kr. for en  

 foreløbig fastsættelse efter stk. 1.«.
§ 3 I lov om merværdiafgift (momsloven), jf. lovbekendtgørelse nr. 773 af 16.  

 september 1992, foretages følgende ændringer:
 1. § 21, stk. 1, affattes således:
»Såfremt en angivelse for en afgiftsperiode ikke foreligger  

 rettidigt, og det angivne afgiftstilsvar er positivt, forhøjes virksomhedens  

 afgiftstilsvar for den pågældende periode med 1 pct., dog mindst med 500 kr.  

 og højst med 1.100 kr.
I tilfælde, hvor afgiftstilsvaret er negativt eller  

 nul, beregnes en afgiftsforhøjelse på 500 kr. i gentagelsestilfælde.«.
 2. § 21, stk. 3, 2. pkt., affattes således:
 »Virksomheden betaler en afgift på 150 kr. for en foreløbig  

 fastsættelse.«.
§ 4 I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 778 af 17. september 1992,  

 foretages følgende ændringer:
 1. § 57, stk. 2, affattes således:
» Stk. 2. Såfremt den i stk. 1 nævnte redegørelse ikke er  

 indgivet rettidigt, og A-skattetilsvaret er positivt, skal den  

 indeholdelsespligtige betale en til staten tilfaldende afgift på 1 pct. af  

 det beløb, som skal indbetales for den pågældende periode.
Afgiften skal dog  

 mindst udgøre 500 kr. og kan højst udgøre 1.100 kr.
I tilfælde, hvor  

 A-skattetilsvaret er nul, skal der i gentagelsestilfælde betales en afgift på  

 500 kr.«.
 2. I § 57 indsættes efter stk. 2 som nyt stykke:
 » Stk. 3. Skatteministeren kan meddele fritagelse for afgift  

 efter stk. 2, når særlige omstændigheder taler derfor.«.
 Stk. 3. bliver herefter stk. 4.
 3. § 69, stk. 3, 2. pkt., affattes således:
 »Den indeholdelsespligtige betaler en afgift på 150 kr. for en sådan  

 fastsættelse.«.
§ 5 I Skattekontrolloven, jf. lovbekendtgørelse nr. 743 af 27. august 1992,  

 indsættes i § 8 K som stk. 2:
 »Stk. 2. Skatteministeren kan fastsætte gebyrer for meddelelse af  

 oplysninger efter stk. 1. Tilsvarende gælder for meddelelse af oplysninger  

 efter § 7, stk. 5, og § 7 B, stk. 3.«.
§ 6 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Lovforslaget går i første række ud på at ændre opbygningen af  

 en række lovbestemmelser, der giver hjemmel for opkrævning af gebyrer på  

 skatte- og afgiftsområdet.
 Hjemmelsbestemmelserne har hidtil været udformet på den måde, at  

 lovteksten alene konstituerer og beskriver gebyret, men overlader  

 fastsættelsen af gebyrbeløbet til en bekendtgørelse, udstedt af ministeren  

 med hjemmel i loven.
 Denne opbygning ændres nu, således at også gebyrets beløbsmæssige  

 størrelse indføjes i teksten i gebyrbestemmelsen.
De gebyrer, der er tale om, er gebyrer som opkræves for at tilskynde  

 virksomhederne til at overholde tidsfrister m.v.
Gebyrerne kan således  

 undgås, såfremt tidsfristerne overholdes.
Der stilles herudover forslag om harmonisering af regler om pålæggelse af  

 gebyrer efter momsloven og kildeskatteloven ved for sen indgivelse af  

 forskellige redegørelser.
Bestemmelsen i kildeskatteloven ændres desuden fra  

 at være en bemyndigelse til skatteministeren om iværksættelse af opkrævning  

 af gebyr til et lovfæstet gebyr.
Størrelsen af disse gebyrer har hidtil været  

 lovfæstede og ved forslaget fastholdes gebyrstørrelsen.
Endelig stilles forslag om gebyrer for godkendelse under TIR-ordningen  

 samt en betalingsbestemmelse i skattekontrolloven for udlevering af visse  

 oplysninger til indberetningspligtige virksomheder m.v.
Forslagene tilsigter,  

 at der kan fastsættes gebyrer svarende til omkostningerne.
 Opkrævning af gebyrerne under TIR-ordningen har været berostillet siden  

 april måned 1992 som følge af Rigsrevisionens udkast af 1. april 1992 til  

 beretning om opkrævning af gebyrer og formålsbestemte afgifter.
 Der er ved lovforslagets udformning fuldt ud taget hensyn til de  

 synspunkter, som Statsrevisorerne har anlagt i beretning 5/91.
 2. Der foreslås ændringer af visse betalingsbestemmelser i  

 toldloven, lov om afgift af lønsum m.v., momsloven og kildeskatteloven.  

 Forslaget indebærer, at størrelsen af de omhandlede betalinger indføjes i  

 lovene og ikke som hidtil i bekendtgørelser.
3. Efter lovforslaget ændres reglen i § 21, stk. 1, i momsloven om  

 negative momsangivelser og nul-momsangivelser, som indgives for sent.
Tillige  

 foreslås en ændring af kildeskattelovens § 57, stk. 2 og 3, for så vidt angår  

 nul-A-skatteredegørelser, som indgives for sent.
Forslaget tilsigter en  

 harmonisering af betalingsreglerne vedrørende negative momsangivelser,  

 nul-momsangivelser og nul-A-skatteredegørelser, som indgives for sent.
4. Desuden foreslås en ændring af en betalingsbestemmelse i  

 toldloven, hvorefter skatteministeren kan fastsætte gebyrer for godkendelse  

 af vejkøretøjer og containere under TIR-ordningen.
Forslaget indebærer ingen  

 ændringer i forhold til den praksis, der var gældende, indtil opkrævningen af  

 gebyrer for disse godkendelser blev stillet i bero i april måned 1992.
5. Endelig tilsigter lovforslaget en ændring i en  

 betalingsbestemmelse i skattekontrolloven, hvorefter skatteministeren kan  

 fastsætte gebyrer for udleveringer af visse oplysninger til  

 indberetningspligtige virksomheder m.v.
Forslaget tilsigter, at der kan  

 fastsættes gebyrer svarende til omkostningerne.
Økonomiske og administrative konsekvenser Det skønnes, at ændringen af momslovens § 21, stk. 1, vil indebære et  

 provenutab for statskassen i størrelsesordenen 3 mill. kr. på årsbasis, mens  

 ændringen af kildeskattelovens § 57, stk. 2 og 3, medfører et merprovenu, der  

 skønnes at være af nogenlunde samme størrelse.
 Indtægterne fra gebyrer for godkendelse af vejkøretøjer og containere  

 under TIR-ordningen indgår i Skatteministeriets budget med knap 1 mill. kr.  

 Lovforslaget indebærer, at opkrævningen af gebyrerne vil kunne ske i samme  

 omfang som tidligere.
 Lovforslaget skønnes i øvrigt ikke at indebære nævneværdige provenumæssige  

 eller administrative konsekvenser for det offentlige.
Spaltehenvisninger Toldloven er senest ændret ved lov nr. 362 af 14. maj 1992, jf.  

 Folketingstidende 1991-92, sp. 8654, 8712, 9767, 10113; tillæg A, sp. 6289;  

 tillæg B, sp. 1245; tillæg C, sp. 1151.
Lov om afgift af lønsum er senest ændret ved lov nr. 364 af 14. maj 1992,  

 jf.
Folketingstidende 1991-92, sp. 8314, 8574,10087, 10311; tillæg A, sp.  

 6187; tillæg B, sp. 1395, tillæg C, sp. 1217.
Lov om merværdiafgift (momsloven) er senest ændret ved lov nr. 363 af 14.  

 maj 1992, jf.
Folketingstidende 1991-92, sp. 8314, 8574, 10087, 10310; tillæg  

 A, sp. 6119; tillæg B, sp. 1391; tillæg C, sp. 1205.
Lov om opkrævning af indkomst- og formueskat for personer  

 (kildeskatteloven) og skattekontrolloven er senest ændret ved lov nr. 569 af  

 24. juni 1992, jf.
Folketingstidende 1991-92, sp. 6538, 7069, 10495, 11073;  

 tillæg A, sp. 5197; tillæg B, sp. 2509; tillæg C, sp. 1491.
Bemærkninger til lovforslagets enkelte bestemmelser Til § 1, nr. 1 og 3, § 2, § 3, nr. 2, og § 4 Rigsrevisionen har i beretningen til Statsrevisorerne om gebyrer og  

 formålsbestemte afgifter undersøgt spørgsmålet om, hvorvidt der er det  

 fornødne forhold mellem indtægterne og udgifterne for så vidt angår statens  

 gebyrer og formålsbestemte afgifter.
 Der findes visse betalinger inden for Skatteministeriet, hvor indtægterne  

 fra betalingerne ikke bygger på en beregning af de modsvarende udgifter.  

 Dette gælder betaling ved for sen betaling af told af varer, når der ikke er  

 stillet sikkerhed; betaling ved for sen angivelse af varer til fortoldning og  

 udførsel; betaling for skønsmæssige foreløbige fastsættelser af momstilsvar,  

 lønsumsafgift og skattetilsvar; og betaling, når redegørelser vedrørende  

 A-skat indsendes for sent.
 Betalingerne er fastsat i bekendtgørelser udstedt i henhold til  

 bemyndigelsesbestemmelser i toldloven, lov om afgift af lønsum m.v.,  

 momsloven og kildeskatteloven.
 Betalingernes umiddelbare formål er at tilskynde virksomheder m.fl. til  

 rettidig angivelse eller indbetaling vedrørende told, moms, A-skat m.v.  

 Herved reduceres det ressourceforbrug inden for det offentlige, som følger  

 af, at virksomheder m.fl. ikke angiver eller indbetaler til tiden.
 Betalingerne er ikke obligatoriske, for så vidt som virksomheder m.fl. kan  

 undgå at betale, såfremt de overholder gældende bestemmelser om rettidig  

 angivelse eller indbetaling.
 Det findes dog rettest at ændre opbygningen af de omhandlede  

 betalingsbestemmelser således, at betalingernes størrelse fastsættes i de  

 enkelte love og ikke som hidtil i bekendtgørelser.
 I § 4, nr. 1 og 2, foreslås en ændring af gældende betalingsregler fastsat  

 i henhold til kildeskattelovens § 57, stk. 2, jf. bemærkningerne nedenfor.
Til § 1, nr. 1 Størrelsen af betalingen ved for sen indbetaling af told af varer, når der  

 ikke er stillet sikkerhed, blev oprindeligt fastsat ved lov til 200 kr. ved  

 en ændring af toldloven i 1986 (lov nr. 61 af 19. februar 1986 om ændring af  

 toldloven). Betalingen er benævnt afgift i lovgivningen.
 Det er anført i bemærkningerne til lovforslaget vedrørende ændringen af  

 toldloven, at betalingen foreslås indført for at reducere antallet af  

 fristoverskridelser og dermed toldvæsenets arbejde med betalingskontrol for  

 disse ekspeditioner.
 Ved en ændring af toldloven i 1988 blev skatteministeren bemyndiget til at  

 fastsætte størrelsen af betalingen (lov nr. 700 af 22. november 1988 om  

 ændring af toldloven og afgiftslovene).
 I bemærkningerne til lovforslaget vedrørende sidstnævnte ændring af  

 toldloven er nævnt muligheden for en prisjustering af betalingen fra 200 til  

 230 kr.
 Betalingen blev herefter fastsat til 230 kr. ved bekendtgørelse om ændring  

 af bekendtgørelse om toldbehandling (Skatteministeriets bekendtgørelse nr.  

 752 af 9. december 1988).
Til § 1, nr. 3 Størrelsen af betalingen ved for sen angivelse af varer til fortoldning og  

 udførsel blev oprindeligt fastsat ved lov til 200 kr. ved en ændring af  

 toldloven i 1977 (lov nr. 251 af 8. juni 1977 om ændring af toldloven).  

 Betalingen er benævnt ekspeditionsafgift i lovgivningen.
Det er anført i bemærkningerne til lovforslaget vedrørende ændringen af  

 toldloven, at fortoldningsbegæringer hyppigt indsendes for sent, og at  

 toldvæsenet derfor udsender 150-180.000 påkrav pr. år.
Det er videre anført,  

 at for sen indsendelse af fortoldningsbegæring kan straffes med bøde, men  

 dette er hidtil ikke sket.
Det blev derfor i stedet foreslået at indføre en  

 automatisk virkende betalingsordning.
 Betalingen er blevet forhøjet ved senere ændringer af toldloven i 1982,  

 1985 og 1986 til henholdsvis 300 kr., 400 kr. og 500 kr.
 Ved en ændring af toldloven i 1988 blev skatteministeren bemyndiget til at  

 fastsætte størrelsen af betalingen (førnævnte lov nr. 700 af 22. november  

 1988).
 I bemærkningerne til lovforslaget vedrørende sidstnævnte ændring af  

 toldloven er nævnt muligheden for en prisjustering af betalingen fra 500 til  

 550 kr.
 Betalingen blev herefter fastsat til 550 kr. ved bekendtgørelse om ændring  

 af bekendtgørelse om toldbehandling (Skatteministeriets bekendtgørelse nr.  

 752 af 9. december 1988).
Til § 2, § 3, nr. 2, og § 4, nr. 3 Lov om afgift af lønsum m.v., momsloven og kildeskatteloven indeholder  

 harmoniserede bestemmelser om, at de statslige told- og skattemyndigheder kan  

 foretage skønsmæssige foreløbige fastsættelser, når virksomheder m.fl. ikke  

 har angivet beløb, som det er påbudt efter disse love.
Skatteministeren  

 bemyndiges efter lovene til at fastsætte størrelsen af betalingen for sådanne  

 fastsættelser.
Betalingen er benævnt gebyr i lovgivningen.
 Bemyndigelsen vedrørende betaling for foreløbige fastsættelser af  

 lønsumsafgift blev indført ved lov om afgift af lønsum m.v. i 1989 (lov nr.  

 830 af 19. december 1989 om lønsumsafgift for virksomheder inden for den  

 finansielle sektor).
 Bemyndigelsen vedrørende betaling for foreløbige fastsættelser af moms  

 blev indført ved en ændring af momsloven i 1988 (førnævnte lov nr. 700 af 22.  

 november 1988).
 Bemyndigelsen vedrørende foreløbige fastsættelser af skattetilsvar  

 (A-skat, udbytteskat og royaltyskat) blev indført ved en ændring af  

 kildeskatteloven i 1991 (lov nr. 391 af 6. juni 1991 om ændring af  

 forskellige skatte- og afgiftslove).
Sigtet med de gældende harmoniserede bestemmelser om betaling for  

 foreløbige fastsættelser fremgår mest udførligt af bemærkningerne til  

 lovforslaget vedrørende ændringen af momsloven i 1988 (førnævnte lov nr. 700  

 af 22. november 1988). Det er anført i bemærkningerne, at betalingen for  

 foreløbige fastsættelser af momstilsvar foreslås indført med henblik på at  

 reducere toldvæsenets arbejde med fastsættelserne, og at der årligt foretages  

 ca. 70-75.000 sådanne fastsættelser.
Det er nævnt, at efter forslaget  

 fastsætter skatteministeren nærmere regler om bl.a. betalingens størrelse -  

 eksempelvis 150 kr. pr. foreløbig fastsættelse.
 Ved bekendtgørelse om gebyr for erindringsskrivelser og foreløbige  

 fastsættelser er betalingen for foreløbige fastsættelser i alle tilfælde  

 fastsat til det samme beløb, 150 kr. (Skatteministeriets bekendtgørelse nr.  

 635 af 6. september 1991).
Til § 4, nr. 1 og 2 Ved en ændring af kildeskatteloven i 1968 blev finansministeren (senere  

 skatteministeren) bemyndiget til at bestemme, at der pålægges en betaling,  

 når den indeholdelsespligtige indsender redegørelse for sent (lov nr. 189 af  

 31. maj 1968 om ændring af lov om opkrævning af indkomst- og formueskat for  

 personer m.v.). Efter bemyndigelsen fastsættes betalingen til 1 pct. af det  

 beløb, som skal indbetales for den pågældende periode, dog kan der ikke  

 opkræves et beløb, som er mindre end 50 kr. eller højere end 300 kr.  

 Betalingen er benævnt gebyr i lovgivningen.
Det er anført i forarbejderne til loven, at det er af afgørende betydning  

 for kildeskattens administration, at redegørelserne fra de  

 indeholdelsespligtige indkommer rettidigt.
Det er videre anført, at  

 dagbøderne for forsinket redegørelse ikke skønnes at kunne virke  

 tilstrækkeligt hurtigt og effektivt i de enkelte tilfælde.
Derfor blev det i  

 stedet foreslået at indføre en automatisk virkende betalingsordning.
 Undergrænsen og overgrænsen for betalingens størrelse er senere blevet  

 forhøjet ved ændringer af kildeskatteloven i 1979, 1985 og 1988 til  

 henholdsvis 100 og 500 kr., 300 og 1.000 kr., og 500 og 1.100 kr.
Beløbet betales efter reglerne i bekendtgørelse om opkrævning m.v. af  

 indkomst- og formueskat (Skatteministeriets bekendtgørelse nr. 330 af 28. maj  

 1991). Efter bekendtgørelsen skal samtlige indeholdelsespligtige betale et  

 beløb, hvis de indsender redegørelse for sent.
Der kan dog indrømmes  

 fritagelse for betaling, når særlige forhold taler derfor.
Reglerne  

 administreres således, at indeholdelsespligtige, der indsender  

 nul-redegørelse for sent, ikke betaler de 500 kr.
Efter § 4, nr. 1 og 2, foreslås en ændring af disse betalingsregler, der  

 er fastsat i henhold til den gældende bestemmelse i § 57, stk. 2, i  

 kildeskatteloven.
Efter den foreslåede § 4, nr. 1, pålægges  

 indeholdelsespligtige at betale 500 kr., når de i gentagelsestilfælde  

 indgiver en nul-A-skatteredegørelse for sent, jf. dog fritagelsesbestemmelsen  

 efter § 4, nr. 2. Reglen fastsættes i kildeskatteloven og ikke som hidtil i  

 en bekendtgørelse.
 Forslaget efter § 4, nr. 1 og 2, om nul-A-skatteredegørelser tillige med  

 forslaget efter § 3, nr. 1, om negative momsangivelser og nul-momsangivelser  

 tilsigter en harmonisering af betalingsreglerne vedrørende  

 nul-A-skatteredegørelser, negative momsangivelser og nul-momsangivelser, som  

 ikke indgives rettidigt.
Til § 3, nr. 1 Efter den gældende bestemmelse i momslovens § 21, stk. 1, forhøjes en  

 virksomheds momstilsvar med 1 pct., dog mindst med 500 kr. og højst med 1.100  

 kr., når momsangivelsen ikke er indgivet rettidigt.
Dette gælder, hvad enten  

 virksomheden ifølge angivelsen skal indbetale moms, (positive angivelser)  

 eller skal have tilbagebetalt moms fra statskassen (negative angivelser)  

 eller ikke skal betale moms (såkaldte nul-angivelser).
Formålet med den gældende bestemmelse er at tilskynde virksomhederne til  

 at angive momsen rettidigt.
Det sker af hensyn til den praktiske  

 administration af momsen, herunder edb-behandlingen.
Bestemmelsen blev  

 allerede indsat ved behandlingen af det oprindelige momslovforslag i 1966-67,  

 dog er beløbsgrænserne blevet reguleret gennem tiden.
De nuværende  

 beløbsgrænser blev fastsat ved en ændring af momsloven i 1988 (førnævnte lov  

 nr. 700 af 22. november 1988).
De statslige told- og skattemyndigheder kan efter bestemmelsen i § 21,  

 stk. 2, i momsloven fritage for forhøjelsen, når det på grund af særlige  

 omstændigheder findes rimeligt.
F.eks. i tilfælde, hvor forsinkelsen skyldes  

 sygdom eller dødsfald.
Der foreslås en ændring af bestemmelsen i § 21, stk. 1, i momsloven.  

 Forslaget indebærer, at der ikke beregnes momsforhøjelse, når en virksomhed  

 første gang indgiver momsangivelse for sent, hvis det er en negativ angivelse  

 eller en nul-angivelse.
I gentagelsestilfælde beregnes en momsforhøjelse på  

 500 kr. for sådanne angivelser, jf. dog fritagelsesbestemmelsen i § 21, stk.  

 2. Ved reglen om momsforhøjelse for gentagelsestilfælde lægges der vægt på,  

 at det er af betydning for den praktiske administration af momsen, at alle  

 momsangivelser, herunder negative momsangivelser og nul-momsangivelser,  

 indgives rettidigt.
 Forslaget afhjælper den situation, hvor momsregistrerede virksomheder  

 pålægges at betale en momsforhøjelse på 500 kr., når de første gang indgiver  

 en negativ momsangivelse eller en nul-momsangivelse for sent.
 Forslaget efter § 3, nr. 1, om negative momsangivelser og  

 nul-momsangivelser tillige med forslaget efter § 4, nr. 1 og 2, om  

 nul-A-skatteredegørelser tilsigter en harmonisering af betalingsreglerne  

 vedrørende negative momsangivelser, nul-momsangivelser og  

 nul-A-skatteredegørelser, som ikke indgives rettidigt.
Til § 1, nr. 2 Den internationale TIR-ordning (Transports Internationaux Routiers) har  

 til formål at lette grænsepassagen i forbindelse med international  

 varetransport.
Det er bl.a. en betingelse for at transportere varer under  

 TIR-ordningen, at køretøjet eller containeren er godkendt til varetransport  

 under toldsegl, således at godset ikke kan fjernes, uden at toldseglet  

 brydes.
De statslige told- og skattemyndigheder foretager godkendelsen og  

 udsteder i denne forbindelse et bevis.
 TIR-ordningen har grundlag i toldkonventionen af 14. november 1975 om  

 international godstransport på grundlag af TIR-carneter (TIR-konventionen),  

 som trådte i stedet for TIR-konventionen af 15. januar 1959.
 Danmark ratificerede TIR-konventionen den 20. december 1982, hvorefter den  

 trådte i kraft for Danmarks vedkommende den 20. juli 1983.
 Opkrævningen af gebyrer for godkendelse af vejkøretøjer og containere  

 under TIR-ordningen blev, som nævnt under de almindelige bemærkninger,  

 stillet i bero den 22. april 1992.
Gebyrerne for godkendelse udgjorde ved opkrævningens berostillelse 500 kr.  

 for køretøjer og 300 kr. for containere.
Det skønnes, at disse beløb svarer  

 til de omkostninger, der knytter sig til en godkendelse.
Efter forslaget kan skatteministeren fastsætte gebyrer for godkendelse af  

 vejkøretøjer og containere under TIR-ordningen.
Forslaget indebærer ingen  

 ændringer i forhold til tidligere praksis.
Til § 5 Det foreslås, at der som et nyt stykke indsættes en betalingsbestemmelse i  

 § 8 K i skattekontrolloven.
Efter forslaget kan skatteministeren fastsætte  

 gebyrer for udlevering af oplysninger, som kan meddeles efter de gældende  

 bestemmelser i § 7, stk. 5, § 7 B, stk. 3 og § 8 K.
 Efter gældende bestemmelser kan skattemyndighederne meddele den  

 indberetningspligtige de oplysninger, der er nødvendige til opfyldelse af en  

 række indberetningspligter, som f.eks. indberetning om pensionsordninger og  

 renteudgifter.
De oplysninger, der kan meddeles, er bl.a. cpr-nr.
Det bemærkes i denne  

 forbindelse, at den pågældende person, hvorom der skal foretages  

 indberetning, efter skattekontrolloven har pligt til at meddele den  

 indberetningspligtige disse oplysninger.
 Forslaget tilsigter, at der kan fastsættes gebyrer svarende til  

 omkostningsdækning.
Til § 6 Det foreslås, at loven træder i kraft dagen efter bekendtgørelsen i  

 Lovtidende.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I toldloven, jf. lovbekendtgørelse nr. 153 af 27. februar 1992, som ændret  

 ved § 1 i lov nr. 362 af 14. maj 1992, foretages følgende ændringer:
 1. § 86, stk. 6, affattes således:
» Stk. 6. Overskrides fristen i stk. 5, pålægges det den, hvem  

 betalingen påhviler, at betale en afgift på 230 kr. for den pågældende  

 fortoldningsekspedition.
Afgiften betales efter reglerne for betaling af  

 told, jf. § 83, stk. 1.«.
§ 86. - - - Stk. 6. Overskrides fristen i stk. 5, pålægges det den, hvem  

 betalingen påhviler, at betale en afgift for den pågældende  

 fortoldningsekspedition.
Afgiftens størrelse fastsættes af skatteministeren.  

 Afgiften betales efter reglerne for betaling af told, jf. § 83, stk. 1.
- - - 2. Efter § 114 indsættes:
» § 114 a.
Skatteministeren kan fastsætte gebyrer for  

 godkendelsesbeviser, som udstedes af de statslige told- og skattemyndigheder  

 til brug som dokumentation for, at et vejkøretøj eller en container opfylder  

 de fastsatte krav i Toldkonventionen om international godstransport på  

 grundlag af TIR-carneter (TIR-konventionen) af 14. november 1975.«.
 3. § 124 a, stk. 3, affattes således:
» Stk. 3. Ekspeditionsafgiften udgør 550 kr.
Skatteministeren  

 fastsætter de nærmere regler om fremgangsmåden ved pålæggelse og opkrævning  

 af ekspeditionsafgiften.«.
§ 124 a. - - - Stk. 3. Skatteministeren fastsætter de nærmere regler om  

 ekspeditionsafgiftens størrelse samt om fremgangsmåden ved pålæggelse og  

 opkrævning af ekspeditionsafgiften.
- - - § 2 I lov om afgift af lønsum m.v., jf. lovbekendtgørelse nr. 34 af 20. januar  

 1992, som ændret ved § 6 i lov nr. 364 af 14. maj 1992, affattes § 8, stk. 2,  

 således:
 » Stk. 2. Virksomheden betaler en afgift på 150 kr. for en  

 foreløbig fastsættelse efter stk. 1.«.
§ 8. - - - Stk. 2. Skatteministeren kan fastsætte regler om gebyr for en  

 foreløbig fastsættelse efter stk. 1.
§ 3 I lov om merværdiafgift (momsloven), jf. lovbekendtgørelse nr. 773 af 16.  

 september 1992, foretages følgende ændringer:
 1. § 21, stk. 1, affattes således:
»Såfremt en angivelse for en afgiftsperiode ikke foreligger  

 rettidigt, og det angivne afgiftstilsvar er positivt, forhøjes virksomhedens  

 afgiftstilsvar for den pågældende periode med 1 pct., dog mindst med 500 kr.  

 og højst med 1.100 kr.
I tilfælde, hvor afgiftstilsvaret er negativt eller  

 nul, beregnes en afgiftsforhøjelse på 500 kr. i gentagelsestilfælde.«.
 2. § 21, stk. 3, 2. pkt., affattes således:
 »Virksomheden betaler en afgift på 150 kr. for en foreløbig  

 fastsættelse.«.
 § 21. Såfremt angivelse for en afgiftsperiode ikke foreligger  

 rettidigt, forhøjes virksomhedens afgiftstilsvar for den pågældende  

 afgiftsperiode med 1 pct., dog mindst med 500 kr. og højst med 1.100 kr.
 Stk. 2. De statslige told- og skattemyndigheder kan meddele  

 fritagelse for forhøjelse af afgift i henhold til stk. 1, når det på grund af  

 særlige omstændigheder findes rimeligt.
Stk. 3. Har de statslige told- og skattemyndigheder efter  

 afleveringsfristens udløb ikke modtaget angivelse for en afgiftsperiode, kan  

 de statslige told- og skattemyndigheder foretage en foreløbig fastsættelse af  

 virksomhedens afgiftstilsvar til et skønsmæssigt beløb.
Skatteministeren kan  

 fastsætte bestemmelser om gebyr ved foreløbig fastsættelse af  

 afgiftstilsvaret.
§ 4 I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 778 af 17. september 1992,  

 foretages følgende ændringer:
 1. § 57, stk. 2, affattes således:
» Stk. 2. Såfremt den i stk. 1 nævnte redegørelse ikke er  

 indgivet rettidigt, og A-skattetilsvaret er positivt, skal den  

 indeholdelsespligtige betale en til staten tilfaldende afgift på 1 pct. af  

 det beløb, som skal indbetales for den pågældende periode.
Afgiften skal dog  

 mindst udgøre 500 kr. og kan højst udgøre 1.100 kr.
I tilfælde, hvor  

 A-skattetilsvaret er nul, skal der i gentagelsestilfælde betales en afgift på  

 500 kr.«.
§ 57. - - - Stk. 2. Ved de i stk. 1 omhandlede regler kan det bestemmes, at  

 den indeholdelsespligtige, når redegørelse ikke er indgivet rettidigt, skal  

 erlægge et statskassen tilfaldende gebyr på 1 pct. af det beløb, som skal  

 indbetales for den pågældende periode.
Gebyret skal andrage mindst 500 kr. og  

 kan højst udgøre 1.100 kr.
 2. I § 57 indsættes efter stk. 2 som nyt stykke:
 » Stk. 3. Skatteministeren kan meddele fritagelse for afgift  

 efter stk. 2, når særlige omstændigheder taler derfor.«.
 Stk. 3. bliver herefter stk. 4.
 3. § 69, stk. 3, 2. pkt., affattes således:
 »Den indeholdelsespligtige betaler en afgift på 150 kr. for en sådan  

 fastsættelse.«.
§ 69. - - - Stk. 3. Hvis kravet mod den indeholdelsespligtige på grund af  

 dennes forhold ikke kan opgøres nøjagtigt, f.eks. fordi den  

 indeholdelsespligtige ikke har afgivet redegørelse, kan skattemyndigheden  

 foretage en foreløbig skønsmæssig fastsættelse.
Skatteministeren kan  

 fastsætte bestemmelser om gebyr for en sådan fastsættelse.
§ 5 I Skattekontrolloven, jf. lovbekendtgørelse nr. 743 af 27. august 1992,  

 indsættes i § 8 K som stk. 2:
 »Stk. 2. Skatteministeren kan fastsætte gebyrer for meddelelse af  

 oplysninger efter stk. 1. Tilsvarende gælder for meddelelse af oplysninger  

 efter § 7, stk. 5, og § 7 B, stk. 3.«.
§ 7. - - - Stk. 5. Indkomstmodtageren skal give den oplysningspligtige efter  

 stk. 1 oplysning om navn, adresse og CPR-nr. eller SE-nr. samt eventuelle  

 andre oplysninger, der er nødvendige til identifikation af  

 indkomstmodtageren.
Såfremt indkomstmodtageren nægter at give disse  

 oplysninger, kan skattemyndighederne meddele den oplysningspligtige de  

 fornødne oplysninger til opfyldelse af oplysningspligten efter stk. 1.
§ 7 B. - - - Stk. 3. Reglerne i § 7, stk. 5-8, finder tilsvarende anvendelse.
§ 8 K.
Skattemyndighederne kan meddele den oplysningspligtige de  

 oplysninger, der er nødvendige til opfyldelse af indberetningspligten efter  

 §§ 8 B, 8 F, 8 H, 8 P, 8 Q, 8 S, 8 T, og 8 U.
Efter 2. behandling den 10. december 1992 § 1 I toldloven, jf. lovbekendtgørelse nr. 153 af 27. februar 1992, som ændret  

 ved § 1 i lov nr. 362 af 14. maj 1992, foretages følgende ændringer:
 1. § 86, stk. 6, affattes således:
» Stk. 6. Overskrides fristen i stk. 5, pålægges det den, hvem  

 betalingen påhviler, at betale en afgift på 230 kr. for den pågældende  

 fortoldningsekspedition.
Afgiften betales efter reglerne for betaling af  

 told, jf. § 83, stk. 1.« 2. Efter § 114 indsættes:
» § 114 a.
Skatteministeren kan fastsætte gebyrer for  

 godkendelsesbeviser, som udstedes af de statslige told- og skattemyndigheder  

 til brug som dokumentation for, at et vejkøretøj eller en container opfylder  

 de fastsatte krav i toldkonventionen om international godstransport på  

 grundlag af TIR-carneter (TIR-konventionen) af 14. november 1975.« 3. § 124 a, stk. 3, affattes således:
» Stk. 3. Ekspeditionsafgiften udgør 550 kr.
Skatteministeren  

 fastsætter de nærmere regler om fremgangsmåden ved pålæggelse og opkrævning  

 af ekspeditionsafgiften.« § 2 I lov om afgift af lønsum m.v., jf. lovbekendtgørelse nr. 34 af 20. januar  

 1992, som ændret ved § 6 i lov nr. 364 af 14. maj 1992, affattes § 8, stk.  

 2, således:
» Stk. 2. Virksomheden betaler en afgift på 150 kr. for en  

 foreløbig fastsættelse efter stk. 1.« § 3 I lov om merværdiafgift (momsloven), jf. lovbekendtgørelse nr. 773 af 16.  

 september 1992, foretages følgende ændringer:
 1. § 21, stk. 1, affattes således:
»Såfremt en angivelse for en afgiftsperiode ikke foreligger rettidigt  

 og det angivne afgiftstilsvar er positivt, forhøjes virksomhedens  

 afgiftstilsvar for den pågældende periode med 1 pct., dog mindst med 500 kr.  

 og højst med 1.100 kr.
I tilfælde, hvor afgiftstilsvaret er negativt eller  

 nul, beregnes en afgiftsforhøjelse på 500 kr. i gentagelsestilfælde.
Der  

 beregnes dog ikke afgiftsforhøjelse i tilfælde, hvor afgiftstilsvaret er  

 negativt eller nul og der er forløbet mere end 2 år, siden en negativ- eller  

 nulangivelse er indkommet for sent.« 2. § 21, stk. 3, 2. pkt., affattes således:
»Virksomheden betaler en afgift på 150 kr. for en foreløbig  

 fastsættelse.« § 4 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, foretages  

 følgende ændringer:
 1. § 57, stk. 2, affattes således:
» Stk. 2. Såfremt den i stk. 1 nævnte redegørelse ikke er  

 indgivet rettidigt og A-skattetilsvaret er positivt, skal den  

 indeholdelsespligtige betale en staten tilfaldende afgift på 1 pct. af det  

 beløb, som skal indbetales for den pågældende periode.
Afgiften skal dog  

 mindst udgøre 500 kr. og kan højst udgøre 1.100 kr.
I tilfælde, hvor  

 A-skattetilsvaret er nul, skal der i gentagelsestilfælde betales en afgift på  

 500 kr.
Der betales dog ikke afgift i tilfælde, hvor A-skattetilsvaret er nul  

 og der er forløbet mere end 2 år, siden en nul-A-skatteredegørelse er  

 indkommet for sent.« 2. I § 57 indsættes efter stk. 2 som nyt stykke:
» Stk. 3. Skatteministeren kan meddele fritagelse for afgift  

 efter stk. 2, når særlige omstændigheder taler derfor.« Stk. 3 bliver herefter stk. 4.
 3. § 69, stk. 3, 2. pkt., affattes således:
»Den indeholdelsespligtige betaler en afgift på 150 kr. for en sådan  

 fastsættelse.« § 5 I skattekontrolloven, jf. lovbekendtgørelse nr. 743 af 27. august 1992  

 foretages følgende ændringer:
 1. I § 8 K indsættes efter stk. 1 som nyt stykke:
» Stk. 2. Skatteministeren kan fastsætte gebyrer for  

 meddelelse af oplysninger efter stk. 1. Tilsvarende gælder for meddelelse af  

 oplysninger efter § 7, stk. 5, og § 7 B, stk. 3.« 2. I § 11 C ændres »bistandslovens kapitel 9 samt  

 bistandslovens § 49 b, stk. 2, og § 49 f, stk. 3,» til:  

 »bistandsloven, der nedsætter personfradraget efter personskattelovens §  

 11, og«.
§ 6 Loven træder i kraft dagen efter bekendtgørelsen i Lovtidende.
