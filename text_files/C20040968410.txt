Cirkulæreskrivelse  

 om våbencirkulærets § 19, stk. 3  

  

 (halvautomatiske rifler) Efter våbencirkulærets § 19, stk. 3, 1. pkt., kan der  

 kun gives tilladelse til halvautomatiske rifler til jagt.
 Efter § 19, stk. 3, 2. pkt., skal det fremgå af en  

 tilladelse til halvautomatisk riffel, der er konstrueret til at indeholde  

 mere  

 end to patroner, at riflen kun må anvendes til jagt i Danmark, hvis den er  

 forsynet med en permanent anordning, der sikrer, at den højst kan indeholde  

 to  

 patroner.
 For at en anordning kan anses for permanent, skal  

 magasinet blokeres til højst en patron, og magasinet skal  hvis det er  

 aftageligt  fastsvejses eller nittes til våbenets låsestol eller  

 magasinindgang.  

 Fastboltning af magasinet er ikke tilstrækkeligt.
 Reglerne indebærer, at en ansøger, der skal anvende den  

 halvautomatiske riffel til jagt i Danmark, kun kan få tilladelse til riflen,  

 hvis den er forsynet med en permanent anordning som beskrevet ovenfor.
 Hvis ansøgeren udelukkende skal anvende riflen til jagt  

 i udlandet, kan ansøgeren få tilladelse til riflen uden permanent anordning.
 Der kan ikke gives tilladelse til halvautomatiske  

 rifler til andet end jagt.
Justitsministeriet kan i øvrigt oplyse, at de fleste  

 halvautomatiske rifler kan ændres til repetervåben.
En ansøger, som ønsker  

 tilladelse til en halvautomatisk riffel, der skal bruges til jagt i Danmark,  

 og  

 som ikke ønsker at forsyne våbenet med en permanent anordning, bør derfor  

 gøres  

 opmærksom på den alternative mulighed for at ændre våbenet til et  

 repetervåben.
