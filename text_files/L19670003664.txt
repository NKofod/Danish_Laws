 Ved kgl. resolution af 6. december 1966 har Danmark tiltrådt den under 18.  

 september 1961 i Guadalajara undertegnede tillægskonvention til  

 Warszawa-konventionen, angående indførelse af visse ensartede regler om  

 international luftbefordring, der udføres af en anden person end den  

 kontraherende befordrer, jfr. udenrigsministeriets bekendtgørelse nr. 16 af  

 16. maj 1938 (Warszawa-konventionen) og nr. 34 af 17. august 1964  

 (Haag-protokollen), Lovtidende C.
 Tillægskonventionens ordlyd er som følger (den spanske tekst er udeladt):
 TILLÆGSKONVENTION til Warszawa-konventionen, angående indførelse af visse  

 ensartede regler om international luftbefordring, der udføres af en anden  

 person end den kontraherende befordrer.
NÆRVÆRENDE KONVENTIONS SIGNATARSTATER, SOM KONSTATERER, at Warszawa-konventionen ikke indeholder særlige regler  

 angående international luftbefordring, der udføres af en person, som ikke er  

 part i befordringsaftalen, SOM MENER, at det derfor er ønskeligt at udforme regler, der vil være  

 anvendelige under sådanne omstændigheder, ER KOMMET OVERENS OM FØLGENDE:
Artikel I I denne konvention:
Artikel II Såfremt en egentlig befordrer udfører hele eller en del af en befordring,  

 som ifølge den i artikel I, stk. b), nævnte aftale reguleres af  

 Warszawa-konventionen, skal både den kontraherende befordrer og den egentlige  

 befordrer, medmindre andet er bestemt i denne konvention, være underkastet  

 Warszawa-konventionens bestemmelser, førstnævnte for hele den i aftalen  

 omhandlede befordring, sidstnævnte alene for den befordring, som han udfører.
Artikel III 1. Handlinger og undladelser begået af den egentlige  

 befordrer samt af hans medhjælpere og agenter, der handler inden for deres  

 tjenesteområde, skal med hensyn til den befordring, der udføres af den  

 egentlige befordrer, også anses som værende begået af den kontraherende  

 befordrer.
2. Handlinger og undladelser begået af den  

 kontraherende befordrer samt af hans medhjælper og agenter, der handler inden  

 for deres tjenesteområde, skal med hensyn til den befordring, der udføres af  

 den egentlige befordrer, også anses som værende begået af den egentlige  

 befordrer.
Ikke desto mindre skal ingen sådan handling eller undladelse  

 påføre den egentlige befordrer et erstatningsansvar, der overstiger de i  

 Warszawa-konventionens artikel 22 fastsatte grænser.
Enhver særlig aftale,  

 ifølge hvilken den kontraherende befordrer påtager sig forpligtelser, der  

 ikke er pålagt ifølge Warszawa-konventionen, eller ethvert afkald på  

 rettigheder, der er givet ved samme konvention, eller enhver i nævnte  

 konventions artikel 22 omhandlet særskilt erklæring om en interesse i, at  

 udlevering finder sted på bestemmelsesstedet, skal ikke berøre den egentlige  

 befordrer uden dennes indforståelse.
Artikel IV Enhver klage, der skal fremsættes, eller enhver ordre, der skal afgives  

 til befordreren i henhold til Warszawa-konventionen, skal have samme  

 virkning, hvad enten den stiles til den kontraherende befordrer eller til den  

 egentlige befordrer.
Dog skal de i Warszawa-konventionens artikel 12  

 omhandlede ordrer kun have virkning, såfremt de stiles til den kontraherende  

 befordrer.
Artikel V Med hensyn til den befordring, der udføres af den egentlige befordrer,  

 skal enhver af denne befordrers eller den kontraherende befordrers  

 medhjælpere eller agenter være berettiget til, såfremt han beviser, at han  

 handlede inden for sit tjenesteområde, at benytte sig af de ansvarsgrænser,  

 som ifølge denne konvention er gældende for den befordrer, hvis medhjælper  

 eller agent han er, medmindre det bevises, at han handlede på en måde, der i  

 henhold til Warszawa-konventionen forhindrer påberåbelse af ansvarsgrænserne.
Artikel VI Med hensyn til den befordring, der udføres af den egentlige befordrer,  

 skal det samlede beløb, som vil kunne erholdes fra den befordrer og den  

 kontraherende befordrer samt fra deres medhjælpere og agenter, der handler  

 inden for deres tjenesteområde, ikke overstige det højeste beløb, som enten  

 den kontraherende befordrer eller den egentlige befordrer kunne idømmes i  

 henhold til denne konvention, men ingen af de nævnte personer skal være  

 ansvarlig for et beløb, der overstiger den for ham gældende grænse.
Artikel VII Med hensyn til den befordring, der udføres af den egentlige befordrer, kan  

 erstatningsspørgsmål efter sagsøgerens valg anlægges mod denne befordrer  

 eller mod den kontraherende befordrer eller mod dem begge under eet eller  

 hver for sig.
Såfremt søgsmålet kan anlægges mod den ene af disse befordrere,  

 skal vedkommende befordrer være berettiget til at kræve den anden befordrer  

 inddraget i retsagen, idet loven ved den domstol, ved hvilken sagen  

 behandles, skal være bestemmende for proceduren og virkningerne.
Artikel VIII Ethvert erstatningssøgsmål, der er omhandlet i artikel VII i denne  

 konvention, skal efter sagsøgerens valg anlægges enten ved en ret, hvor den  

 kontraherende befordrer kan sagsøges i overensstemmelse med artikel 28 i  

 Warszawa-konventionen, eller ved den ret, der har jurisdiktion på det sted,  

 hvor den egentlige befordrer har sin bopæl eller sit hovedkontor.
Artikel IX 1. Enhver kontraktlig bestemmelse, der tilsigter at  

 fritage den kontraherende befordrer eller den egentlige befordrer for ansvar  

 i medfør af denne konvention eller at fastsætte en lavere ansvarsgrænse end  

 den, der er gældende i henhold til denne konvention, skal være ugyldig, men  

 ugyldigheden af en sådan bestemmelse medfører ikke ugyldighed af hele  

 aftalen, som skal forblive underkastet denne konventions bestemmelser.
 2. Med hensyn til den befordring, der udføres af den  

 egentlige befordrer, skal foranstående stykke ikke finde anvendelse på  

 kontraktlige bestemmelser vedrørende tab eller skade, der skyldes fejl ved  

 godset eller godsets egen beskaffenhed.
3. Enhver klausul, der indeholdes i en  

 befordringsaftale, samt alle særlige aftaler, der er truffet, før skaden  

 indtraf, hvorved parterne har til hensigt at overtræde de bestemmelser, der  

 er fastsat i denne konvention, hvad enten det måtte være ved at bestemme den  

 lov, der skal bringes i anvendelse, eller ved at ændre reglerne om  

 jurisdiktion, skal være ugyldig.
Når det drejer sig om befordring af gods, er  

 voldgiftsklausuler dog tilladt, såfremt voldgiften finder sted i en af de i  

 artikel VIII nævnte jurisdiktioner, og sagen afgøres efter bestemmelserne i  

 denne konvention.
Artikel X Bortset fra, hvad der er bestemt i artikel VII, skal intet i denne  

 konvention berøre de to befordreres indbyrdes rettigheder og forpligtelser.
Artikel XI Indtil den dato, da denne konvention træder i kraft i henhold til  

 bestemmelserne i artikel XIII, skal den stå åben for undertegnelse af enhver  

 stat, som på denne dato er medlem af De forenede Nationer eller af en hvilken  

 som helst af særorganisationerne.
Artikel XII 1. Denne konvention skal ratificeres af  

 signatarstaterne.
 2. Ratifikationsinstrumenterne skal deponeres hos  

 Mexicos forenede Staters regering.
Artikel XIII 1. Så snart fem signatarstater har deponeret deres  

 ratifikationsinstrumenter vedrørende denne konvention, træder den i kraft  

 mellem dem på den halvfemsindstyvende dag efter datoen for deponeringen af  

 det femte ratifikationsinstrument.
Den træder i kraft for hver stat, der  

 derefter ratificerer, på den halvfemsindstyvende dag efter deponeringen af  

 dens ratifikationsinstrument.
 2. Så snart denne konvention træder i kraft, skal den  

 af Mexicos forenede Staters regering registreres hos De forenede Nationer og  

 hos Organisationen for international civil Luftfart.
Artikel XIV 1. Når denne konvention er trådt i kraft, skal den stå  

 åben for tiltrædelse af enhver stat, der er medlem af De forenede Nationer  

 eller af en hvilken som helst af særorganisationerne.
 2. En stats tiltrædelse skal ske ved deponering af et  

 tiltrædelsesinstrument hos Mexicos forenede Staters regering og skal træde i  

 kraft på den halvfemsindstyvende dag efter datoen for deponeringen.
Artikel XV 1. Enhver kontraherende stat kan opsige denne  

 konvention ved notifikation stilet til Mexicos forenede Staters regering.
 2. Opsigelsen træder i kraft seks måneder efter den  

 dato, på hvilken Mexicos forenede Staters regering har modtaget  

 notifikationen om opsigelsen.
Artikel XVI 1. Enhver kontraherende stat kan på tidspunktet for  

 sin ratifikation eller tiltrædelse af denne konvention eller på et hvilket  

 som helst tidspunkt derefter ved notifikation til Mexicos forenede Staters  

 regering erklære, at konventionen skal udvides til et hvilket som helst af de  

 territorier, for hvis internationale anliggender den er ansvarlig.
 2. Konventionen skal halvfemsindstyve dage efter den  

 dato, på hvilken Mexicos forenede Staters regering har modtaget sådan  

 notifikation, udvides til de deri nævnte territorier.
 3. Enhver kontraherende stat kan opsige denne  

 konvention i overensstemmelse med bestemmelserne i artikel XV særskilt for et  

 hvilket som helst eller samtlige de territorier, for hvis internationale  

 anliggender en sådan stat er ansvarlig.
Artikel XVII Der kan ikke tages forbehold med hensyn til denne konvention.
Artikel XVIII Mexicos forenede Staters regering skal give meddelelse til Organisationen  

 for international civil Luftfart og til samtlige stater, som er medlemmer af  

 De forenede Nationer eller af nogen af særorganisationerne:
 TIL BEKRÆFTELSE HERAF har de undertegnede befuldmægtigede, som er behørigt  

 bemyndigede, underskrevet denne konvention.
UDFÆRDIGET i Guadalajara den attende dag i september nitten hundrede og  

 enogtres i tre autentiske tekster på det franske, engelske og spanske sprog.  

 I tilfælde af nogen uoverensstemmelse skal teksten på det franske sprog, på  

 hvilket sprog Warszawa-konventionen af 12. oktober 1929 blev affattet, være  

 gældende.
Mexicos forenede Staters regering vil lade foretage en officiel  

 oversættelse af konventionens tekst til det russiske sprog.
Denne konvention skal deponeres hos Mexicos forenede Staters regering, hos  

 hvilken den i overensstemmelse med artikel XI skal stå åben for  

 undertegnelse, og samme regering skal sende bekræftede kopier deraf til  

 Organisationen for international civil Luftfart og til samtlige stater, der  

 er medlemmer af De forenede Nationer eller af en hvilken som helst af  

 særorganisationerne. (Underskrifter) Tillægskonventionen trådte i kraft den 1. maj 1964. Danmarks  

 tiltrædelsesinstrument deponeredes hos Mexicos forenede Staters regering den  

 20. januar 1967, hvorefter tillægskonventionen trådte i kraft for Danmarks  

 vedkommende den 20. april 1967.
 Endvidere har følgende lande ratificeret eller tiltrådt  

 tillægskonventionen med virkning fra de vedføjede datoer:
Den forenede arabiske Republik........................2. august 1964 Australien............................................1. maj 1964 Brasilien.............................................9. maj 1967 Colombia............................................31. juli 1966 Frankrig..............................................1. maj 1964 Irland...............................................19. april 1966 Jamaica...............................................1. januar 1965 Libanon..............................................22. maj 1967 Mexico................................................1. maj 1964 Nederlandene.........................................25. maj 1964 Niger................................................12. oktober 1964 Norge................................................20. april 1967 Philippinerne........................................4. juli 1966 Polen................................................16. marts 1965 Rumænien.............................................20. juli 1965 Schweiz...............................................1. maj 1964 Det forenede Kongerige Storbritannien og Nordirland (* 1)....................1. maj 1964 Sverige..............................................20. april 1967 Forbundsrepublikken Tyskland (incl.
Land Berlin)..................................31. maj 1964 Ungarn...............................................21. februar 1965 østrig...............................................21. marts 1966.
 Tillægskonventionen er desuden undertegnet af følgende lande:
Belgien Den bjelorussiske socialistiske Sovjetrepublik Cuba Guatamala Honduras Indonesien Republikken Kina (Formosa) (* 2) Pavestolen De socialistiske Sovjetrepublikkers Union Tjekkoslovakiet Den ukrainske socialistiske Sovjetrepublik Venezuela.
 Udenrigsministeriet, den 17. maj 1967.
 Hans Sølvhøj.
 (* 1) Med virkning fra den 10. marts 1965 af Storbritannien udvidet til  

 også at gælde for Sydrhodesia.
 (* 2) Ikke anerkendt af Danmark.
