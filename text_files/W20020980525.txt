 Pressenævnet fandt, at udtalelsen om, at radiostationen stod ved  

 udtalelsen om, at klager var et svin, udgjorde en fornyet krænkelse af  

 klageren.
 Herefter, og idet det var en skærpende omstændighed, at  

 indklagede tidligere havde fået alvorlig kritik af nævnet for sin  

 omtale af klager, herunder for fremsættelse at en tilsvarende udtalelse  

 som de nu påklagede, udtalte nævnet på ny sin alvorlige  

 kritik af indklagede.
Kendelse fra Pressenævnet i sag nr.  

 124/2001 [K] har klaget til Pressenævnet over en udsendelse  

 bragt i Radio Frederiksberg Journalen den 5. november 2001, idet hun  mener,  

 at god presseskik er tilsidesat.
 Den 31. oktober 2001 traf Pressenævnet  

 afgørelse i sag nr. 16/2001: [K] mod Radio Frederiksberg Journalen.  

 Nævnet udtalte sin alvorlige kritik af Radio Frederiksberg Journalen og  

 pålagde samtidig den ansvarshavende redaktør af Radio  

 Frederiksberg Journalen at offentliggøre et resumé af  

 nævnets kendelse.
 Af udsendelsen den 5. november 2001, hvor nævnets  

 kendelse   uden at blive oplæst   blev kommenteret, fremgik blandt  

 andet følgende:
----- "Pressenævnet finder, at omtalen af klageren i  

 udsendelsen er krænkende, idet der fremsættes en lang række  

 ringeagtsytringer vedrørende klager og klagers hjem.
Nu er det vel  

 stadigvæk ikke forbudt at fortælle sandheden.
Så kan man  

 diskutere, jeg indrømmer, at jeg har sagt, at hun var et svin.
Det  

 står jeg stadigvæk ved, for det mener jeg, at man er, når  

 hun giver to ulykkelige katte væk, som man ikke har råderet over,  

 og vi ved ikke, om de er døde i dag disse katte.
Jeg er jo  

 mærkelig nok ikke dømt for at have brugt dette ord.
Det ville  

 vel også have været mærkeligt, det står jo i den  

 danske ordbog" ----- "  og det er jo skandaløst, at man kan  

 få sådan en dom eller kendelse, som man kalder det.
Der  

 står også videre her: Det fremgår af de vejledende  

 presseetiske regler, at oplysninger, som kan være skadelige,  

 krænkende eller virke agtelsesforringende for nogen, skal  

 efterprøves i særlig grad, inden de bringes, først og  

 fremmest ved forelæggelse for den pågældende.
Altså  

 jeg skulle altså ringe op til [K] og sige, at du er et svin, som jeg  

 har udtalt.
Det er jo fuldstændig forrykt." Klageren har anført, at indklagede i stedet for at  

 gengive resumeet af Pressenævnets kendelse af 31. oktober 2001 på  

 ny har fremsat ringeagtsytringer og beskyldninger mod klagers person.
Det er  

 klagerens opfattelse, at der derved er handlet i strid med god  

 presseskik.
Radio Frederiksberg Journalen har anført, at man  

 finder klagen grundløs, da man ikke i udsendelsen den 5. november 2001  

 har fremsat ringeagtsytringer, men alene omtalt Pressenævnets ulovlige  

 kendelse.
Det kan i øvrigt ikke være rigtigt, at man bare kan  

 klage til Pressenævnet og påstå, at der er udtalt  

 ringeagtsytringer i en lokalradio uden at konkretisere disse udtalelser og at  

 uden at klage efter en paragraf i medieansvarsloven.
Det kan heller ikke  

 være rigtigt, at klager går til Pressenævnet hver gang,  

 radioen behandler fogedsagen og sagen om de to stjålne katte.
Dette er  

 efter radioens opfattelse chikane og en censur af deres udsendelser.
 Radio Frederiksberg Journalen har endvidere anført,  

 at da kattene stadig hverken er udleveret eller kommet til veje, er radioen  

 også i henhold til artikel 10 i EU´s Menneskerettighedskonvention  

 berettiget til at forfølge sagen, der har offentlig interesse.
 I sagens behandling har følgende  

 nævnsmedlemmer deltaget:
Jørgen Nørgaard, Finn Rowold, Kaare R.
Skou  

 og Kirsten Dyregaard.
 Pressenævnet udtaler:
 Klagen i denne sag udspringer af kendelsen i den sag, der  

 blev afgjort af Pressenævnet den 31. oktober 2001. Nævnet fandt  

 ved den lejlighed, at indklagede - blandt andet ved fremsættelse af  

 ringeagtsytringer vedrørende klager og dennes hjem - havde handlet i  

 strid med god presseskik, og nævnet udtalte sin alvorlige kritik af  

 indklagede.
 De nu påklagede udtalelser er fremsat af indklagede  

 i forbindelse med en omtale af nævnets kendelse af 31. oktober 2001. I  

 udsendelsen kommenterer og kritiserer indklagede nævnets kendelse.  

 Nævnet finder, at udtalelsen om, at Radio Frederiksberg Journalen  

 står ved synspunktet om, at klager er et svin, udgør en fornyet  

 krænkelse af klageren.
 Herefter, og idet det efter nævnets opfattelse er en  

 skærpende omstændighed, at indklagede tidligere har fået  

 alvorlig kritik af nævnet for sin omtale af klager, herunder for  

 fremsættelse af en tilsvarende udtalelse som de nu påklagede,  

 udtaler nævnet på ny sin alvorlige kritik af indklagede.
 I medfør af medieansvarslovens § 49  

 pålægges det herefter den ansvarshavende redaktør af Radio  

 Frederiksberg Journalen at offentliggøre følgende  

 resumé:
"Kendelse fra Pressenævnet Den 5. november 2001 bragte Radio Frederiksberg Journalen  

 et indslag om Pressenævnets kendelse af 31. oktober 2001, hvori  

 nævnet udtalte sin alvorlige kritik af radioen for dens omtale af [K].  

 der på ny omtales i indslaget den 5. november 2001, har klaget til  

 Pressenævnet, idet hun finder, at god presseskik er tilsidesat.
 De påklagede udtalelser er fremsat af indklagede i  

 forbindelse med en omtale af nævnets kendelse af 31. oktober 2001. I  

 udsendelsen kommenterer og kritiserer indklagede nævnets kendelse.  

 Nævnet finder, at udtalelsen om, at Radio Frederiksberg Journalen  

 står ved synspunktet om, at klager er et svin, udgør en fornyet  

 krænkelse af klageren.
 Herefter, og idet det er en skærpende  

 omstændighed, at indklagede tidligere har fået alvorlig kritik af  

 nævnet for sin omtale af klager, herunder for fremsættelse af en  

 tilsvarende udtalelse som de nu påklagede, udtaler nævnet  

 på ny sin alvorlige kritik af indklagede.
 Afsagt den 6. februar 2002.
