Beretning afgivet af Retsudvalget den 4. september 2007 Beretning over Forslag  

 til folketingsbeslutning om ændring af reglerne om udstedelse af  

 straffeattester [af Anne Baastrup (SF) m.fl.] 1. Udvalgsarbejdet Beslutningsforslaget blev fremsat den 3. november 2006 og var  

 til 1. behandling den 30. november 2006. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 5 spørgsmål til justitsministeren til  

 skriftlig besvarelse, som denne har besvaret.
2. Politiske bemærkninger Et mindretal i udvalget (S, RV, SF og EL) bemærker, at antallet  

 af udstedelser af private straffeattester er vokset de seneste år.
Stadig  

 flere  

 arbejdsgivere ønsker at se en straffeattest i forbindelse med en ansættelse.  

 Umiddelbart er der ikke noget på arbejdsmarkedet, der kan begrunde denne  

 udvikling.  

 Konsekvensen er imidlertid meget uheldig, især for unge.
Kravet om en ren  

 straffeattest betyder bl.a., at unge, som har begået mindre kriminalitet, kan  

 få svært ved at få et job eller en læreplads.
Og jo længere tid unge, der har  

 begået kriminalitet, er væk fra arbejdsmarkedet, jo større er risikoen for,  

 at  

 de havner i kriminalitet igen.
Mindretallet bemærker, at det fremsatte beslutningsforslag ikke  

 indebærer, at arbejdsgiverne ikke skal have adgang til at kræve  

 straffeattester  

 i forbindelse med ansættelser.
Sigtet med beslutningsforslaget er at begrænse  

 arbejdsgivernes adgang til straffeattestoplysninger til relevante  

 oplysninger,  

 således at arbejdsgiveren ikke pr. automatik får ret til at vide alt, der  

 fremgår af en straffeattest.
 Mindretallet tager til efterretning, at der ikke er et flertal  

 for beslutningsforslaget i den fremsatte form.
Der er efter mindretallets opfattelse imidlertid god grund til  

 at undersøge udviklingen på arbejdsmarkedet på dette område og overveje  

 problemets omfang og eventuelle ændringer i reglerne om udstedelse af  

 straffeattester.
Mindretallet bemærker, at det under behandlingen af  

 forslaget  

 er blevet oplyst, at der ikke foreligger undersøgelser, som afdækker,  

 hvorvidt  

 personer fastholdes i ledighed alene som følge af, at de har begået en  

 strafbar  

 handling.
 Mindretallet opfordrer regeringen til med inddragelse af  

 relevante organisationer på arbejdsmarkedet at undersøge baggrunden for  

 udviklingen af antallet af udstedelser af straffeattester samt konsekvenserne  

 heraf.
 Et andet mindretal i udvalget (V) bemærker, at mindretallet ikke  

 kan støtte beslutningsforslaget, og henviser til mindretallets  

 tilkendegivelser  

 under 1. behandling.
 Et tredje mindretal i udvalget (DF) bemærker, at mindretallet  

 ikke kan støtte beslutningsforslaget, og henviser til mindretallets  

 tilkendegivelser under 1. behandling.
 Et fjerde mindretal i udvalget (KF) bemærker, at mindretallet  

 ikke kan støtte beslutningsforslaget, og henviser til mindretallets  

 tilkendegivelser under 1. behandling.
P. u. v.  

  

 PETER SKAARUP  

  

 formand Bilag 1 Oversigt over bilag vedrørende B 25 Bilagsnr.
Titel 1 Meddelelse om udvalgsbehandlingen indtil videre 2 1. udkast til beretning Oversigt over spørgsmål og svar vedrørende B 25 Spm.nr.
