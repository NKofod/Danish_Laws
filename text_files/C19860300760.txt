Indledning Arbejdsmarkedets Tillægspension - ATP - blev oprettet ved lov nr. 46 af 7.  

 marts 1964 med det formål at udbetale tillægspension til lønmodtagere m.fl.  

 Ordningen finansieres ved bidrag fra lønmodtagere og deres arbejdsgivere, og  

 den ledes af arbejdsmarkedets parter.
Denne vejledning om ATP har til formål at give arbejdsgivere og  

 lønmodtagere en almindelig orientering om tillægspensionsordningen, således  

 som den er udformet efter den senest foretagne lovændring, hvor der pr. 1.  

 januar 1983 skete en samordning af bidragsopkrævningen til ATP og en række  

 andre arbejdsmarkedsbidrag.
Endvidere er der taget hensyn til lov om en  

 realrenteafgift af visse pensionskapitaler m.v., som fik virkning fra 1.  

 januar 1984.
Vejledningen indeholder alene de mere generelle regler om  

 tillægspensionsordningen.
Yderligere oplysning om specielle problemer vil  

 altid kunne fås ved henvendelse til ATPhuset.
 Denne vejledning erstatter i øvrigt »Vejledning om ATP« af  

 november 1982.
 ATPhuset har udsendt en særlig vejledning om Fællesopkrævningen (FOK).  

 Denne vejledning kan fås ved henvendelse til ATPhuset, samt i banker og  

 sparekasser.
Indholdsfortegnelse Personkredsen Hvem er medlem? Efter ATP-loven omfatter tillægspensionsordningen lønmodtagere, der  

 er beskæftiget hos en arbejdsgiver i mindst 10 timer om ugen eller -  

 hvis de aflønnes månedsvis - i mindst 43 1/3 time om måneden.
 Bidragspligten indtræder fra og med det fyldte 16. år, og ophører først,  

 når lønmodtageren fylder 67 år.
 Hvis arbejdstiden i den enkelte uge eller måned ikke opfylder lovens krav  

 til beskæftigelsens omfang - 10 timer ugentlig eller 43 1/3 time  

 månedlig hos samme arbejdsgiver - er der hverken pligt eller ret til  

 at betale bidrag for sådanne uger eller måneder.
Omfattet er dog også - uanset timetallet - de såkaldte  

løsarbejdere.
Herved forstås lønmodtagere, der typisk er beskæftiget  

 hos flere arbejdsgivere inden for den enkelte uge.
Se nærmere herom side 8.
 Lønmodtagere, der overgår til  selvstændig erhvervsvirksomhed, kan  

 efter eget ønske bevare medlemskabet af ATP, hvis de forinden har været  

 medlemmer sammenlagt i mindst 3 år og har opnået 3 års anciennitet.
Hvem er lønmodtager? Det er beskæftigelsen som lønmodtager, der er bestemmende for  

 medlemskab af ordningen.
Beskæftigelse som lønmodtager er karakteriseret ved,  

 at der foreligger erhvervsmæssig beskæftigelse, og at en arbejdsgiver,  

 til hvem der består et tjenesteforhold, yder en egentlig løn  

 for arbejdet.
I almindelighed er det ikke vanskeligt at afgøre, om der foreligger et  

 lønmodtagerforhold.
I tvivlstilfælde kan det være vejledende, hvordan  

 beskæftigelsesforholdet bedømmes inden for andre lovgivningsområder.
Hvis  

 ligningsmyndighederne indrømmer lønmodtagerfradrag ved opgørelsen af den  

 skattepligtige indkomst, eller hvis beskæftigelsen giver ret til  

 feriegodtgørelse i henhold til ferieloven, er der normalt tale om et  

 lønmodtagerforhold også i ATP-lovens forstand.
Beskæftigelse i Danmark Når alders- og beskæftigelseskravene er opfyldt, omfatter  

 tillægspensionsordningen alle lønmodtagere, der er beskæftiget her i  

 landet, organiserede såvel som uorganiserede, danske såvel som  

 udenlandske.
Udenlandske lønmodtagere Med hensyn til udenlandske lønmodtagere gælder dog følgende regler:
1. Lønmodtagere, der er statsborgere i et andet  

nordisk land (Finland, Island, Norge og Sverige) eller i et andet  

EF-land, er som hovedregel omfattet af den danske  

 tillægspensionsordning fra beskæftigelsesforholdets begyndelse.
Undtaget er  

 lønmodtagere, der for deres arbejdsgivers regning er udsendt til midlertidigt  

 arbejde i Danmark i højst 12 måneder.
2. Øvrige udenlandske lønmodtagere er omfattet af den danske  

 tillægspensionsordning fra beskæftigelsesforholdets begyndelse,  

medmindre - de kun er kortvarigt beskæftiget her i landet (højst 6 måneder),  

 eller - de er beskæftiget her i landet i uddannelsesøjemed, og opholdet  

 ikke overstiger 18 måneder, eller - de under længerevarende beskæftigelse her i landet for  

udenlandske selskaber er dækket af en tilsvarende  

 pensionsordning i deres hjemland.
Beskæftigelse i udlandet Uden for Norden og EF ATP-loven omfatter også danske lønmodtageres beskæftigelse i  

 udlandet for den danske stat, for danske virksomheder og for danske  

 institutioner.
 Beskæftigelse (ansættelse) i danske virksomheders udenlandske  

 datterselskaber er dog (i modsætning til beskæftigelse i filialer) ikke  

 omfattet af ATP-loven.
Beskæftigelse i Norden og EF Danske lønmodtagere, der er beskæftiget for danske virksomheder og  

 for danske institutioner i et andet nordisk land eller EF-land er som  

 hovedregel omfattet af beskæftigelseslandets pensionslovgivning.
 Undtaget er dog danske lønmodtagere, der for deres arbejdsgivers regning  

 er udsendt til midlertidigt arbejde i disse lande i højst 12 måneder.
Beskæftigelse i Grønland ATP-loven gælder som hovedregel ikke for Grønland.
Dog er lønmodtagere -  

 såvel danske som udenlandske - der ikke er hjemmehørende  

 i Grønland omfattet af loven.
Dette gælder, hvad enten de er beskæftiget for  

 offentlige eller private arbejdsgivere og uafhængigt af, om disse  

 arbejdsgivere har hjemsted i Grønland eller den øvrige del af riget.
Beskæftigelse på Færøerne ATP-loven gælder som hovedregel ikke for Færøerne.  

 Tillægspensionsordningen omfatter kun danske lønmodtagere, der ikke  

 er hjemmehørende på Færøerne, og som er beskæftiget på Færøerne for den  

 danske stat eller for virksomheder og institutioner, der har sæde eller  

 styrelse i den øvrige del af riget.
Beskæftigelse på danske skibe Danske lønmodtagere, der er beskæftiget på danske skibe, er  

 omfattet af tillægspensionsordningen.
Det samme gælder lønmodtagere fra de  

 andre nordiske lande samt statsborgere fra EF-landene.
Udenlandske  

 lønmodtagere i øvrigt, der er beskæftiget på danske skibe i  

udenrigsfart eller nærfart, og som betaler sømandsskat, er  

 omfattet af ordningen, når de har været beskæftiget på skibe under  

 sømandsskatteordningen i en periode på i alt 12 måneder inden for de sidste 3  

 år.
Løsarbejdere Som tidligere nævnt er løsarbejdere omfattet af  

 tillægspensionsordningen uanset arbejdstidens længde hos den enkelte  

 arbejdsgiver.
Typiske eksempler på løsarbejdere er havnearbejdere og daglejere i  

 landbruget.
Som en vejledende regel gælder, at daglønnede, som  

 modtager afregning hver dag, er løsarbejdere.
Den omstændighed, at en lønmodtager er på time- eller dagløn, gør ham  

 imidlertid ikke uden videre til løsarbejder i ATP-lovens forstand.
I de mange  

 tilfælde, hvor der foreligger en aftale med arbejdsgiveren om faste  

 mødetider, f.eks. rengøringsarbejde en eller to gange om ugen, er  

 lønmodtageren ikke løsarbejder.
I sådanne beskæftigelsesforhold  

 afgøres spørgsmålet om medlemskab efter reglerne for ugelønnede eller  

 månedslønnede.
Er der f.eks. tale om 2 x 3 timers rengøringsarbejde om ugen,  

 skal der ikke betales ATP-bidrag.
Selvstændige erhvervsdrivende Som hovedregel omfatter tillægspensionsordningen kun lønmodtagere.
Der er  

 ikke mulighed for, at selvstændige erhvervsdrivende (eller medhjælpende  

 hustruer) kan indtræde som medlemmer af ordningen.
Derimod er der  

 mulighed for, at de på nærmere vilkår kan bevare et medlemskab, de har  

 erhvervet under beskæftigelse som lønmodtager.
Sådanne medlemmer betaler selv  

 det samlede bidrag.
Reglerne om selvstændige erhvervsdrivendes fortsatte medlemskab af ATP er  

 fastsat af ATP's bestyrelse.
De er offentliggjort i pjecen »Regler om  

 adgang for lønmodtagere, der bliver selvstændige, til at bevare medlemskab i  

 Arbejdsmarkedets Tillægspension«.
Til brug ved begæring om fortsat  

 medlemskab er der udarbejdet en særlig blanket.
Såvel pjecen som  

 begæringsblanketten kan rekvireres hos ATP.
Registrering Registrering af arbejdsgivere Alle, der beskæftiger ATP-pligtige lønmodtagere, skal registreres i ATP.  

 Hertil anvendes en tilmeldelses/ændringsblanket (formular A203), der  

 fås på kommunekontorer (arbejdsgiverkontrollen) eller i  

 statsskattedirektoratet.
Blanketten dækker tillige tilmeldelse til  

 statsskattedirektoratets stamregister over erhvervsdrivende, SE-registret  

 (tidligere CIR-registret).
 Blanketten skal i udfyldt stand sendes til Statsskattedirektoratet,  

 postboks 100, 3460 Birkerød, også selv om der kun er tale om tilmeldelse som  

 ATP-arbejdsgiver (f.eks. ved beskæftigelse af huslig medhjælp i privat  

 husholdning, hvor arbejdsgiveren ikke skal tilbageholde kildeskat).
 Fra statsskattedirektoratet får arbejdsgiveren derefter et bevis for  

 registrering i SE-registret og ATP (formular A205) med det SE-nummer, som  

 skal anvendes ved indbetalinger og henvendelser i øvrigt til ATP (og til  

 statsskattedirektoratet).
Sker der ændringer til registreringsbevisets oplysninger, udfyldes og  

 indsendes en ny tilmeldelse/ændringsblanket til statsskattedirektoratet.  

 Ændringer kan f.eks. være meddelelse om ophør som arbejdsgiver, ændret  

 adresse eller ændret firmanavn.
Meddelelsen sendes til  

 statsskattedirektoratet, hvad enten ændringen gælder ATP, SE-registret eller  

 begge.
Tilmeldelse som arbejdsgiver skal foretages senet 8 dage  

 efter første lønudbetaling til ATP-pligtige lønmodtagere.
Hvis  

 lønningsperioden er længere end 1 måned, skal tilmeldelse dog ske senest 1  

 måned efter arbejdsforholdets påbegyndelse.
Disse frister gælder også for  

 arbejdsgivere, der allerede er registreret i SE-registret, men ikke i ATP.  

 Hvis en sådan arbejdsgiver begynder at beskæftige ATP-pligtige lønmodtagere,  

 skal han også tilmeldes ATP.
Det sker ligeledes ved hjælp af den foran nævnte  

 tilmeldelses/ændringsblanket.
Registrering af lønmodtagere Lønmodtagere registreres i ATP under deres CPR-nummer.
For nye medlemmer sker dette automatisk, første gang arbejdsgiveren  

 indberetter bidrag.
Lønmodtageres personnummer fremgår af personnummerbeviset  

 eller af skattekortet, som skal afleveres til arbejdsgiveren.
Lønmodtagere, der er beskæftiget her i landet, og som ikke har et  

 personnummerbevis, må henvende sig til folkeregistret i deres bopæls-  

 (opholds-) kommune.
Er der tale om ATP-pligtig beskæftigelse i  

Grønland, på Færøerne eller i udlandet af lønmodtagere  

 uden personnummerbevis, skal arbejdsgiveren rette henvendelse til  

statsskattedirektoratet, der sørger for at få udstedt  

 personnummerbevis for sådanne lønmodtagere.
 For så vidt angår lønmodtagere, der er beskæftiget her i landet men  

 bosat i udlandet (såkaldte grænsegængere), skal arbejdsgiveren rette  

 henvendelse til arbejdsgiverkommunen, der sørger for at udstede  

 personnummerbevis.
Bidrag Beregning af bidrag Bidragets størrelse afhænger af antal arbejdstimer i den enkelte uge  

 eller måned.
 For ugelønnede, der hos samme arbejdsgiver har en ugentlig  

 beskæftigelse på 30 timer eller derover, skal der betales fuldt bidrag (24,30  

 kr.). For en ugentlig beskæftigelse under 30 - men dog mindst 20 timer - skal  

 der betales to trediedele bidrag (16,20 kr.), og for en ugentlig  

 beskæftigelse under 20 - men dog mindst 10 timer - skal der betales en  

 trediedel bidrag (8,10 kr.). Er beskæftigelsen i den enkelte uge hos samme  

 arbejdsgiver under 10 timer, skal der ikke betales bidrag for den uge  

 (gælder ikke for løsarbejdere, se nedenfor).
 For månedslønnede, der hos samme arbejdsgiver har en månedlig  

 beskæftigelse på 130 timer eller derover, skal der betales fuldt bidrag  

 (97,20 kr.). For en månedlig beskæftigelse under 130 - men dog mindst 86 2/3  

 time - skal der betales to trediedele bidrag (64,80 kr.), og for en månedlig  

 beskæftigelse under 86 2/3 - men dog mindst 43 1/3 time - skal der betales en  

 trediedel bidrag (32,40 kr.). Hvis timetallet er mindre end 43 1/3, betales  

 der ikke bidrag for den måned.
Hvis en virksomhed af administrative grunde finder det mest  

 hensigtsmæssigt, kan opgørelsen af det månedlige timetal for  

deltidsbeskæftigede med et fast ugentligt timetal ske ved at gange det  

 ugentlige timetal med 4 1/3 (een måned = 4 1/3 uge). En lønmodtager må dog  

 ikke herved stilles ringere, end hvis der sker en opgørelse af det faktiske  

 månedlige timetal.
For løsarbejdere (f.eks. havnearbejdere og  

 daglejere i landbruget) skal der altid - uanset timetallet - betales bidrag  

 med 60 øre pr. præsteret arbejdstime.
 Sammenhængen mellem bidragets størrelse og beskæftigelsens omfang ses i  

 omstående skematiske oversigt, der viser ATP-bidragets størrelse for  

 lønmodtagere, der hos samme arbejdsgiver er beskæftiget i det anførte  

 antal timer. (Med hensyn til begrebet »samme arbejdsgiver«  

 henvises til afsnittet om hoved- og bibeskæftigelse side 15).
Lønningsuge (-måned) Bidraget beregnes normalt på grundlag af det antal arbejdstimer, der er  

 præsteret inden for virksomhedens lønningsuge eller - måned.
For lønmodtagere, der skifter arbejdsplads inden for  

 lønningsperioden, opgøres timetallet i den hidtidige arbejdsplads fra  

 lønningsperiodens begyndelse til og med fratrædelsesdagen.
I den nye  

 arbejdsplads opgøres timetallet fra og med tiltrædelsesdagen og til udløbet  

 af den lønningsperiode, hvor lønmodtageren er tiltrådt.
Oversigt over ATP-bidragets størrelse 14-dages lønnede Særligt om 14-dages lønnede bemærkes, at bidraget normalt beregnes på  

 grundlag af det antal arbejdstimer, der er præsteret i hver af de to  

 uger, som lønudbetalingen vedrører.
 Hvis det for en virksomhed af administrative grunde er mest  

 hensigtsmæssigt, kan bidragsberegningen dog foretages på grundlag af det  

 samlede timetal i de to uger.
 I sådanne tilfælde beregnes bidraget som vist i nedenstående skematiske  

 oversigt:
Oversigt over ATP-bidragets størrelse Særlige lønningsperioder For lønmodtagere, som modtager løn med andre mellemrum end pr. dag,  

 uge, 14 dage eller måned (f.eks. hjemmearbejdende lønmodtagere og visse  

 honorar- og provisionslønnede), fordeles timetallet ligeligt over hele  

 lønningsperioden, og bidraget beregnes på grundlag heraf.  

Bidragsberegningen sker ved hver udbetaling, men må højst omfatte 12  

 måneder regnet fra lønningsperiodens begyndelse.
Udbetales der med  

 regelmæssige mellemrum, f.eks. månedsvis, acontobeløb, betragtes denne  

 udbetaling som lønudbetaling.
Opgørelse af timetallet Ved opgørelsen af det timetal, der ligger til grund for  

 bidragsberegningen, medregnes:
Hoved- og bibeskæftigelse Det er beskæftigelsens omfang hos samme arbejdsgiver, der afgør, om  

 der skal betales bidrag og dermed også hvor stort bidrag.
Udtrykket »samme arbejdsgiver« skal forstås som hver  

 enkelt arbejdsgiver.
Hvis en lønmodtager har mere end een arbejdsgiver,  

 skal der betales bidrag for hvert enkelt beskæftigelsesforhold, som  

 loven omfatter.
Er en lønmodtager således fuldt beskæftiget (mindst 30 timer  

 pr. uge eller 130 timer pr. måned) hos een arbejdsgiver og delvis (mindst 10  

 timer pr. uge eller 43 1/3 time pr. måned) hos en anden arbejdsgiver, skal  

 der betales bidrag for begge beskæftigelsesforhold, nemlig dels et helt og  

 dels en trediedel eller eventuelt to trediedele bidrag.
Herved kan der - i  

 alt fald i perioder - blive betalt mere end et fuldt bidrag for den samme  

 lønmodtager.
De overskydende bidrag tæller om fornødent med i pensionsancienniteten,  

 idet de kan overføres til andre år, hvor der - f.eks. på grund af  

 førtidspensionering, efterløn, sygdom eller arbejdsløshed - ikke er optjent  

 fuld anciennitet.
De indgår desuden i grundlaget for den årlige  

 bonustilskrivning og bidrager dermed til at forøge bonusydelsen fra ATP.
Ukendt arbejdstid Der kan forekomme beskæftigelsesforhold, hvor arbejdstiden ikke  

 kendes eller ikke kan opgøres med rimelig sikkerhed.
Dette kan være  

 tilfældet bl.a. for lønmodtagere, der udfører deres arbejde i hjemmet (f.eks.  

 hjemmesyersker). Det vil dog som oftest - også i disse tilfælde - være muligt  

 at afgøre, i hvert fald inden for hvilket time - interval arbejdstiden  

 ligger, om den f.eks. udgør mellem 10 og 20 timer ugentlig, respektive mellem  

 43 1/3 og 86 2/3 time månedlig.
Kun rent undtagelsesvis er arbejdstiden så  

 ubestemt, at der ikke kan skaffes klarhed over dens længde.
I så tilfælde  

 findes timetallet ved at dividere indtægten med den gennemsnitlige timeløn  

 for ikke-faglærte mandlige, respektive kvindelige arbejdere.
ATP orienterer  

 hvert år i slutningen af december med gyldighed for det følgende kalenderår  

 om denne timeløn.
Tilbageholdelse af bidrag Arbejdsgiveren skal tilbageholde lønmodtagerens del (1/3, se skemaer foran  

 side 13 og 14) af det samlede bidrag for beregningsperioden.
Arbejdsgiveren  

 skal opbevare og i fornødent omfang føre regnskab med de således  

 tilbageholdte beløb, indtil disse - sammen med arbejdsgiverens del af  

 bidraget - skal indbetales til ATP ved udløbet af hvert kvartal.
Arbejdsgiveren hæfter over for ATP ikke alene for sin egen del af  

 bidraget, men også for den del, som skal tilbageholdes hos lønmodtageren.
En  

 arbejdsgiver, der af den ene eller anden grund har undladt at tilbageholde  

 lønmodtagerens del af bidraget, må selv betale hele bidraget (og kan derefter  

 eventuelt søge 1/3 af bidraget refunderet hos lønmodtageren).
Tidspunktet I de normale tilfælde skal arbejdsgiveren tilbageholde  

  lønmodtagerbidraget ved hver lønudbetaling.
Det gælder for  

 ugelønnede, 14-dages lønnede, månedslønnede og løsarbejdere.
Det gælder også,  

 hvor der er tale om ugentlig udbetaling af akkordforskud, f.eks. inden for  

 byggefagene.
Særlige områder For visse grupper af løsarbejdere er arbejdsforholdene så  

 specielle,at det ikke er hensigtsmæssigt at pålægge arbejdsgiveren ansvaret  

 for at tilbageholde og indbetale bidrag.
Der er derfor i sådanne tilfælde  

 etableret særordninger, f.eks. således at lønmodtageren opkræver  

 arbejdsgiverbidraget hos arbejdsgiveren og indbetaler det til sin  

 arbejdsløshedskasse sammen med sin egen del af bidraget.
Arbejdsløshedskassen  

 indbetaler herefter bidraget til ATP efter de almindelige regler.
Indbetaling af bidrag Bidrag til ATP skal indbetales kvartalsvis bagud.
Indbetalingen skal  

 omfatte det samlede bidrag, altså dels de lønmodtagerbidrag (1/3), der er  

 tilbageholdt ved lønudbetaling inden for kvartalet, dels arbejdsgiverens del  

 af bidraget (2/3).
 For ugelønnede vedrører bidragsindbetalingen beskæftigelse i tiden  

 fra og med begyndelsen af den lønningsuge, i hvilken kvartalet begynder, og  

 til og med den sidste afsluttede lønningsuge inden kvartalets udløb.
 For månedslønnede falder beregningsperioden sammen med  

 beskæftigelsesperioden (kvartalet).
 Bidrag til ATP beregnes af arbejdsgiveren og indbetales sammen med en  

 række andre arbejdsmarkedsbidrag.
 Som bilag 2 er optrykt arbejdsministeriets bekendtgørelse vedrørende lov  

 om Arbejdsmarkedets Tillægspension (om indbetaling og indberetning af bidrag  

 m.v.).
 Indbetalingen sker samlet til ATP-huset gennem Fællesopkrævning  

 (FOK).
De nærmere regler om beregning og opkrævning af en række  

 arbejdsmarkedsbidrag - eksempelvis bidrag til Lønmodtagernes Garantifond og  

 arbejdsløshedsforsikringen - er omtalt i »Vejledning om FOK«.
Denne  

 vejledning tilsendes alle arbejdsgivere og kan i øvrigt fås ved henvendelse  

 til ATPhuset samt i banker og sparekasser.
Indbetalingsterminer Bidrag indbetales kvartalsvis bagud pr. 1. januar, 1. april, 1. juli og  

 1. oktober.
ATP kan efter ansøgning tillade, at der indbetales for andre 3-måneders  

 perioder.
Derimod er der ikke mulighed for at tillade  

halvårsvis eller helårsvis indbetaling.
Indbetalingsfrist Arbejdsgiverne har en frist på 14 dage til at indbetale bidrag,  

for oktober kvartal dog 20 dage.
For at bidragene kan anses for  

 rettidigt indbetalt, skal de således indbetales til ATP senest den 20.  

 januar, 14. april, 14. juli og 14. oktober.
Den længere betalingsfrist i januar betyder, at indbetaling først  

 skal finde sted samtidig med, at de årlige oplysningssedler med oplysning om  

 årets ATP-bidrag skal indsendes til skattevæsenet.
Hvis sidste rettidige  

 indbetalingsdag falder på en lørdag eller en helligdag, er nærmest  

 følgende hverdag rettidig indbetalingsdag.
ATP kan efter ansøgning fastsætte  

 en længere tidsfrist for bidragsindbetalingen.
For sen indbetaling Indbetales ATP-bidrag ikke rettidigt, skal arbejdsgiveren betale  

renter med 1 1/2 pct. af det samlede bidrag for hver påbegyndt måned,  

 regnet fra indbetalingsterminen, dvs. henholdsvis fra 1. januar, 1. april, 1.  

 juli og 1. oktober.
Arbejdsgiveren skal ikke selv beregne og indbetale renter i  

 forbindelse med den for sene indbetaling.
ATP beregner renten og  

opkræver beløbet hos arbejdsgiveren.
For sen indbetaling af ATP-bidrag vil desuden kunne få konsekvenser for  

 beregningen af de andre arbejdsmarkedsbidrag.
Bl.a. vil arbejdsgiveren kunne  

 fortabe retten til fradrag for den første lønmodtager.
Indbetalingsmåder Bidrag kan indbetales på følgende måder:
 - Over postgiro ved brug af det udsendte girokort.
 - Gennem pengeinstitutternes lønservicesystemer og andre  

servicebureauer o.l., der har indgået aftale med ATPhuset herom.  

 Arbejdsgivere tilsluttet sådanne ordninger modtager ikke girokort fra  

 ATPhuset.
 Nærmere oplysning om sidstnævnte indbetalingsmulighed kan fås ved  

 henvendelse til pengeinstitutter og servicebureauer eller ved henvendelse  

 direkte til ATP.
 Postvæsenets eller bankens kvittering for bidragets modtagelse er  

 fyldestgørende, og særskilt kvittering fra ATP kan ikke kræves.
Skal arbejdsgiveren af den ene eller anden grund ikke betale ATP-bidrag  

 for et kvartal, udfyldes og indsendes det meddelelseskort, der er  

 vedhæftet opkrævningskortet.
Det er ikke muligt at meddele oplysninger til  

 ATP på indbetalingskortet.
Den omstændighed, at en arbejdsgiver ikke inden indbetalingsterminen har  

 modtaget opkrævningskort, eller at dette er bortkommet, fritager ikke for  

 pligten til rettidig indbetaling.
Arbejdsgiveren må rette henvendelse til  

 ATP, der snarest tilsender et nyt opkrævningskort.
Ophør og ejerskifte Hvis en virksomhed ophører eller skifter ejer, skal dette  

 meddeles til ATP senest 10 dage efter ophøret eller ejerskiftet.
Den  

 tidligere arbejdsgiver vil snarest herefter modtage et opkrævningskort fra  

 ATP til brug for indbetaling af bidrag indtil ophørsdagen.
 Bidraget skal indbetales senest 14 dage efter, at opkrævning er modtaget.
 En arbejdsgiver, der har meddelt ATP/statsskattedirektoratet, at han er  

 ophørt som arbejdsgiver, eller at han ikke mere beskæftiger lønmodtagere  

 omfattet af ATP-ordningen, vil - når bidrag for ophørskvartalet er betalt -  

 ikke mere modtage kvartalsvise opkrævninger fra ATP.
Indberetning af ATP-bidrag Indberetning af indbetalte ATP-bidrag sker hvert år i januar måned  

 for det foregående kalenderår.
Indberetning på oplysningssedler Det samlede årlige ATP-bidrag skal som hovedregel indberettes for hver  

 enkelt lønmodtager på den oplysningsseddel (S 74), som efter udløbet af et  

 kalenderår skal indsendes til skattevæsenet.
 Pligt til at indberette bidrag på denne måde påhviler enhver arbejdsgiver,  

 som på oplysningsseddel skal indberette udbetalt A-indkomst til lønmodtagere,  

 der er omfattet at ATP.
 Udover oplysningerne til skattevæsenet m.fl. skal arbejdsgiveren i særlige  

 rubrikker oplyse årets samlede indbetalte ATP-bidrag for lønmodtageren  

 (3/3), rundet op til nærmeste hele kronebeløb, samt oplyse  

beskæftigelsesperioden.
 Endvidere skal angivelsen, dvs. skattevæsenets blanket S 73, som er  

 følgebilag til oplysningssedlen, påføres oplysning om summen af de  

 ATP-bidrag, der er anført på de enkelte oplysningssedler.
Oplysningssedlen med tilhørende angivelse indsendes til  

 skattevæsenet, hvorfra ATP modtager meddelelse om indberetningen.
Når der  

 i forbindelse med ejerskifte, ophør af virksomhed m.v. udfyldes og  

 indsendes oplysningsseddel med tilhørende angivelse, indberettes tillige  

 bidrag til ATP for tiden indtil ophøret efter de retningslinier, der er  

 anført foran.
Indberetning på særlige ATP-lister For visse beskæftigelsesforhold kan indberetning af ATP-bidrag ikke ske  

 ved hjælp af oplysningssedlen.
Det gælder f.eks. for huslig medhjælp i  

 privat husholdning, hvor lønmodtagerens arbejdsvederlag betragtes som  

 B-indkomst.
For sådanne beskæftigelsesforhold foretages een gang årligt indberetning  

 af det samlede årlige bidrag på særlige indberetningslister, der kun kan  

 rekvireres hos ATP.
Listerne indsendes i udfyldt stand til ATP senest den 20.  

 januar i det følgende kalenderår.
Efter forudgående aftale med ATP kan bidrag  

 indberettes på anden måde, f.eks. på magnetbånd.
 ATP kan herudover i særlige tilfælde pålægge en arbejdsgiver at indberette  

 bidrag ved anvendelse af de særlige indberetningslister for et eller flere  

 kalenderår eller dele af et år.
 Sådanne arbejdsgivere fritages dog ikke herved for pligten til at  

 indberette ATP-bidraget på oplysningssedlen til skattevæsenet.
 Der må ikke anvendes andre lister end de særlige indberetningslister, som  

 ATP har godkendt.
Kontoudskift på årsopgørelsen Den årlige opgørelse fra skattevæsenet indeholder oplysning om størrelsen  

 af de konterede ATP-bidrag.
De enkelte medlemmer har således mulighed for een  

 gang om året at kontrollere indbetalingerne på deres pensionskonto.
 Desuden kan lønmodtagere altid ved skriftlig eller telefonisk henvendelse  

 til ATP få oplyst, hvor meget der er indbetalt i bidrag for dem.
Tillægspension Tillægspensionsordningen er forsikringsteknisk opbygget således, at  

 ordningen finansielt hviler i sig selv, idet bidragene fra lønmodtagerne og  

 arbejdsgiverne, forrentet med en grundlagsrente på 4 1/2 pct., dækker  

 ordningens samlede pensionsforpligtelser.
 Ordningens renteindtægter efter realrenteafgift ud over grundlagsrenten  

 anvendes til bonus (se nærmere herom på side 25).
 Pension og bonus fra ATP for visse årgange er vist på side 26.
Egenpension (om ægtefællepension se side 23) Tillægspension i form af egenpension med tillæg af bonus udbetales  

 tidligst fra det fyldte 67. år og kun efter begæring.
Hertil anvendes  

 en særlig begæringsblanket, som ATP normalt sender til medlemmerne, nogle  

 måneder før de fylder 67 år.
Blanketten indeholder oplysning om de indbetalte  

 bidrag og den tillægspension og bonus, der svarer hertil.
 Begæringsblanketten kan i øvrigt fås i banker og sparekasser, på  

 kommunekontorer og hos ATP.
Pensionens størrelse Tillægspensionen beregnes på grundlag af de indbetalte ATP-bidrag.  

 Beregningen sker efter forskellige regler afhængig af, om bidragene vedrører  

 tiden før eller efter 1. januar 1982, og om medlemmerne er indtrådt i  

 ordningens første år (1. april 1964 - 31. marts 1965) eller senere.
A.
Pension af bidrag for tiden før 1. januar 1982 1. For medlemmer, indtrådt i ATP i tiden fra 1.  

 april 1964 til 31. marts 1965, beregnes pensionen af de bidrag, der er  

 indbetalt for tiden før den 1. januar 1982 for det enkelte medlem med et  

 pensionsbeløb pr. opnået anciennitetsår.
Pensionsbeløbene fremgår af skalaen  

 i arbejdsministeriets bekendtgørelse af 18. september 1981, § 2, stk. 1, (se  

 bilag 3).
 Anciennitet opgøres således, at medlemmerne før deres fyldte 60.  

 år opnår 1 års anciennitet, når der i årets løb er indbetalt fuldt bidrag for  

 44 uger (11 måneder). Efter det fyldte 60. år opnår medlemmerne 1 års  

 anciennitet ved indbetaling af fuldt bidrag for 36 uger (9 måneder). Er der  

 betalt mere end 44, respektive 36 ugers bidrag om året, overføres de  

 overskydende bidrag til andre år, hvor der f.eks. på grund af sygdom eller  

 arbejdsløshed ikke er opnået fuld anciennitet.
 Der kan ikke opnås højere anciennitet end svarende til forskellen mellem  

 alderen ved indtrædelsen og alderen den 1. januar 1982.
2. For medlemmer, indtrådt i ATP den 1. april 1965  

 eller senere, beregnes pensionen af bidragene vedrørende tiden for den 1.  

 januar 1982 således, at der ydes 60 kr. om året for hvert års anciennitet,  

 der er erhvervet før den 1. oktober 1972. For tiden derefter og indtil 1.  

 januar 1982 ydes 100 kr. om året pr. års anciennitet.
Ancienniteten opgøres  

 på samme måde som nævnt ovenfor.
B.
Pension af bidrag for tiden efter 1. januar 1982 ATP-bidragene for tiden fra den 1. januar 1982 giver samme pension til  

 alle medlemmer, hvad enten de er indtrådt i ordningen før eller efter 1.  

 april 1965.
Medlemmer under 60 år erhverver ret til en pension på 100 kr. om året for  

 hvert indbetalt bidrag på 396 kr.
Medlemmer over 60 år erhverver ret til en  

 pension på 100 kr. om året for hvert indbetalt bidrag på 324 kr.
For tiden  

 fra den 1. januar 1982 og indtil 67-års fødselsdagen kan der dog højst opnås  

 en pension, svarende til 44 ugebidrag (11 månedsbidrag) om året før det  

 fyldte 60. år og 36 ugebidrag (9 månedsbidrag) om året efter det fyldte 60.  

 år.
De oprindelige pensions- og bidragssatser i ATP-loven er forhøjet  

 (opskrevet) i 1972 og 1982. På grundlag af de bidragssatser, der har været  

 gældende siden den 1. januar 1982, kan der fra det 67. år opnås en  

 tillægspension på i alt 10.800 kr. om året.
Hertil kommer bonus, se side  

 25-26.
Forhøjet tillægspension Der er mulighed for at få forhøjet tillægspension ved at udsætte  

 begæringen om udbetaling. Årspensionen forhøjes med 5 pct., for hvert halve  

 år udbetalingen udsættes, dog højst 30 pct., svarende til, at udbetalingen  

 udsættes til det 70. år.
Udbetaling Den årlige tillægspension afrundes til det nærmeste hele kronebeløb, der  

 kan deles med 12. Hvis pensionen udgør 600 kr. eller mere, udbetales den med  

 1/12 om måneden.
Udgør den mindre end 600 kr., udbetales hele beløbet een  

 gang om året, normalt pr. 22. december for det følgende kalenderår.  

 Anvisningen sker - efter fradrag af kildeskat - månedsvis eller årsvis forud  

 til en konto i bank, sparekasse eller postgirokontoret.
Ægtefællepension Tillægspension i form af ægtefællepension udbetales kun efter  

 begæring.
Hertil anvendes en særlig begæringsblanket, som ATP normalt  

 sender til den efterlevende ægtefælle, når betingelserne for at få udbetalt  

 ægtefællepension er opfyldt.
 I øvrigt kan begæringsblanketten til ægtefællepension fås i banker,  

 sparekasser og på kommunekontoret samt hos ATP.
Betingelser Ægtefællepension kan udbetales til efterlevende ægtefæller efter  

 tillægspensionister eller medlemmer af tillægspensionsordningen, hvis  

 følgende betingelser er opfyldt:
 1. Den efterlevende ægtefælle skal være fyldt 62 år.
 2. Ægteskabet skal have varet mindst 10 år.
 3. Afdøde skal have opnået mindst 10 års anciennitet.
 Da ATP-loven blev iværksat den 1. april 1964, betyder denne sidste  

 betingelse, at der kun kan blive tale om udbetaling af ægtefællepension efter  

 medlemmer, der er født efter den 1. april 1907. For enkemænd trådte reglerne  

 om ægtefællepension først i kraft med virkning fra 1. maj 1978.
 En fraskilt hustru kan bevare sin ret til enkepension efter sin  

 fraskilte mand, jf. lovgivningen om bevarelse af enkepensionsret ved  

 separation og skilsmisse.
Skilsmissen skal have fundet sted efter den 1. april 1964, og der skal ved  

 skilsmissen være pålagt manden pligt til at yde bidrag til hustruens  

 underhold.
Hvis mandens pligt til at yde bidrag er tidsbegrænset, er den  

 fraskilte hustru kun berettiget til at oppebære enkepension i samme tidsrum.  

 En fraskilt hustru, der har bevaret retten til enkepension, bør snarest efter  

 skilsmissen få denne ret noteret i ATP ved at indsende skilsmissedokumenterne  

 (i original eller kopi).
Det understreges, at disse regler kun gælder for kvinder.
En fraskilt  

 mand kan således ikke bevare ret til ægtefællepension efter sin fraskilte  

 hustru.
Indgår en efterlevende ægtefælle nyt ægteskab, bortfalder retten  

 til ægtefællepension.
Retten genindtræder efter begæring, hvis det nye  

 ægteskab ophører.
Dette sidste gælder dog ikke for fraskilte hustruer, der  

 gifter sig påny.
 En efterlevende ægtefælle, der samtidig opfylder betingelserne for at  

 modtage både ægtefællepension og egenpension fra ATP, har kun ret til den  

 største af pensionerne.
Ægtefællepensionens størrelse Ægtefællepensionen udgør halvdelen af den tillægspension (inkl. eventuel  

 forhøjelse), som afdøde modtog, eller ville have været berettiget til at  

 modtage fra sit fyldte 67. år.
Om beregningen af egenpension, se foran side  

 21-22.
Efterlader en mand sig både en enke og en fraskilt hustru, der begge er  

 berettiget til ægtefællepension, deles denne imellem dem i forhold til det  

 antal påbegyndte år, hvori hver af dem har været gift med ham.
Den enkeltes  

 andel skal mindst udgøre 1/3 af ægtefællepensionen.
Er der flere end to  

 berettigede, fordeles ægtefællepensionen ligeligt.
 Er en ægtefælle berettiget til ægtefællepension på grundlag af mere end  

 eet ægteskab, kan den samlede pension højst udgøre halvdelen af den fulde  

 tillægspension plus halvdelen af den forhøjelse, som den efterlevendes  

 tidligere ægtefæller eventuelt var berettiget til hver for sig.
 Der er ikke mulighed for at få forhøjet ægtefællepension ved at udsætte  

 begæring om udbetaling, ligesom der ikke kan erhverves ret til forhøjet  

 egenpension samtidig med, at der udbetales ægtefællepension.
Udbetaling Den beregnede årlige ægtefællepension afrundes til det nærmeste hele  

 kronebeløb, der kan deles med 12. Hvis pensionen udgør 600 kr. eller mere,  

 udbetales den med 1/12 om måneden.
Udgør den mindre end 600 kr., udbetales  

 hele beløbet een gang om året, normalt pr. 22. december for det følgende  

 kalenderår.
Anvisningen sker - efter fradrag af kildeskat - månedsvis eller  

 årsvis forud til en konto i bank, sparekasse eller postgirokontoret.
Bonus ATP-pensionen er forsikringsteknisk baseret på de indbetalte bidrag og en  

 forrentning på 4 1/2 pct. - den såkaldte grundlagsrente.
Den faktiske  

 forrentning har imidlertid gennem årene været en del højere og har dermed  

 givet en merindtægt af betragtelig størrelse.
Denne merindtægt (»overrenten«) tilfalder medlemmer og  

 pensionister i form af bonus.
Reglerne om ATP's bonusordning fremgår af  

 arbejdsministeriets bekendtgørelse af 18. september 1981 (optrykt som bilag  

 3), der er ændret ved bekendtgørelse af 21. november 1983 (optrykt som bilag  

 4) som følge af gennemførelsen af loven om realrenteafgift.
Bonus til medlemmer De enkelte medlemmer under 67 år får hvert år tilskrevet bonus på  

 grundlag af de indbetalte bidrag og den tidligere tilskrevne bonus.
Desuden  

 forrentes såvel de indbetalte bidrag som den tilskrevne bonus med 4 1/2 pct.  

 (grundlagsrenten).
Alle indbetalte bidragsbeløb indgår i beregningen af den årlige bonus.  

 Dette har særlig betydning for lønmodtagere, der betaler mere end fuldt  

 bidrag, f.eks. ved dobbeltbeskæftigelse.
Generelt gælder altså, at jo større  

 bidrag og jo tidligere de er indbetalt, desto større bliver det tilskrevne  

 bonusbeløb.
Den årlige bonustilskrivning til medlemmerne sker efter to satser.
Den ene  

 anvendes på opsparingen før den 1. januar 1983 og den anden på den opsparing,  

 der sker derefter.
Baggrunden herfor er realrenteafgiften.
 Princippet i denne afgift er, at pensionsopsparerne i gennemsnit højst må  

 opnå en forrentning på 3 1/2 pct. af deres indestående ud over inflationen.  

 Resten opkræves af staten som afgift.
 Der betales dog kun afgift af den del af afkastet, der vedrører  

 »opsparingen« efter den 1. januar 1983. Derfor de to  

 bonusprocenter.
Bonus til pensionister På pensioneringstidspunktet, dvs. ved 67-årsalderen, omregnes den  

 samlede bonus, der er tilskrevet i medlemsperioden, til en bonuspension, der  

 udbetales månedligt eller årligt sammen med tillægspensionen.
Den tilskrevne  

 bonus kan kun udbetales på denne måde.
Systemet med årlig bonustilskrivning omfatter kun medlemmer, der bliver  

 eller er blevet 67 år efter den 1. januar 1982. De medlemmer, der er blevet  

 pensionister inden denne dato, får udbetalt bonus efter andre regler.
Se  

 nærmere herom i § 7 i bekendtgørelsen af 18. september 1981.
 For at sikre en glidende overgang mellem bonusordningen før og efter 1.  

 januar 1982 ydes der endvidere en særlig overgangsbonus til årgangene  

 1912-25.
 Med virkning fra den 1. januar 1985 er bonus for samtlige pensionister  

 desuden forhøjet med 4 pct. af den hidtidige ydelse, dvs. af såvel pension  

 som bonus.
Bonus til ægtefællepensionter Bonus til ægtefællepension udgør halvdelen af den bonus, som afdøde  

 fik udbetalt eller ville have været berettiget til at få udbetalt fra det 67.  

 år.
Forhøjet bonus Hvis begæring om udbetaling af tillægspension udsættes, således at  

 pensionen forhøjes (se side 22), vil bonus blive forhøjet på samme måde.
En  

 udsættelse af udbetalingen til det fyldte 69. år vil eksempelvis betyde, at  

 såvel pension som bonus bliver forhøjet med 20 pct.
Den samlede ydelse fra ATP Nedenfor er for de nærmest kommende pensionistårgange vist den forventede  

 samlede årlige ydelse fra ATP for medlemmer indtrådt i 1964.
ATP-medlem fra 1964, fuldtidsbeskæftiget Klageadgang ATP's afgørelser om medlemskab, bidrag, herunder om beregning og  

 opkrævning, eller pension, kan indbringes for ATP's Ankenævn.
 Ønskes en afgørelse prøvet ved ankenævnet, må der inden for en frist af 4  

 uger fra den dag, hvor afgørelsen er meddelt, indsendes en begrundet klage  

 til: ATP's Ankenævn, Laksegade 19, 1063 København K.
 Hvis en henvendelse fra ATPhuset - f.eks. en bidragsopkrævning eller en  

 meddelelse om pensionsudbetaling - synes fejlbehæftet, er det dog mest  

 praktisk, at der i første omgang rettes henvendelse til ATP for at få en  

 eventuel fejl eller misforståelse rettet.
Arbejdsministeriets bekendtgørelse nr. 554 af 21. november 1983 om ændring  

 af bekendtgørelse vedrørende lov om Arbejdsmarkedets Tillægspension (Ændring  

 af reglerne om bonus) (udeladt) Hovedpunkter Hvem er omfattet? Lønmodtagere fra det fyldte 16. år, der hos samme arbejdsgiver er  

 beskæftiget i mindst 10 timer om ugen (eller - hvis de aflønnes  

 månedsvis - 43 1/3 time om måneden) , skal være medlemmer af ATP.  

 Bidragspligten ophører, når lønmodtageren fylder 67 år.
Løsarbejdere  

 er omfattet af ATP, uanset timetallet hos den enkelte arbejdsgiver.
Registrering Ved arbejdsgiveres registrering i ATP anvendes en  

 tilmeldelsesblanket (A203), der kan fås på kommunekontorer  

 (arbejdsgiverkontrollen). Blanketten dækker tillige tilmeldelse til  

 statsskattedirektoratets stamregister over erhvervsdrivende (SE-registret) Lønmodtagere, der omfattes af tillægspensionsordningen,  

 registreres automatisk af ATP på grundlag af deres CPR-nummer, der fremgår af  

 arbejdsgivernes indberetning på oplysningssedlen til skattevæsenet.
Bidrag Både arbejdsgiver og lønmodtager skal svare bidrag til  

 tillægspensionsordningen.
Beregning Som hovedregel er det antallet af beskæftigede timer i den enkelte  

 uge eller måned, der danner grundlag for beregning af bidrag til  

 tillægspensionsordningen.
 I nedenstående oversigt er vist bidragets størrelse for lønmodtagere, der  

er beskæftiget hos samme arbejdsgiver i det anførte antal timer, samt  

 bidraget pr. time for løsarbejdere.
Oversigt over ATP-bidragets størrelse Tilbageholdelse Lønmodtagerens del af bidraget tilbageholdes ved hver lønudbetaling af  

 arbejdsgiveren.
Ved udløbet af hvert kvartal indbetaler arbejdsgiveren det  

 tilbageholdte beløb samt sin egen del af bidraget til ATP.
Opkrævning Opkrævning af bidrag til ATP sker gennem Fællesopkrævning (FOK). De  

 indbetalte ATP-bidrag udgør samtidig grundlaget for beregning og opkrævning  

 af en række andre arbejdsmarkedsbidrag.
Indbetaling Terminer Indbetaling af bidrag sker kvartalsvis bagud pr. 1. januar, 1. april, 1.  

 juli og 1. oktober.
Indbetaling skal ske senest 14 dage efter kvartalets  

 udløb, for oktober kvartal dog 20 dage.
For at bidragene kan anses for  

 rettidigt indbetalt, skal der således indbetales senest den 20. januar, 14.  

 april, 14. juli og 14. oktober.
Indbetalingsmåde Indbetaling sker ved brug af det tilsendte girokort.
Indbetaling kan også  

 foretages gennem servicebureauer, der har truffet aftale med ATP herom,  

 herunder pengeinstitutternes lønservicesystemer.
For sen indbetaling Sker indbetalingen af bidraget ikke rettidigt, skal arbejdsgiveren betale  

 renter med 1 1/2 pct. af det samlede bidrag for hver påbegyndt måned, regnet  

 fra indbetalingsterminer.
Renteberegningen foretages af ATP, der tilsender  

 arbejdsgiveren opkrævning på det skyldige beløb.
For sen indbetaling vil  

 desuden kunne få konsekvenser for beregning af andre arbejdsmarkedsbidrag.
Indberetning Hvert år i januar måned skal arbejdsgiveren indberette det samlede  

 indbetalte ATP-bidrag for det foregående kalenderår på oplysningssedlen til  

 skattevæsenet.
Udbetaling af tillægspension og bonus Tillægspension udbetales i form af egenpension eller ægtefællepension.  

 Egenpension kan tidligst udbetales fra det fyldte 67. år, og ægtefællepension  

 tidligst fra det 62. år.
I forbindelse med tillægspensionen udbetales bonus.  

 Udbetaling sker kun efter begæring.
Begæringsblanketter sendes normalt til de  

 pensionsberettigede fra ATP, men kan i øvrigt fås i banker, sparekasser og på  

 kommunekontorer samt hos ATP.
