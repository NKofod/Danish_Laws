 I henhold til § 2, stk. 3, i lov nr. 963 af 9. december 1992 om Danmarks  

 tiltrædelse af aftale om Det Europæiske Økonomiske Samarbejdsområde foretages  

 følgende ændringer af lov om stempelafgift, jf. lovbekendtgørelse nr. 538 af  

 30. juni 1993, som senest ændret ved lov nr. 114 af 22. december 1993:
§ 1 1. § 3 A, stk. 2, affattes således:
 »Stk. 2.  Såfremt risikoen efter stk. 1 er placeret  

 i en anden stat, der er omfattet af aftalen om Det Europæiske Økonomiske  

 Samarbejdsområde, finder § 3 ikke anvendelse.«.
 2. § 3 B, stk. 2, affattes således:
 »Stk. 2.  Såfremt forpligtelsen består i en anden  

 stat, der er omfattet af aftalen om Det Europæiske Økonomiske  

 Samarbejdsområde, finder § 3 ikke anvendelse.«.
§ 2 Bekendtgørelsen har virkning for dokumenter, hvis stempelpligt indtræder  

 den 1. januar 1994 eller senere.
