Bekendtgørelse  

 af  

 overenskomst af 13. april 2000 med Mexico  

 vedrørende fremme og beskyttelse af investeringer Den 13. april 2000 undertegnedes i Mexico City en  

 overenskomst mellem Danmark og Mexico om fremme og gensidig beskyttelse af  

 investeringer.
 Overenskomstens ordlyd er som følger:
Overenskomst  

 mellem Kongeriget Danmarks Regering  

 og  

 REPUBLIKKEN mexicos regering  

 om  

 fremme og gensidig beskyttelse af investeringer Præambel Kongeriget Danmarks regering og Republikken Mexicos regering, herefter  

 omtalt som de kontraherende parter, SOM ØNSKER at skabe fordelagtige vilkår for investeringer i  

 begge stater og styrke samarbejdet mellem private foretagender i begge stater  

 med henblik på at stimulere den produktive anvendelse af  

 ressourcer, SOM ANERKENDER, at en rimelig og retfærdig behandling af  

 investeringer på et gensidigt grundlag vil tjene dette  

 formål, ER BLEVET ENIGE om følgende:
KAPITEL 1: GENERELLE BESTEMMELSER Artikel 1 Definitioner I denne overenskomst (1)	skal udtrykket »investering« omfatte enhver form for aktiver, som  

 er investeret i overensstemmelse med loven i den kontraherende parts land, i  

 hvilket investeringen er foretaget, og det skal alene dække de  

 investeringer, som er indgået med det formål at etablere varige  

 økonomiske relationer med et foretagende, f.eks. investeringer, som  

 giver mulighed for at udøve aktiv indflydelse på  

 administrationen deraf.
Investeringer skal i særdeleshed, men ikke  

 udelukkende, omfatte:
a)	materiel og immateriel ejendom, løsøre og fast  

 ejendom, som erhverves eller benyttes til finansielle formål,  

 såvel som enhver anden rettighed såsom leasing-kontrakter,  

 realkredit, tilbageholdelses- og panterettigheder, forlods og kautionskrav og  

 alle andre lignende rettigheder, b)	et firma eller en virksomhed, eller andele, aktier eller andre  

 former for deltagelse i et firma eller en virksomhed, c)	geninvesteret udbytte, d)	fordringer på penge, andre aktiver samt til en hvilken som  

 helst kontrakt af finansiel værdi undtagen i)	fordringer på penge, som alene stammer fra kommercielle  

 kontrakter vedrørende salg af varer eller tjenesteydelser, ii)	betalingshenstand i forbindelse med kommercielle transaktioner som  

 f.eks. varefinansiering, iii)	kreditter med en løbetid på mindre end tre  

 år fra en investor på den kontraherende parts territorium til en  

 investor på den anden kontraherende parts territorium.
Undtagelsen  

 vedrørende kreditter med en løbetid på mindre end tre  

 år skal imidlertid ikke gælde for kreditter, der er ydet af en  

 kontraherende parts investor til et selskab i den anden kontraherende part,  

 som er ejet eller kontrolleret af den førstnævnte investor.
e)	industrielle og intellektuelle ejendomsrettigheder, herunder  

 ophavsrettigheder, patenter, varenavne, teknologi, varemærker,  

 goodwill, know-how og alle andre lignende rettigheder, f)	koncessioner eller andre rettigheder, som er tildelt ved lov eller  

 kontrakt.
 En betalingsforpligtelse fra eller tildelingen af kredit  

 til en kontraherende part eller en statslig virksomhed betragtes ikke som en  

 investering.
 (2)	En ændring i den måde, hvorpå midler investeres,  

 påvirker ikke deres karakter som investering, forudsat at en  

 sådan ændring er omfattet af førnævnte  

 definition.
 (3)	Udtrykket »udbytte« skal betyde det beløb, som investeringen  

 afkaster, omfattende især, men ikke udelukkende, fortjeneste, renter,  

 kapitalgevinster, dividender, royalties eller honorarer.
 (4)	Udbytte, og i tilfælde af reinvesteringsbeløb, der  

 hidhører fra reinvesteringen, skal nyde samme beskyttelse som  

 investeringen i overensstemmelse med bestemmelserne i denne overenskomst.
 (5)	Udtrykket »investor« skal for begge kontraherende parters  

 vedkommende betyde:
 a)	Fysiske personer, der er statsborgere i et af de lande, der er  

 kontraherende parter, i overensstemmelse med denne parts lovgivning.
 b)	Enhver enhed repræsenteret eller organiseret i  

 overensstemmelse med og anerkendt som en juridisk person i henhold til den  

 kontraherende parts lovgivning, og som har sæde i den kontraherende  

 parts territorium, såsom selskaber, firmaer, sammenslutninger,  

 finansieringsinstitutioner, fonde eller lignende enheder, uanset om deres  

 aktiviteter er rettet mod overskudsgivende virksomhed.
 (6)	Udtrykket »territorium« betyder hver kontraherende parts  

 territorium og omfatter søterritoriale områder, der  

 støder op til landets territoriale farvande, d.v.s. den eksklusive  

 økonomiske zone og den kontinentale sokkel, i den udstrækning,  

 hvor den kontraherende part kan udøve suveræne rettigheder eller  

 jurisdiktion i disse områder i henhold til folkeretten.
Artikel 2 Investeringsfremme og -beskyttelse (1)	Hver kontraherende part skal i overensstemmelse med sine love  

 tillade investeringer fra den anden kontraherende parts investorer og fremme  

 sådanne investeringer, herunder repræsentationskontorer.
(2)	Investeringer fra investorer fra hver af de kontraherende parter  

 skal til enhver tid nyde fuld beskyttelse og sikkerhed på den anden  

 kontraherende parts territorium.
Ingen kontraherende part må på  

 nogen arbitrær eller diskriminerende måde skade den anden  

 kontraherende parts investorers forvaltning, opretholdelse, anvendelse,  

 besiddelse eller afvikling af investeringer på sit territorium.
(3)	Hver kontraherende part skal overholde en hvilken som helst anden  

 skriftlig forpligtelse, den måtte have påtaget sig  

 vedrørende investeringer på sit territorium fra den anden  

 kontraherende parts investorer.
Tvister, som opstår på baggrund  

 af sådanne forpligtelser, skal afgøres i overensstemmelse med  

 kontraktens betingelser.
Artikel 3 Investeringers behandling (1)	Hver kontraherende part skal behandle investorer fra den anden  

 kontraherende part og deres investeringer retfærdigt og rimeligt.
 (2)	Hver kontraherende part skal på sit territorium give  

 investeringer foretaget af den anden kontraherende parts investorer en  

 behandling, som på ingen måde er mindre gunstig end den, der  

 gives dens egne investorer eller investorer fra noget tredjeland, idet den  

 mest gunstige behandling lægges til grund.
 (3)	Hver kontraherende part skal på sit territorium give  

 investeringer vedrørende forvaltning, opretholdelse, anvendelse,  

 besiddelse eller afvikling foretaget af den anden kontraherende parts  

 investorer en behandling, som på ingen måde er mindre gunstig end  

 den, der gives egne investorer eller investorer fra noget tredjeland, idet  

 den mest gunstige behandling lægges til grund.
Artikel 4 Undtagelser Bestemmelserne i denne aftale vedrørende tilståelsen af en  

 ikke mindre gunstig behandling end den, der gives investorer fra nogen af de  

 kontraherende parter eller noget tredjeland, skal ikke udlægges som en  

 forpligtelse for den ene kontraherende part til at tilbyde investorer fra den  

 anden kontraherende part fordelene ved nogen behandling, præference  

 eller privilegier, der hidrører fra:
a)	medlemskab af enhver eksisterende eller fremtidig regional  

 økonomisk organisation, frihandelsområde eller toldunion, i  

 hvilken nogen af de kontraherende parter er eller måtte blive part,  

 eller b)	enhver international overenskomst eller ordning, som helt eller  

 fortrinsvis vedrører beskatning, eller enhver national lovgivning, som  

 helt eller fortrinsvis vedrører beskatning.
Artikel 5 Ekspropriation og erstatning (1)	Investeringer fra de kontraherende parters investorer må ikke  

 nationaliseres, eksproprieres eller underkastes foranstaltninger med  

 tilsvarende virkning som nationalisering eller ekspropriation (i det  

 følgende benævnt »ekspropriation«) på den anden  

 kontraherende parts territorium, medmindre det sker af hensyn til  

 almenvellet, på et ikke-diskriminatorisk grundlag, efter behørig  

 retspleje og mod betaling af erstatning i overensstemmelse med  

 nedenstående nr. 2 og 3.
(2)	Erstatning skal a)	betales uden forsinkelse.
I tilfælde af, at udbetalingen af  

 erstatning forsinkes, skal erstatningen udbetales som et beløb, der er  

 beregnet i en frit konvertibel valuta.
b)	svare til den rimelige markedsværdi af den eksproprierede  

 investering umiddelbart før ekspropriationen.
Den rimelige  

 markedsværdi skal ikke dække over en ændring i  

 værdien på grund af, at ekspropriationen blev kendt på en  

 sådan måde, at den havde indflydelse på værdien af  

 investeringen.
Kriteriet for værdiansættelsen skal bl.a. omfatte  

 markedsværdien, den investerede kapital, genanskaffelsesværdien,  

 værdiforøgelsen, de løbende afkast samt goodwill.
Andre  

 relevante værdikriterier kan overvejes til bestemmelse af en rimelig  

 markedsværdi.
 c)	inkludere renter til den kommercielle sats fastsat på  

 markedsbasis for valutaen fra ekspropriationsdatoen frem til datoen for den  

 faktiske betaling.
d)	være fuldt ud realisabel og frit omsættelig (3)	Rimelig retspleje indebærer retten til for investor fra den  

 kontraherende part, som hævder at være påvirket af  

 ekspropriationen af den anden kontraherende part, at få prøvet  

 sagen omgående ved sidstnævntes domsmyndighed eller anden  

 kompetent og uafhængig myndighed, incl. værdien af investeringen  

 og betalingen af erstatningen i overensstemmelse med reglerne i denne  

 artikel.
Artikel 6 Overførsel af kapital og udbytte (1)	Hver kontraherende part skal med hensyn til investeringer på  

 sit territorium af den anden kontraherende parts investorer tillade  

 overførsel ind og ud af sit territorium af:
a)	startkapitalen og enhver yderligere kapital til vedligeholdelse og  

 udvikling af en investering; b)	den investerede kapital eller provenuet fra salg eller likvidation  

 af hele eller dele af en investering; c)	renter, dividender, fortjenester og andet realiseret udbytte; d)	betalinger, som udgør afdrag på gæld  

 vedrørende investeringer, og forfaldne renter; e)	licensafgifter eller gebyrer; f)	ikke-anvendte indtægter og andre indkomster tilhørende  

 udenlandske ansatte, som har arbejde i forbindelse med en investering; g)	erstatning, genindsættelse i tidligere rettigheder,  

 skadesløsholdelse eller anden afgørelse, jf. artikel  

 5.
 (2)	Overførsler af betalinger i henhold til stk. (1) i  

 denne artikel skal ske uden forsinkelse og i en frit konvertibel valuta.
 (3)	Overførsler skal foretages til markedsvekselkursen  

 gældende på overførselsdagen med hensyn til  

 loco-transaktioner i den valuta, hvori overførslen sker.
 (4)	Uanset stk. 1 til 3 i denne artikel kan en kontraherende part  

 udsætte eller forhindre en overførsel ved rimelige,  

 ikke-diskriminatoriske og bona fide foranstaltninger:
a)	i tilfælde af konkurs, insolvens eller andre retlige  

 uoverensstemmelser, som er indtruffet for at beskytte kreditorernes  

 rettigheder, b)	som vedrører eller sikrer overensstemmelse med love og  

 forskrifter:
i)	om udstedelse, handel med og omsætning af værdipapirer,  

 futures-forretninger og derivativer, ii)	vedrørende indberetning om og registrering af  

 overførsler eller c)	i forbindelse med kriminelle handlinger eller retskendelser eller  

 dekreter i administrative- og domsforhandlinger.
 (5)	I tilfælde af alvorlige betalingsbalanceproblemer eller fare  

 derfor kan hver kontraherende part temporært, men kun i en periode  

 på højst 12 måneder, begrænse overførsel af  

 overskud fra salg eller likvidation af hele eller en del af en investering.  

 Disse begrænsninger skal pålægges på et rimeligt,  

 ikke-diskriminatorisk og bona fide grundlag.
Artikel 7 Subrogation (1)	Hvis en kontraherende part eller en af denne udpeget agent  

 effektuerer betaling under en skadesløsholdelse, garanti eller  

 forsikringsaftale mod en ikke-kommerciel risiko vedrørende en  

 investering foretaget af en kontraherende parts investor i den anden  

 kontraherende parts territorium, skal sidstnævnte kontraherende part  

 anerkende overdragelsen af enhver rettighed fra denne investor til  

 førstnævnte kontraherende part eller dennes udpegede agent  

 gennem subrogation.
 (2)	I tilfælde af en tvist må imidlertid kun investoren  

 eller en privatejet juridisk person, til hvem den kontraherende part eller  

 dennes agent har overført sine rettigheder, indlede eller deltage i en  

 procedure ved en national domstol eller indgive sagen til international  

 voldgift i overensstemmelse med betingelserne i artikel 8 i denne  

 overenskomst.
KAPITEL 2: BILÆGGELSE AF TVISTER AFSNIT 1: BILÆGGELSE AF TVISTER MELLEM EN  

 KONTRAHERENDE PART OG EN INVESTOR FRA DEN ANDEN KONTRAHERENDE PART Artikel 8 Område og virkefelt (1)	Dette afsnit vedrører tvister mellem en kontraherende part  

 og en investor fra den anden kontraherende part, der angår den  

 kontraherende parts påståede brud på en forpligtelse efter  

 denne aftale, der forårsager tab eller skade for investoren eller  

 dennes investering.
En juridisk person fra den ene kontraherende part, der er  

 ejet eller kontrolleret af en statsborger fra den anden kontraherende part  

 (herefter benævnt »udenlandsk ejet virksomhed«), må ikke  

 anlægge voldgiftssag efter dette afsnit.
(2)	Såfremt en investor fra en kontraherende part eller en  

 udenlandsk ejet virksomhed sætter en retssag i gang ved en national  

 domstol, kan tvisten kun indbringes for voldgift under dette afsnit, hvis den  

 kompetente nationale domstol ikke har afsagt dom i første instans om  

 sagens indhold.
Det førnævnte gælder ikke for  

 administrativ rekurs over for de administrative myndigheder, der fuldbyrder  

 foranstaltningerne, som hævdes at være et brud.
 (3)	Såfremt en investor fra en kontraherende part rejser et krav  

 ved voldgift, kan hverken investor eller den udenlandsk ejede virksomhed  

 igangsætte eller fortsætte en sag ved en national domstol; dette  

 gælder dog ikke for retssager om afhjælpning, anerkendelse eller  

 anden ekstraordinær oprejsning, der ikke indebærer betaling af  

 skadeserstatning, ved en administrativ ret efter sagsøgers  

 lovgivning.
Artikel 9 Bilæggelsesmetoder, tidsperioder (1)	En tvist skal, om muligt, bilægges ved forhandling eller  

 konsultation.
Såfremt tvisten ikke bilægges, kan investor  

 vælge at indbringe tvisten til afgørelse enten for:
a)	den kontraherende parts kompetente domstole eller administrative  

 retter, eller b)	i overensstemmelse med nogen anvendelig tidligere aftalt  

 tvistbilæggelsesprocedure, eller c)	i overensstemmelse med denne artikel for enten:
i)	det Internationale Center for Bilæggelse af  

 Investeringstvister (»Centret«), etableret i henhold til Konventionen om  

 Bilæggelse af Investeringstvister mellem Stater og Statsborgere fra  

 andre Stater (ICSID-konventionen), såfremt begge kontraherende parter  

 er parter i ICSID-konventionen, eller ii)	Centret under reglerne for Additional Facility for  

 iværksættelse af retsskridt af centrets sekretariat,  

 såfremt kun én kontraherende part er part i ICSID-konventionen,  

 eller iii)	en ad hoc voldgiftsret i henhold til voldgiftsreglerne for  

 FNs Kommission for International Handelsret.
 (2)	De anvendelige voldgiftsregler i nr. (1), c) af denne artikel skal  

 gælde for voldgift med de undtagelser, der følger af dette  

 afsnit.
 (3)	En tvist må indbringes til afgørelse i henhold til nr.  

 (1), c) af denne artikel på betingelse af, at seks måneder er  

 forløbet siden de begivenheder, der gav anledning til kravet, indtraf  

 og på betingelse af, at investor mindst tres dage forinden, men ikke  

 senere end fire år fra datoen, hvor investor først fik eller  

 burde have fået kendskab til begivenheden, som forårsagede  

 tvisten, har givet skriftlig meddelelse til den kontraherende part om sin  

 hensigt om at indbringe et krav om voldgift.
Artikel 10 Kontraherende parters samtykke Hver kontraherende part giver herved sit uforbeholdne samtykke til  

 forelæggelse af en tvist for international voldgift i overensstemmelse  

 med dette afsnit.
Artikel 11 Etablering af voldgiftsdomstolen (1)	Med mindre parterne i tvisten bliver enige om noget andet, skal  

 voldgiftsdomstolen bestå af tre medlemmer.
Hver part i tvisten skal  

 udpege et medlem og disse to medlemmer skal opnå enighed om det tredje  

 medlem som deres formand.
(2)	Såfremt en voldgiftsdomstol ikke inden 90 dage fra datoen for  

 klagens indbringelse for voldgift er blevet nedsat, enten fordi en part i  

 tvisten undlod at udpege et medlem, eller de valgte medlemmer ikke kan  

 opnå enighed om en formand, skal generalsekretæren for ICSID,  

 på begæring af nogen af tvistens parter, indbydes til efter sit  

 skøn at udpege medlemmet eller medlemmerne, der endnu ikke er blevet  

 udnævnt.
Ikke desto mindre skal ICSIDs generalsekretær ved  

 udnævnelse af en formand sikre, at formanden ikke er statsborger i et  

 af de kontraherende parters lande.
Artikel 12 Konsolidering (1)	En konsolideringsdomstol nedsat i henhold til denne artikel skal  

 oprettes efter UNCITRALs voldgiftsregler og skal gennemføre  

 sagerne i henhold til disse regler, med undtagelse af de modifikationer, der  

 følger af dette afsnit.
 (2)	Sagerne skal konsolideres i følgende  

 tilfælde:
a)	når en investor indbringer et krav på vegne af en  

 udenlandsk ejet virksomhed, som han ejer eller kontrollerer, og samtidig en  

 anden investor eller andre investorer, der deltager i samme investering uden  

 at kontrollere den, rejser sag på egne vegne som følger af de  

 samme brud på denne aftale, eller b)	når to eller flere krav, der hidrører fra samme retlige  

 eller faktiske omstændigheder, indbringes for voldgift.
 (3)	Konsolideringsdomstolen bestemmer, hvem der skal afgøre  

 kravene og vil gennemgå sådanne krav under et, medmindre den  

 bestemmer, at nogen af parternes interesser vil blive skadet.
Artikel 13 Sted for voldgift Enhver voldgift under dette afsnit skal, på begæring af nogen  

 af parterne i tvisten, nedsættes i en stat, der er part i New  

 York-Konventionen om anerkendelse og fuldbyrdelse af udenlandske  

 voldgiftskendelser (New York-Konventionen). Krav indbragt for voldgift under  

 dette afsnit skal anses for at hidrøre fra et kommercielt forhold  

 eller transaktion med henblik på artikel 1 i New York-Konventionen.
Artikel 14 Kompensation En kontraherende part skal ikke kunne gøre gældende i sit  

 forsvar, modkrav, modregning eller på ethvert andet grundlag, at  

 skadesløsholdelser eller anden kompensation helt eller delvist for  

 påståede tab eller skader er blevet modtaget eller vil bliver  

 modtaget af investoren i medfør af en kompensationsgaranti eller  

 forsikringsaftale.
Artikel 15 Anvendelig lov En domstol nedsat under dette afsnit skal afgøre tvisten i  

 overensstemmelse med denne aftale og anvendelige regler og principper fra  

 International Ret.
Artikel 16 Kendelser og håndhævelse (1)	Voldgiftskendelser kan håndhæves på  

 følgende måder:
a)	en erklæring om, at den kontraherende part har forsømt  

 sine forpligtelser i henhold til nærværende overenskomst; b)	økonomisk kompensation, som skal inkludere renter fra  

 tidspunktet for tab eller skade til betalingstidspunktet; c)	naturalopfyldelse i egnede tilfælde, forudsat at den  

 kontraherende part kan vælge at yde økonomisk kompensation i de  

 tilfælde, hvor naturalopfyldelse ikke er praktisk mulig; og d)	med parternes indforståelse: en hvilken som helst anden form  

 for godtgørelse.
 (2)	Voldgiftskendelser skal være endelige og bindende udelukkende  

 for parterne i tvisten og kun med hensyn til den pågældende  

 sag.
 (3)	Den endelige kendelse offentliggøres kun, såfremt  

 begge parter i tvisten har erklæret sig skriftligt  

 indforstået.
 (4)	Voldgiftsretten skal ikke påbyde en kontraherende part at  

 betale bodserstatning.
 (5)	Hver kontraherende part skal, på sit territorium,  

 sørge for effektiv håndhævelse af voldgiften i  

 overensstemmelse med denne artikel og skal ufortøvet efterkomme en  

 sådan voldgiftskendelse, i hvilken den er part.
 (6)	En investor kan begære fuldbyrdelse af en voldgiftskendelse i  

 henhold til ICSID-konventionen eller New York-konventionen.
AFSNIT 2: BILÆGGELSE AF TVISTER MELLEM DE  

 KONTRAHERENDE PARTER Artikel 17 Tvister mellem de kontraherende parter (1)	Hvis der opstår en tvist mellem de kontraherende parter  

 vedrørende fortolkningen og anvendelsen af denne overenskomst,  

 bør de kontraherende parter så vidt muligt bilægge en  

 sådan tvist gennem forhandlinger.
 (2)	Hvis en sådan tvist ikke kan bilægges inden for seks  

 måneder fra tvistens begyndelse, skal den efter anmodning fra enhver af  

 de kontraherende parter forelægges for en voldgiftsdomstol.
 (3)	En sådan voldgiftsdomstol skal nedsættes for hver  

 enkelt sag på følgende måde:
a)	Inden for tre måneder fra modtagelsen af begæringen om  

 voldgift skal hver kontraherende part udpege et medlem af domstolen.
Disse to  

 medlemmer skal derpå vælge en statsborger fra et tredjeland, som  

 med de kontraherende parters godkendelse skal udpeges til formand for  

 domstolen.
Formanden skal udpeges inden for tre måneder fra datoen for  

 udpegelsen af de to andre medlemmer.
b)	Hvis de nødvendige udpegelser ikke har fundet sted inden for  

 nogen af de angivne perioder, kan enhver af de kontraherende parter i mangel  

 af anden aftale opfordre præsidenten for Den Internationale Domstol til  

 at foretage de nødvendige udpegelser.
Hvis præsidenten er  

 statsborger i den ene kontraherende part, eller hvis han på anden  

 måde er forhindret i at udføre nævnte funktion, skal  

 vicepræsidenten opfordres til at foretage de nødvendige  

 udpegelser.
Hvis vicepræsidenten er statsborger i den ene kontraherende  

 part, eller hvis han også er forhindret i at udføre nævnte  

 funktion, skal det medlem af Den Internationale Domstol, som er den  

 næste i anciennitet, og som ikke er statsborger i en af de  

 kontraherende parter, opfordres til at foretage de nødvendige  

 udpegelser.
c)	Voldgiftsdomstolen skal anvende bestemmelserne i denne overenskomst  

 samt principperne i folkeretten.
Den skal træffe sin afgørelse  

 ved flertalsafgørelse.
Voldgiftsdomstolen fastsætter sin egen  

 procedure.
 d)	Voldgiftsdomstolens afgørelser er endelige og bindende for  

 begge kontraherende parter.
 e)	Hver kontraherende part skal bære omkostningerne for sit eget  

 voldgiftsmedlem ved domstolen og for sin medvirken i voldgiftssagen.  

 Omkostningerne til formanden og de øvrige omkostninger skal  

 bæres ligeligt af de kontraherende parter.
f)	En kontraherende part må ikke indlede retsskridt i henhold til  

 dette afsnit vedrørende en tvist, der angår krænkelse af  

 en investors rettigheder, medmindre den anden kontraherende part har undladt  

 at følge eller opfylde den kendelse, der er afsagt i en tvist, som en  

 investor har anlagt i henhold til afsnit 1 i dette kapitel.
I tilfælde  

 deraf kan voldgiftsretten, som er etableret i henhold til dette afsnit,  

 såfremt den er anmodet derom af en kontraherende part, hvis investor  

 har været part i en tvist:
i)	erklære, at undladelsen af at følge eller opfylde den  

 endelige kendelse er en krænkelse af den anden kontraherende parts  

 forpligtelser i henhold til denne overenskomst; ii)	anmode om, at den anden kontraherende part følger eller  

 opfylder den endelige kendelse.
KAPITEL 3: AFSLUTTENDE BESTEMMELSER Artikel 18 Konsultationer Enhver af de kontraherende parter kan foreslå den anden part at  

 konsultere om en hvilken som helst sag, der vedrører anvendelsen af  

 denne overenskomst.
Konsultationerne skal efter forslag fra en af de  

 kontraherende parter afholdes på et sted og et tidspunkt, der er  

 opnået enighed om gennem diplomatiske kanaler.
Artikel 19 Overenskomstens anvendelsesområde Bestemmelserne i denne overenskomst skal omfatte alle investeringer  

 foretaget af den ene kontraherende parts investorer på den anden  

 kontraherende parts territorium før eller efter overenskomstens  

 ikrafttrædelse.
Den skal imidlertid ikke omfatte uoverensstemmelser  

 eller tvister, som er opstået før dens ikrafttræden.
Artikel 20 Ændringer Ved ikrafttrædelsen af denne overenskomst eller på et hvilket  

 som helst senere tidspunkt kan bestemmelserne i denne overenskomst  

 ændres på en sådan måde, som de kontraherende parter  

 er enige om.
Sådanne ændringer skal træde i kraft,  

 når de kontraherende parter har meddelt hinanden, at de  

 forfatningsmæssige krav for ikrafttrædelse er blevet opfyldt.
Artikel 21 Territorial udvidelse Denne overenskomst skal ikke gælde for Færøerne og  

 Grønland.
 Bestemmelserne i denne overenskomst kan udvides til at  

 omfatte Færøerne og Grønland i henhold til aftale herom  

 ved noteveksling mellem de kontraherende parter.
Artikel 22 Ikrafttrædelse Denne overenskomst træder i kraft tredive dage efter den dato, hvor  

 de kontraherende parters regeringer skriftligt har meddelt hinanden, at de  

 forfatningsmæssige krav for denne overenskomsts ikrafttrædelse er  

 blevet opfyldt.
Artikel 23 Varighed og ophør (1)	Denne overenskomst skal forblive i kraft i ti år og skal  

 derefter forblive i kraft, med mindre den ene kontraherende part skriftligt  

 meddeler den anden kontraherende part sin hensigt om at opsige  

 overenskomsten.
Meddelelsen om opsigelse får virkning et år efter  

 notifikationsdatoen.
 (2)	For så vidt angår investeringer foretaget før  

 den dato, hvor meddelelsen om opsigelse af denne overenskomst får  

 virkning, skal bestemmelserne i artiklerne 1 til 12 forblive i kraft i  

 yderligere en tiårsperiode fra denne dato.
 Til bekræftelse heraf har undertegnede, behørigt bemyndigede  

 af deres respektive regeringer, underskrevet denne overenskomst.
 Udfærdiget i to eksemplarer i Mexico City den 13. april 2000  

 på dansk, spansk og engelsk, idet alle tekster skal have samme  

 gyldighed.
 I tilfælde af uenighed om fortolkningen skal den engelske tekst have  

 forrang.
For Kongeriget   

 Danmarks Regering For Republikken   

 Mexicos Regering Peter Branner Hermino Blanco Overenskomsten, der ikke omfatter Færøerne og  

 Grønland, trådte i kraft den 23. september 2000 i medfør  

 af artikel 22.
