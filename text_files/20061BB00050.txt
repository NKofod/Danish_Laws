Fremsat den 29. november 2006 af  

 Mette Gjerskov (S), Lene Hansen (S),  

 Bjarne Laustsen (S) og Jens Peter Vernersen (S) Forslag til folketingsbeslutning om  

 en handlingsplan for at nedbringe pesticidrester i dansk frugt og grønt Folketinget pålægger regeringen at udarbejde en handlingsplan  

 for nedbringelse af pesticidrester i dansk frugt og grønt.
Planen skal som  

 minimum indeholde følgende elementer:
   

 	  

 Årlig afrapportering  

 af pesticidfundene, så resultaterne er lettilgængelige og ikke mindst  

 anvendelige  

 for gartnere og deres rådgivere.
   

 	  

 Opfølgning på aftalen  

 om registrering af fundene af pesticidrester, så de kan spores tilbage til  

 den  

 enkelte avler.
   

 	  

 Udarbejdelse af en  

 pesticidreduktionsplan for alle erhvervsmæssige avlere.
  

 	  

 En fokuseret indsats i  

 Miljøstyrelsen, så nye og bedre pesticider hurtigt kan godkendes, og så  

 10-års-fristen for revurdering af godkendte sprøjtemidler som minimum  

 overholdes for pesticider, der anvendes i fødevarer tæt på høst.
Puklen med  

 ansøgninger om godkendelser af pesticider i Miljøstyrelsen skal være væk ved  

 udgangen af første kvartal 2007.
   

 	  

 Registrering af  

 behandlingshyppigheden for frugt og grønt og opstilling af mål herfor i  

 lighed  

 med målene for landbrugets behandlingshyppighed i pesticidhandlingsplanen.
   

 	  

 Fremme af økologisk  

 produktion af frugt og grønt.
Bemærkninger til forslaget Beslutningsforslaget er en delvis genfremsættelse af  

 beslutningsforslag nr.
B 104 fra folketingsåret 2005-06 (se Folketingstidende  

 2005-06, forhandlingerne side 7429, tillæg A side 6949 og tillæg B side  

 1853).
Udgangspunktet må være, at der overhovedet ikke bør være  

 pesticidrester i danskernes mad  og slet ikke i produkter, der  

 traditionelt  

 anses for sunde, som netop frugt og grønt.
I de senere år er der konstateret  

 en  

 alarmerende stigning i pesticidrester i dansk frugt og grønt.
Dette er senest  

 blevet bekræftet med Fødevarestyrelsens rapport »Pesticidrester i fødevarer  

 2005« fra oktober 2006.
 Fundene ligger inden for grænseværdierne, men må alligevel give  

 anledning til konkret handling dels af hensyn til forbrugernes ønske om  

 fødevarer uden pesticidrester, dels af hensyn til de danske gartneriers og  

 frugtavleres overlevelsesmuligheder.
 Det er vigtigt for avlerne og deres konsulenter, at der bliver  

 let adgang til oplysninger om fund af pesticidrester både i form af oplysning  

 om fund i de forskellige typer af frugt og grønt og i form af oplysning om, i  

 hvilket omfang de enkelte pesticider har givet anledning til fund af  

 pesticidrester.
Dansk Gartneri er gået konstruktivt ind i drøftelserne om sporing  

 af analyseresultater tilbage til avlerne.
Dette arbejde skal følges op.  

 Fødevarestyrelsens analyser af pesticidrester i dansk frugt og grønt bliver i  

 dag ikke anvendt til at udvikle behandlingsstrategier, der kan minimere  

 indholdet af pesticidrester i dansk frugt og grønt.
Analyserne skal benyttes  

 som et redskab til at vurdere, om der er behov for ændrede  

 behandlingsstrategier,  

 kontrol af sprøjteudstyr m.m.
Inden for landbruget er der fastsat klare mål for  

 behandlingshyppigheden.
Det giver både erhverv, rådgivere og politikere et  

 godt  

 pejlemærke for udviklingen på området.
Hidtil har der ikke været lavet en  

 tilsvarende registrering og opstilling af mål for gartneri og frugtavl.
Den  

 alarmerende udvikling bør give anledning til en genovervejelse af behovet for  

 beregning og fastsættelse af mål for behandlingshyppigheden.
Avlerne kritiserer Miljøstyrelsen for at være for langsom til  

 at vurdere nye pesticider, der eventuelt vil kunne reducere indholdet af  

 pesticidrester og være mindre skadelige for sundheden og miljøet.
Samtidig  

 overholder Miljøstyrelsen ikke fristen på 10 år for revurdering af godkendte  

 sprøjtemidler.
Der er derfor behov for en styrket indsats fra Miljøstyrelsen,  

 som samtidig vil kunne øge avlernes motivation til at gøre en indsats for at  

 minimere  

 indholdet af pesticidrester i frugt og grønt.
 Endelig bør der iværksættes en plan, der kan understøtte  

 omstilling af dansk frugt- og grøntproduktion til økologisk produktion.  

 Målsætningen er, at en stadig stigende del af frugt- og grøntproduktionen i  

 Danmark skal være økologisk, for på den måde på lang sigt at udfase  

 anvendelsen  

 af pesticider i dansk frugt- og grøntproduktion.
Skriftlig fremsættelse Mette  

 Gjerskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en handlingsplan for at nedbringe pesticidrester i  

 dansk frugt og grønt.
(Beslutningsforslag nr.
B 50).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
