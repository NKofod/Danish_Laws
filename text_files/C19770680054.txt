 Ved skrivelse af 15. september 1977 afgav finansministeriet svar på et af  

 MF Bernhard Baunsgaard stillet spørgsmål om gældende praksis med hensyn til  

 administrationen af reglerne om godtgørelse for merarbejde.
 Til brug for besvarelsen havde finansministeriet ved skrivelse af 22. juli  

 1977 indhentet oplysninger fra samtlige ministerier mv., dels om omfanget af  

 ydet godtgørelse for merarbejde i finansåret 1976/77, dels om praksis med  

 hensyn til administrationen afreglerne.
 I besvarelsen har finansministeriet meddelt, at de indhentede oplysninger  

 giver anledning til visse præciseringer af de gældende regler, og man skal  

 derfor bemærke følgende:
1. Afgrænsning af den personkreds, der er berettiget  

 til at modtage godtgørelse for merarbejde.
 Der kan alene ydes godtgørelse for merarbejde til personale, for hvilket  

 der ved aftale, overenskomst eller på anden måde er tilvejebragt udtrykkelig  

 hjemmel hertil.
Til personale ansat efter regler, der ikke indeholder hjemmel til ydelse  

 af godtgørelse for merarbejde, kan sådan godtgørelse ikke ydes, uanset om der  

 for vedkommende personalegruppe ikke er fastsat regler om overarbejdsbetaling  

 el.lign.
Såfremt der for sådant personale opstår spørgsmål om godtgørelse for  

 arbejde ud over den fastsatte arbejdstid, må henvendelse rettes til  

 finansministeriet med henblik på eventuel tilvejebringelse af den fornødne  

 hjemmel.
 Som eksempler på personalegrupper, for hvilke der ikke er hjemmel til  

 ydelse af godtgørelse for merarbejde, kan nævnes tjenestemænd i lønramme 23  

 og derunder, hvis normale tjeneste ikke unddrager sig kontrol, og som ikke  

 oppebærer tillæg, der ydes som godtgørelse for overarbejde,  

 kontorfunktionærer ansat i henhold til overenskomst med HK (dog undtaget  

 afdelingsledere m.f1.), sygeplejersker ansat i henhold til overenskomst med  

 Dansk Sygeplejeråd m.f1.
 Det er en følge af det anførte, at der ikke kan ydes godtgørelse for  

 merarbejde til personer, med hvilke der ikke er indgået en sædvanlig  

 arbejdsmæssig aftale, og som derfor ikke har et ansættelsesforhold i staten.  

 Dette gælder f.eks. ikke-statsansatte medlemmer mv. af udvalg, kommissioner,  

 nævn og råd.
2. Omfanget af og kriterier for anvendelse af  

 godtgørelse for merarbejde Godtgørelse for merarbejde forudsætter, at der er tale om en nødvendig  

 kvantitativ overskridelse af større omfang af den for den ansatte gældende  

 normale arbejdsforpligtelse.
Godtgørelse kan derfor alene ydes på grundlag af  

 en vurdering af den totale arbejdspræstation i forhold til den totale  

 arbejdsforpligtelse.
Der kan således ikke ydes godtgørelse alene på grundlag  

 af en bestemt arbejdsopgaves karakter og indhold som f.eks. revision og  

 bestyrelse af legater, medlemskab af udvalg og kommissioner el.lign.,  

 medmindre udførelsen af denne opgave har forårsaget et kvantitativt  

 merarbejde, ligesom der ikke kan ydes godtgørelse alene med henvisning til,  

 at der er ydet en særlig påskønnelsesværdig indsats.
De indhentede oplysninger giver for så vidt angår omfanget og størrelsen  

 af ydet godtgørelse for merarbejde finansministeriet anledning til at  

 understrege, at godtgørelse for merarbejde alene kan ydes for merarbejde af  

 midlertidig karakter, samt at reglerne forudsætter en individuel bedømmelse i  

 hvert enkelt tilfælde.
Regelmæssig ydelse af godtgørelse med ensartede beløb  

 til den overvejende del af en personalegruppe må derfor forudsætningsvis  

 antages at stemme mindre godt overens med de gældende regler.
3. Opfyldelse af formkrav med hensyn til dokumentation  

 og kontrol Reglerne om godtgørelse for merarbejde indeholder kun få bestemmelser om  

 formkrav med hensyn til dokumentation for og kontrol med den ansattes  

 merarbejde.
Den ansatte skal til sin foresatte afgive en indberetning om  

 grundlaget for merarbejdet og dettes omfang, og fastsættelse af godtgørelse  

 sker på grundlag af en efter forudgående drøftelse med den ansatte afgiven  

 indstilling fra den institution eller for ansatte i ministerielle kontorer  

 fra det kontor, hvori den pågældende gør tjeneste.
Finansministeriet må  

 understrege vigtigheden af, at de muligheder for dokumentation og kontrol,  

 som de gældende regler og de faktiske forhold tillader, udnyttes bedst  

 muligt.
Følgende formkrav bør således i alle tilfælde efter  

 finansministeriets opfattelse være opfyldt:
4. Kontering og indberetningsterminer Finansministeriet har konstateret flere tilfælde af fejlkontering.
Disse  

 tilfælde vedrører væsentligst anvendelse af standardkonto 11. Det skal i den  

 anledning præciseres, at vederlag for merarbejde, der er udført af ansatte  

 inden for egen styrelse, undtagelsesfrit skal konteres på standardkonto 04.  

 Kontering af merarbejdsvederlag på standardkonto 11 kan alene ske i tilfælde,  

 hvor en kommission/udvalg er nedsat til løsning af en tidsbegrænset opgave,  

 og hvor spørgsmål om ydelse af vederlag i forbindelse med arbejdet i  

 kommissionen/udvalget opstår for ansatte i andre styrelser end den, hvorunder  

 kommissionen/udvalget er nedsat, jfr. bilag D til finansministeriets  

 cirkulære af 15. juni 1976 om udarbejdelse af bidrag til forslag til  

 finanslov for 1977-78 og budgetoverslag for 1978-79, 1979-80 og 1980-81. Det  

 bemærkes, at eventuel godtgørelse for merarbejde også i sådanne tilfælde skal  

 fastsættes af det ministerium, hvorunder den pågældende er ansat.
Dette bør  

 ifølge sagens natur ske efter samråd med det ministerium, hvorunder arbejdet  

 er udført, og på grundlag af den samlede arbejdspræstation.
 Endelig understreges om indberetningsterminer, at indberetning om  

 præsteret merarbejde for så vidt angår ansatte i egentlige chefstillinger og  

 dermed ligestillede stillinger alene skal ske een gang om året, hvorimod  

 indberetning for øvrige personalegrupper skal ske mindst hvert kvartal.
5. Afspadsering i størst mulig udstrækning fremfor  

 ydelse af kontant vederlag Finansministeriet har måttet konstatere, at styrelserne kun i overordentlig begrænset omfang har ydet tjenestefrihed fremfor kontant  

 vederlag som godtgørelse for præsteret merarbejde.
Man skal i den anledning  

 understrege, at reglerne pålægger en pligt til fortrinsvis at søge merarbejde  

 godtgjort med tjenestefrihed.
Der er således hverken for styrelsen eller den  

 ansatte tale om et frit valg.
Det bemærkes i den forbindelse, at der ved  

 aftaleforhandlingerne i foråret 1977 med tjenestemændenes  

 centralorganisationer var enighed om at indskærpe dette forhold, jfr.  

 finansministeriets cirkulære af 12. maj 1977, punkt 3.
P.
M.
V.
