 Patentankenævnet omstødte Patentdirektoratets afgørelse, hvorefter  

 SILVERSTONE var fundet forvekseligt med det tidligere under VR 0387 1976  

 registrerede mærke SILVER.
 Patentankenævnet fandt ikke de to mærker forvekselige, bl.a. fordi  

 forstavelsen Silver ikke er karakteristisk.
År 1996, 24. april afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 21. august 1989 indleverede klageren en ansøgning om registrering af  

 varemærket SILVERTONE (ordmærke) for alle varer i klasse 9.
 I skrivelse af 6. marts 1990 udtalte Patentdirektoratet, at det ansøgte  

 varemærke var fundet forveksleligt med det registrerede varemærke VR 0387  

 1976 SILVER.
 Klageren skrev i denne anledning den 6. juli 1990 til direktoratet  

 følgende:
»....Vi mener ikke, at mærkerne kan anses for at være forvekslelige  

 under hensyn til det store antal registreringer i registreret indeholdende  

 ordet eller orddelen SILVER.
Derfor må der tolereres større mærkelighed end  

 sædvanlig ved bedømmelsen af forveksleligheden af de to mærker, er begge  

 indeholder elementet SILVER.
Det bør endvidere tages i betragtning, at de  

 mærker, der her er tale om består af henholdsvis seks og ti bogstaver,  

 hvorfor mærkerne visuelt fremtræder som forskellige.
 I sagen VR 0288-1987 bestående af ordet SILVER regi-streret for  

 strikkemaskiner i klasse 7 blev SILVER ikke fundet forveksleligt med mærket  

 SILVER-REED registreret under VR 2523-1975 for alle varer i klasse 7. Analogt  

 med ovennævnte kan den modholdte SILVER registrering VR 0387-1976 ikke anses  

 for at være forvekslelig med SILVERTONE.
 Der vedlægges kopi af registrering af det ansøgte og modholdte mærke i  

 Storbritannien, hvor begge mærker er registreret, og vi har fra vores  

 ordregiver gået oplyst, at der ikke blev krævet samtykke fra indehaverne af  

 SILVER mærket, og at der ikke var andre særlige omstændigheder, der gjorde  

 sig gældende under behandlingen af mærket SILVERTONE.
Vi forventer, at der herefter kan ses bort fra indvendingen ifølge  

 Varemærkelovens § 14, stk. 1 nr. 6, og at mærket nu bekendtgøres i Dansk  

 Varemærketidende.« Den 6. marts 1991 fastholdt direktoratet, at mærkerne var forvekslelige.
 Direktoratet anførte følgende:
 »De finder, at fordi »SILVER« ikke blev fundet  

 forveksleligt med mærket »SILVER-REED« bør »SILVER« ikke  

 anses for forveksleligt med »SILVERTONE«.
 Allerede fordi »SILVER« er fuldstændigt indeholdt i nærværende  

 mærke, der i stavelserne ikke er adskilt med bindestreg, finder direktoratet,  

 at de nævnte sager ikke kan sammenlignes.
Det skal derfor fastholdes, at ansøgningen må begrænses til ikke at angå  

 sådanne varearter, der kolliderer med varearterne registreret for VR 387  

 1976, medmindre samtykke fremskaffes fra indehaveren af denne  

 registrering....' Klageren anmodede i skrivelse af 22. maj 1992 om direktoratets  

 stillingtagen til forveksleligheden af de to mærker efter en begrænsning af  

 ansøgningen som følger:
»....lydoptagelser: lydoptagelser i form af disketter, film, bånd  

 eller tråd: kassetter og holdere: alt til opbevaring af de førnævnte bånd:  

 video optagelser: apparater til optagelse og gengivelse af data:  

 kinematografiske film forberedt til fremvisning....« Klageren bemærkede endvidere:
»....Såfremt ansøgningen begrænses som ovenfor, vil ansøgningen  

 derefter ikke omfatte radiomodtager og fjernsynsmodtagere, båndoptagere og  

 grammofoner som omfattet af registreringen.
Endvidere bemærkes, at mærkerne  

 ikke er identiske....« Patentdirektoratet svarede i skrivelse af 7. januar 1993 som følger:
»Vi finder ikke, at ansøgningen er begrænset tilstrækkeligt over for  

 VR 387 1976 SILVER.
Sidstnævnte registrering omfatter bl.a. båndoptagere.
Og  

 forslaget omfatter lydoptagelser, bl.a. i form af bånd.
Køberne af disse varer vil kunne antage, at der er en forbindelse mellem  

 SILVERTONE lydoptagelser og SILVER båndoptagere.
Vi henviser i denne  

 forbindelse til varemærkelovens § 4, stk. 1, nr. 2).
De kan derfor forvente, at vi vil afslå ansøgningen ved udløbet af  

 ovennævnte frist, hvis De ikke inden da enten bringer ansøgningen i orden som  

 forlangt herfra eller meddeler, at den vil blive bragt i orden.« Hertil svarede klageren i skrivelse af 10. maj 1993:
 »Vi henviser til Deres brev af 7. januar 1993, hvori De oplyser, at  

 det af os fremsendte forslag til en begrænset varefortegnelse ikke vil være  

 tilstrækkelig til, at der vil kunne ses bort fra det modholdte mærke SILVER.
De anfører, at køberne af disse varer vil kunne antage, at der er en  

 forbindelse mellem SILVERTONE lydoptagelser og SILVER båndoptagere.
Vi mener  

 ikke, at det vil kunne antages, at der er en forbindelse mellem varemærkerne  

 SILVERTONE og SILVER for henholdsvis lydoptagelser og båndoptagere, idet  

 producenter af båndoptagere sædvanligvis ikke sælger lydoptagelser.
Vi mener  

 derfor ikke, at der er nogen grund til, at forbrugeren med rette vil kunne  

 antage, at der er en forbindelse mellem varemærkerne.
 Dette synspunkt synes at være bestyrket af det forhold, at  

 »SILVER« må siges at være et forholdsvis svagt mærkeelement under  

 hensyn til det store antal registreringer i regi- streret indeholder ordet  

 eller orddelen SILVER.
Vi henviser i denne forbindelse til vort brev af 6. juli 1990.' Den 23. september 1993 afslog direktoratet ansøgningen under henvisning  

 til varemærkelovens § 15, stk. 1, idet det ansøgte mærke kan forveksles med  

 det registrerede varemærke VR 387 1976 SILVER.
Denne afgørelse har klageren ved skrivelse af 22. november 1993 indbragt  

 for Patentankenævnet med påstand om, »....at det registrerede ordmærke SILVER ikke skal anses for at være  

 forveksleligt med det ansøgte ordmærke SILVERTONE ved en samlet bedømmelse af  

 mærkelighed og vareartslighed, og at registreringen V.R. 387-1976 ikke er til  

 hinder for registrering af mærket SILVERTONE (ansøgningsnummer V.A.  

 6138/89)....« I ankebegrundelse af 3. februar 1994 har klageren udtalt:
»I brev af 6. marts 1990 fandt Patentdirektoratet det ansøgte  

 varemærke SILVERTONE forveksleligt med varemærket registreret under VR  

 387-1976 SILVER.
Kopi af registerudskrift vedlægges.
Den 6. juli indleverede  

 vi en besvarelse i sagen, hvor vi argumenterede imod Patentdirektoratets  

 standpunkt vedrørende mærkernes påståede forvekslelighed.
Herefter fastholdt  

 Patentdirektoratet i brev af 6 marts 1991 sit standpunkt vedrørende mærkernes  

 forvekslelighed.
I brev af 22. maj 1992, forespurgte vi hvorvidt der ville  

 kunne ses bort fra SILVER, hvis ansøgningen blev begrænset til:
 lydoptagelser: lydoptagelser i form af disketter, film, bånd eller tråd:  

 kassetter og holderer: alt til opbevaring af de før nævnte bånd:  

 videoptagelser: apparater til optagelse og gengivelse af data:  

 kinematografiske film forberedt til fremvisning.
Patentdirektoratet fandt i brev af 7. januar 1993, at den foreslåede  

 begrænsning ikke ville være tilstrækkelig af hensyn til det modholdte mærke  

 SILVER.
I brev af 10. maj 1993 argumenterede vi herimod.
Herefter afslog  

 Patentdirektoratet ansøgningen om registrering af SILVERTONE.
 Vedrørende mærkeligheden skal vi anføre følgende:
Der findes i varemærkeregistreret et stort antal varemærker indeholdende  

 eller bestående af ordet SILVER.
Til orientering vedlægges kopi fra Skripto.  

 Under hensyn til det store antal »SILVER« mærker i  

 varemærkeregisteret må beskyttelsesområdet for de enkelte mærker være  

 begrænset, således at der tolereres større mærkelighed end sædvanlig ved  

 bedømmelsen af de to mærkers forvekslelighed.
Der henvises i denne  

 forbindelse til Rigmor Carlsens bog Registreringspraksis side 56:
 ... visse mærker, der isoleret betragtet i og for sig lige så godt kunne  

 have et stort beskyttelsesområde, har et mindre beskyttelsesområde blot på  

 grund af, at de hyppigt har været anvendt som varemærke...
Under hensyn til det begrænsede beskyttelsesområde er det vor opfattelse,  

 at det forhold, at mærkerne består af ord på henholdsvis seks og ti bogstaver  

 gør at mærkerne visuelt adskiller sig fra hinanden.
Hertil kommer mærkernes  

 forskellige betydning.
Det modholdte mærke SILVER henviser til grundstoffet  

 sølv, mens det ansøgte mærke henviser til særlige »skinnende«  

 lydtoner.
Mærkerne giver således forskellige associationer.
Der henvises endvidere til varemærkeregistreringen VR 288-1987 SILVER  

 (ord) for strikkemaskiner.
Under Patentdirektoratets behandling af sagen blev  

 den ældre registrering VR 2523-1975 SILVER-REED for alle varer i klasse 7  

 ikke fremdraget som værende forvekslelig, uagtet at det ansøgte mærke SILVER  

 endda indgik som selvstændigt element i mærket SILVER-REED.
Da SILVER ikke er  

 fundet forveksleligt med SILVER-REED, bør SILVER ikke findes forveksleligt  

 med SILVERTONE.
Til orientering kan vi oplyse, at mærkerne SILVER og SILVERTONE er  

 registreret i Storbritannien.
Under den tilsvarende ansøgnings behandling hos  

 The Patent Office blev der ikke krævet samtykke fra indehaverne af SILVER  

 mærket, og der var ikke særlige omstændigheder, der gjorde sig gældende under  

 behandlingen af mærket SILVERTONE.
Kopier fra The Trade Marks Journal  

 vedlægges.
 Vedrørende vareartsligheden skal anføres:
 Ansøgningen begrænses herved til alene at angå følgende varer i klasse 9:
 Lydoptagelser: lydoptagelser i form af disketter, film, bånd eller tråd:  

 kassetter og holdere: alt til opbevaring af de før nævnte bånd:  

 videoptagelser: apparater til optagelse og gengivelse af data:  

 kinematografiske film forberedt til fremvisning.
 Under hensyn til, at SILVER-registreringen alene omfatter visse  

 radiomodtagere, fjernsynsmodtagere, båndoptagere og grammofoner er der ikke  

 længere sammenfald af varer omfattet af henholdsvis ansøgning og  

 registrering.
Ej heller mener vi, at de pågældende varer er ligeartet.
Varene er af  

 forskellig art og anvendelse og har ikke samme formål.
Producenterne af de  

 pågældende varer er forskel- lige, ligesom varerne, under hensyn til deres  

 karakter, købes efter nøje overvejelse.
Købere vil ikke som anført i  

 Patentdirektoratets brev af 7. januar 1993 antage at der er en forbindelse  

 mellem SILVERTONE lydoptager og SILVER båndoptagere.
 Da spørgsmålet om mærkernes forvekslelighed besvares ud fra en samlet  

 vurdering af mærkernes og varernes lighed, mener vi, at mærkerne ikke er  

 forvekslelige, under hensyn til at mærkerne ikke udviser en væsentlig lighed  

 og at varerne adskiller sig væsentligt fra hinanden.
Vi skal derfor henstille, at det ansøgte mærke SILVERTONE gennemføres til  

 registrering.' Ankenævnet har behandlet sagen på sit møde den 23. januar 1996.
For klageren mødte konsulent Susie P.
Arnesen, der havde lejlighed til at  

 udtale sig.
 Ankenævnet skal udtale:
Uanset at mærket Silver er fuldt indeholdt i det ansøgte mærke, findes der  

 at foreligge en sådan visuel og auditiv forskel på de to mærker, at de ikke  

 kan anses for forvekslelige.
Det bemærkes herved, at forstavelsen Silver ikke  

 findes karakteristisk.
Herefter bestemmes: Sagen tilbagesendes til  

 Direktoratet til fortsat behandling.
