(Bidragscirkulæret) (Til alle amtsråd og  

 kommunalbestyrelser) I medfør af §§ 3 og 4 i lov nr. 214 af 5. april 1989 om kommuners og  

 amtskommuners bidrag til statslige og private skoler og kurser fastsættes:
Almindelig undervisning og  

 specialundervisning § 1.  Kommunernes bidrag til staten for en elev, som  

 er optaget i en børnehaveklasse eller en 1.-10. klasse ved skoler og kurser  

 omfattet af lov om friskoler og private grundskoler mv., udgør 71 pct. af  

 statens bevilgede rammetilskud pr. elev ved disse skoler.
 Stk. 2.  Bidraget til staten for en elev ved Sorø  

 Akademis Skoles 10. klasse eller ved Statens pædagogiske Forsøgscenters skole  

 i Rødovre udgør 71 pct. af statens bevilgede rammetilskud pr. elev ved de i  

 stk. 1 nævnte skoler.
 § 2.  Amtskommunernes bidrag til staten for en elev,  

 som er optaget i en gymnasieafdeling, en studenterkursusklasse eller en  

 hf-kursusklasse ved private gymnasieskoler og studenterkursus udgør 106 pct.  

 af statens bevilgede rammetilskud pr. elev ved de enkelte skoleformer.
 Stk. 2.  Bidraget til staten for en elev, som er optaget  

 i Sorø Akademis Skoles gymnasieafdeling, udgør 106 pct. af statens bevilgede  

 rammetilskud pr. elev ved de private gymnasieskolers gymnasieafdelinger.
 Stk. 3.  Bidraget til staten for en elev, som er optaget  

 i en hf-kursusklasse ved et seminarium, udgør 106 pct. af statens bevilgede  

 rammetilskud pr. elev ved en hf-kursusklasse ved et privat gymnasium.
 § 3.  I juni måned får kommunerne og amtskommunerne  

 meddelelse om størrelsen af bidragsbeløbet pr. elev for det kommende  

 finansår, jf. dog § 5.
 Stk. 2.  Hver kommune og amtskommune modtager samtidig  

 en foreløbig beregning over kommunens eller amtskommunens samlede bidrag  

 baseret på det senest opgjorte elevtal.
Stk. 3.  Kommunerne og amtskommunerne modtager, når  

 elevtalsopgørelserne foreligger, dog senest i maj måned i det løbende  

 finansår, en endelig meddelelse om, med hvilke samlede beløb bidragene vil  

 blive opkrævet pr. 1. juli i det løbende finansår.
Bidragene opgøres på  

 grundlag af elevtalsopgørelser pr. 1. september i det forudgående finansår.
Undervisning af svært handicappede elever § 4.  Amtskommunernes bidrag til staten for en elev  

 med et svært handicap beregnes som statens gennemsnitlige budgetterede  

 refusionstilskud pr. elev for ekstraudgifter til lærertimer og hjælpemidler.
 Stk. 2.  I juni måned får amtskommunerne meddelelse om,  

 med hvilke samlede beløb bidragene vil blive opkrævet for det følgende  

 finansår.
Stk. 3.  Bidragene fastsættes på grundlag af det  

 faktiske antal elever og elevernes fordeling på amtskommuner pr. 1. marts i  

 det finansår, hvori meddelelsen om bidrag finder sted.
Bidragene baseres  

 således på elevtal 10 måneder før det løbende finansårs begyndelse.
Fællesbestemmelser § 5.  Der vil inden begyndelsen af det løbende  

 finansår kunne finde justeringer sted af bidragsbeløbets størrelse som følge  

 af Folketingets behandling af finanslovforslaget.
 § 6.  Bidragspligten for en elev i et finansår berøres  

 ikke af, at eleven efter den 1. september i det forudgående finansår er  

 flyttet til en anden kommune eller amtskommune eller er udmeldt af den  

 pågældende skole.
 § 7.  Bidraget betales en gang årligt den 1. juli i  

 det løbende finansår.
 § 8.  De for hver kommune og amtskommune beregnede  

 bidrag modregnes i udbetalingerne i juli måned fra Statsskattedirektoratet af  

 indkomstskat, statstilskud mv.
 § 9.  Ved beregningen af bidrag bortses der fra  

 kostskolernes særlige udgifter.
 Ikrafttrædelse mv.
 § 10.  Cirkulæret har virkning fra den 1. januar 1989.  

 Kommunerne og amtskommunerne betaler dog bidrag efter de hidtil gældende  

 regler i perioden fra den 1. januar indtil den 1. juli 1989. Pr. 1. juli 1989  

 betaler kommunerne og amtskommunerne bidrag i henhold til dette cirkulære med  

 fradrag af de bidrag, der er indbetalt fra den 1. januar indtil den 1. juli  

 1989. Opkrævningen af bidrag til henhold til kapitel 1 (* 1) for finansåret  

 1989 sker på grundlag af elevtallet pr. 1. september 1988. Opkrævningen af  

 bidrag i henhold til kapitel 2 for finansårene 1989 og 1990 sker på grundlag  

 af det faktiske antal elever pr. 1. juni 1989.
Stk. 2.  Undervisningsministeriets cirkulære nr. 73 af  

 10. juni 1983 ophæves.
Meddelelse om og afregning af endelige bidrag for  

 finansårene 1987 og 1988 sker dog efter de hidtil gældende regler.
Undervisnings- og Forskningsministeriet,  

 den 29. juni 1989 P.
M.
V.
E.
B.
