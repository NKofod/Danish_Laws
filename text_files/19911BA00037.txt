Nr BSF 37 Forslag til folketingsbeslutning om iværksætterkonsulenter Fremsat af Rahbæk Møller (SF) Tommy Dinesen (SF) Gade (SF) Jes Lunde (SF)  

 Jens Thoft (SF) den 10. december 1991 Folketinget opfordrer regeringen til at oprette en stilling som iværksætterkonsulent i hvert amt.
Bemærkninger til forslaget Næst efter mangel på risikovillig kapital er mangel på kvalificeret  

 rådgivning den største vanskelighed for iværksættere.
Der findes ganske vist  

 en række institutioner, som ville kunne yde den nødvendige rådgivning.
Men  

 blandt iværksætterne råder der stor uklarhed over, hvor de skal henvende sig,  

 og af naturlige grunde har de meget begrænset tid til at undersøge  

 mulighederne.
Det er også langtfra indlysende i mange tilfælde.
F.eks. vil  

 den lokale erhvervschef være en naturlig rådgiver i nogle kommuner, mens hans  

 opgaver og interesser i andre kommuner ikke i særlig grad omfatter  

 iværksættere.
Det foreslås derfor at oprette en stilling som iværksætterkonsulent i  

 hvert amt.
Konsulenten kan placeres på det amtslige erhvervskontor, hvor et  

 sådant findes, og ellers på det teknologiske informationscenter, der findes i  

 hvert amt.
Alene benævnelsen iværksætterkonsulent vil sikre, at iværksættere finder  

 det naturligt at henvende sig til vedkommende.
Endvidere vil oplysninger om  

 konsulentens eksistens kunne indgå i iværksætterkurserne.
Det kan således  

 sikres, at oprettelse af disse stillinger medfører, at alle iværksættere får  

 adgang til kvalificeret rådgivning.
 Konsulenternes virksomhed skal først og fremmest være at bistå med råd og  

 vejledning, herunder oplysninger om andre rådgivningsorganer og om muligheder  

 for kapitaltilførsel og for offentlig erhvervsstøtte.
Desuden bør konsulenterne kunne hjælpe iværksætterne med at dokumentere  

 deres projekter.
Et af problemerne med at skaffe kapital til nye projekter er  

 netop, at fondscheferne hos de institutionelle investorer mangler  

 forudsætninger for at vurdere iværksætterprojekter.
Hvor der er tale om et  

 professionelt ventureselskab, hvilket i praksis vil sige Dansk  

 Udviklingsfinansiering, er det ganske kostbart for iværksætterne at udarbejde  

 den nødvendige dokumentation.
Der er derfor et stort behov for både at  

 forbedre og billiggøre dokumentationen af projekterne.
 Beslutningsforslaget skal ses i sammenhæng med de samtidig fremsatte  

 forslag: L 159 om ændring af lov om arbejdstilbud til ledige.  

 (Iværksætterydelse), B 35 om statslån til iværksættere, B 36 om oprettelse af  

 en reorganiseringsfond og B 38 om en eksportstøtteordning til iværksættere.
