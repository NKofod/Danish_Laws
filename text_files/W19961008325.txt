 Nævnet fandt, at indklagede havde handlet i strid med god revisorskik  

 ved under trussel om indgivelse af konkursbegæring, bemærkninger om klagerens  

 hustru og henvendelse til klagerens hustrus arbejdsplads at have forsøgt at  

 opnå betaling af et uberettiget krav, ved at have beklædt en stilling som  

 direktør i en virksomhed, der drev anden erhvervsvirksomhed end bogførings-,  

 regnskabs- og revisionsvirksomhed, samt ved uagtet at indklagede var inhabil  

 at underskrive årsregnskab og at afgive erklæring i revisionsprotokol.  

 Indklagede blev herfor pålagt en bøde på 50.000 kr.
Den 30. april 1996 blev i sag nr.
R-4/1994 Benny Christensen mod Registreret revisor Frank P.
Frederiksen afsagt sålydende  K E N D E L S E:
Under denne sag har advokat Peter Carstensen på vegne Benny Christensen  

 ved skrivelse modtaget den 14. februar 1994 indgivet klage over registreret  

 revisor Frank P.
Frederiksen.
 Erhvervs- og Selskabsstyrelsen har oplyst, at revisor Frank Frederiksen  

 har været optaget i Revisorregistret siden 31. august 1982.
Efter at indklagede ved skrivelser af 23. marts og 15. april 1994 havde  

 meddelt, at der pågik forligsforhandlinger mellem parterne, blev sagen  

 stillet i bero, indtil klagerens advokat den 16. november 1994 anmodede om,  

 at behandlingen af klagesagen fortsattes.
Det oplystes samtidig, at en  

 tidligere indgivet salærklage til Foreningen af Registrerede Revisorers  

 responsumudvalg var blevet tilbagekaldt.
 Det fremgår af sagen, at indklagede har været revisor for klageren  

 personligt og for nogle virksomheder, klageren har drevet enten i eget navn,  

 BC-Engros, eller i anpartsselskabsform, Handelscompagniet af 1. januar 1991  

 ApS og Bejaru ApS.
Klagerens advokat har oplyst, at klageren var direktør og anpartshaver i  

 Handelscompagniet af 1. januar 1991 ApS indtil 1. marts 1993, hvor anparterne  

 med bistand fra indklagede blev overdraget til Jan Høgsberg.
Endvidere var  

 indklagede revisor og direktør i Bejaru ApS indtil 1. marts 1993, hvor  

 klageren købte anparterne, mens indklagede fortsatte som revisor.
Den 2.  

 januar 1994 skrev indklagede til klageren:
»Vedr: diverse mellemværender Denne skrivelse skal tages meget alvorligt.
 Skrivelsen omfatter dig selv privat, BC-Engros, Bejaru ApS samt  

 Handelscompagniet af 1. januar 1991 ApS.
Via læsning af registreringstidende er vi blevet klar over at  

 Handelscompagniet er sendt til tvangsopløsning i Sø- og Handelsretten.
Du har  

 altså valgt at lade selskabet »knække« i forbindelse med Jan's  

 indsættelse som direktør.
Derved har du påført os et ikke ubetydeligt tab,  

 hvilket vi naturligvis ikke kan acceptere.
 Vi skal derfor, for god ordens skyld, meddele dig, at såfremt hele vores  

 tidligere fakturerede tilgodehavende i forbindelse med arbejder udført for  

 ovennævnte virksomheder ikke er indbetalt inden 8 dage fra dato, så agter vi  

 at indgive konkursbegæring mod dig personligt, Bejaru ApS og  

 Handelscompagniet af 1. januar 1991 ApS.
Alt arbejde ligger herefter stille.' Den 8. januar 1994 overbragte indklagede klageren kopi af en skrivelse  

 dateret 11. januar 1994 fra indklagede til dennes advokat, adv.
Anne-Mette  

 Hvidtsted.
Skrivelsen indeholdt forskellige oplysninger til brug for  

 indgivelse af konkursbegæringer mod klageren personligt, Bejaru ApS og  

 Handelscompagniet af 1. januar 1991 ApS.
Indklagede anførte i  

 følgeskrivelsen, at skrivelsen til advokaten ville blive afsendt den 11.  

 januar 1994. Skrivelsen indeholdt blandt andet følgende afsnit:
»Til orientering kan det oplyses, at Benny Christensens hustru er  

 ansat i Bikuben.
Vi kan ikke vurdere om det er betimeligt at meddele  

 personaleafdelingen om konkursbegæringen mod ægtefællen.« Klageren besvarede henvendelserne ved en skrivelse af 9. januar 1994.
Den 14. januar 1994 sendte indklagede en opgørelse over parternes  

 mellemværender pr. 1. december 1993 til klageren.
Det fremgik af opgørelsen,  

 der blandt andet omfattede Handelscompagniet ApS, at en del af kravene endnu  

 ikke var faktureret.
Det samlede krav udgjorde 134.153,98 kr.
Det fremgik  

 videre, at kravet mod indklagede personligt opgjordes til 46.864,43 kr.,  

 hvoraf 14.292,15 kr. endnu ikke var faktureret.
Mod Bejaru ApS opgjordes  

 kravet til 4.787,50 kr., der i sin helhed var faktureret.
Endelig opgjordes  

 kravet mod Handelscompagniet af 1. januar 1991 ApS til 82.502,55 kr., hvoraf  

 41.137,50 kr. endnu ikke var faktureret.
Indklagede oplyste samtidig, at  

 konkursbegæringerne ville blive holdt tilbage til 31. januar 1994.
 Klageren underskrev den 9. maj 1994 et frivilligt forlig, hvorefter han  

 anerkendte at skylde indklagede 32.204 kr.
Klagerens advokat har anført, at indklagede ved brug af trusler om  

 indgivelse af konkursbegæringer og om at skade klagerens ægtefælles  

 arbejdsmæssige situation har forsøgt at formå klageren til at betale  

 påståede, ikke-fakturerede tilgodehavender, og at denne handlemåde er  

 utilstedelig og i strid med »god skik og brug«.
Indklagede har  

 endvidere forsøgt at formå klageren til at betale for en anden af indklagedes  

 klienter, Handelscompagniet af 1. januar 1991 ApS.
Forliget omhandler  

 tilgodehavender pr. 31. december 1992 for klageren og hans personlige  

 virksomhed, mens ikke-fakturerede beløb fra opgørelsen af 14. januar 1994 og  

 krav mod Handelscompagniet ApS ikke er medtaget.
Indklagedes advokat har bestridt, at indklagede har handlet i  

 strid med god revisorskik i forbindelse med fremsættelse af betalingskravene.  

 Indklagedes overvejelse af konkursbegæring er ikke tilkendegivet klageren på  

 nogen i formen krænkende eller generende måde og var i den konkrete situation  

 ikke upassende eller irrelevant, da indklagede netop skønnede, at  

 konkursbetingelserne var opfyldt.
Spørgsmålet om omtale i forhold til  

 ægtefællens arbejdsplads er kun udtryk for indklagedes foreløbige overvejelse  

 og afspejler samtidig indklagedes erkendelse af, at en sådan henvendelse  

 næppe er passende.
Efter at der er indgået forlig om parternes økonomiske  

 mellemværende står det fast, at klageren skylder et ikke ubetydeligt beløb  

 til indklagede.
Indklagede har reduceret sit krav under hensyn til klagerens  

 økonomiske situation.
 Nævnet har første gang behandlet sagen på sit møde den 22. maj  

 1995. Foranlediget af klagerens oplysninger om, at indklagede havde været  

 ikke blot revisor, men tillige direktør for Bejaru ApS, besluttede nævnet af  

 egen drift at få dette punkt nærmere belyst, selv om det ikke var rejst som  

 et klagepunkt i sagen.
Af en herefter på nævntes initiativ indhentet fuldstændig udskrift fra  

 Erhvervs- og Selskabsstyrelsen fremgår, at selskabet Bejaru ApS blev stiftet  

 den 2. juli 1982 under et andet navn.
Selskabets formål har stedse været  

 handel og fabrikation.
Den 13. september 1990 blev indklagede revisor for  

 selskabet, men fratrådte den 2. november 1990, hvor indklagede blev direktør  

 for selskabet, der tillige fik adresse hos indklagede.
Efter at selskabet den  

 1. marts 1993 ændrede navn til Bejaru ApS, forblev indklagede som direktør,  

 indtil klageren den 16. september 1993 overtog posten.
Pr. samme dato blev  

 indklagedes firma revisor for selskabet, hvilket det fortsatte med at være  

 frem til 16. maj 1994. Den 9. december 1994 blev selskabet tvangsopløst af  

 skifteretten.
 Forelagt disse oplysninger har indklagede den 13. november 1995 oplyst  

 følgende:
 »1. Vor daværende klient Henrik Vinten erhvervede selskabet i  

 september 1990, hvor vi indtrådte som revisorer.
2. I november 1990 erhvervede vi selskabet uden aktiviteter og jeg  

 indtrådte som direktør.
Samtidig fratrådte vi som revisorer og registrerede  

 revisor Tenna Vest indtrådte som revisor.
 3. Selskabet henligger herefter hos os uden aktivitet.
4. Den 1. marts 1993 erhverver Benny Christensen indskudskapitalen fra os.  

 Navnet ændres til BEJARU ApS.
Købesummen skal betales i rater.
 Benny Christensen udstyres med en generalfuldmagt til at handle ubegrænset  

 på selskabets vegne, således at de aktiviteter han ønsker selskabet skal  

 drive frit kan indlægges.
 Den eneste grund til, at jeg opretholdt posten som direktør, var en  

 sikringsakt for købesummens betaling.
Driften i perioden fra Benny Christensens overtagelse af selskabet i marts  

 1993 til september 1993 har jeg på intet tidspunkt blandet mig i.
I september  

 1993 betales sidste rate af købesummen, hvorefter jeg fratræder som direktør.  

 Ved samme lejlighed fratræder Reg. revisor Tenna Vest, og Viva Revision ApS  

 vælges som Revisor.
 Det må således konstateres, at advokat Peter Carstensens oplysninger om,  

 at jeg/vi på samme tid har været direktør og revisor for selskabet er  

 ukorrekte.
Det er muligt at jeg/vi har været i nærheden af kanten af de formelle  

 regler for revisors aktiviteter, men realiteten er, at selskabet i vor  

 ejertid har henligget uden aktiviteter.« På nævnets anmodning har indklagede den 20. december 1995 indsendt  

 regnskabsmateriale vedrørende selskabet, herunder årsregnskaberne for 1991 og  

 1992, idet indklagede samtidig oplyste:
». . . at der i vor redegørelse af 13.11.95 Pkt. 4 har indsneget  

 sig en fejl med hensyn til overtagelsestidspunktet for anparterne.
Dette er  

 ikke som anført sket i marts 1993, men allerede i maj 1992. Hvilket vi kan se  

 af det materiale vi netop har modtaget retur fra politiet.
 Fra 01.06.92 har Benny Christensens automatudlejningsaktivitet ligget i  

 selskabet.
Øvriget forhold i redegørelsen henstår uændret. . . . » Det fremgår af årsregnskabet for 1991 (regnskabsåret sammenfaldende med  

 kalenderåret), at selskabet i 1991 henlå uden aktiviteter.
Ifølge  

 årsregnskabet for 1992 var der en »automatindtægt« på 1.488 kr., en  

 bruttofortjeneste på 465 kr. og et underskud på 32.061 kr.
Blandt aktiverne  

 var der et ulovligt lån til ledelsen på 174.183 kr.
Revisorpåtegningen er  

 underskrevet den 27. oktober 1993 af indklagede.
I revisionsprotokollen for  

 1992, der ligeledes er dateret den 27. oktober 1993 og forsynet med  

 indklagedes navn, hed det blandt andet:  » . . .
 I henhold til Erhverv- og Selskabs styrelsens bekendtgørelse nr. 126 af  

 28. februar 1989 skal vi oplyse:
at vi opfylder de i lovgivningen indeholdte habilitetsbetingelser. . . .  

 » Erhvervs- og Selskabstyrelsen har oplyst, at selskabet ikke har indgivet  

 regnskab for 1993, hvilket afstedkom tvangsopløsningen.
 Disciplinærnævnet skal udtale:
Ved skrivelsen af 2. januar 1994 truede indklagede klageren med indgivelse  

 af konkursbegæringer mod klageren personligt, mod Bejaru ApS og mod  

 Handelscompagniet af 1. januar 1991 ApS, medmindre indklagedes  

»tidligere fakturerede tilgodehavende« hos de nævnte blev  

 indbetalt inden 8 dage.
Ved indklagedes følgende skrivelser af 8. og 14.  

 januar 1994 fastholdt han truslen og opgjorde i sidstnævnte skrivelse kravet  

 til i alt 134.153,98 kr.
Det fremgik samtidig af indklagedes opgørelse, at  

 55.429,65 kr. heraf endnu ikke var faktureret.
Endvidere fremgik det, at  

 82.502,55 kr. af det samlede krav angik Handelscompagniet af 1. januar 1991  

 ApS.
Anparterne i dette selskab havde klageren afhændet efter det oplyste pr.  

 1. marts 1993. Klageren var således ikke længere indehaver af dette selskab  

 og hæftede ikke personligt for dette selskabs gæld til indklagede.
Herefter findes det godtgjort, at indklagede under trussel om indgivelse  

 af konkursbegæringer mod klageren og hans selskab, Bejaru ApS, har forsøgt at  

 opnå betaling dels af endnu ikke forfaldne tilgodehavender, dels af et  

 betydeligt beløb, som hverken klageren eller Bejaru ApS hæftede for.
Ved  

 denne adfærd findes indklagede at have handlet i strid med god revisorskik.
For så vidt angår den del af kravet, som klageren personligt hæftede for,  

 og som på daværende tidspunkt var faktureret og forfaldent, underskrev  

 klageren den 9. maj 1994 et frivilligt forlig på beløbet.
Det må således  

 lægges til grund, at indklagede forud herfor hverken havde opnået  

 eksekutionsfundament eller havde begæret fogedforretning til inddrivelse af  

 sit tilgodehavende.
Truslen om indgivelse af konkursbegæring må derfor anses  

 for et på daværende tidspunkt urimeligt og unødvendigt inkassoskridt, hvorfor  

 indklagede også i denne henseende findes at have tilsidesat god revisorskik.
De i bilaget til indklagedes følgeskrivelse af 8. januar 1994 indeholdte  

 bemærkninger om klagerens hustru og henvendelse til hendes arbejdsplads må  

 anses for et retsstridigt og utilbørligt forsøg på at fremtvinge betaling.  

 Indklagede findes derfor også herved at have tilsidesat god revisorskik.
I  

 den forbindelse må det anses for en skærpende omstændighed, at det krav, som  

 indklagede på denne måde søgte at inddrive, som anført ovenfor i vid  

 udstrækning var uberettiget, for så vidt som det i betydelig grad var  

 uforfaldent og ikke kunne rettes mod klageren og hans selskab som debitor.
 Efter det anførte findes indklagede således skyldig i de rejste  

 klagepunkter.
Det må yderligere efter de på nævnets initiativ fremkomne oplysninger  

 lægges til grund, at indklagede i tiden fra den 2. november 1990 til den 16.  

 september 1993 var direktør for Bejaru ApS, der havde handel og fabrikation  

 som sit registrerede formål, og som i hvert fald i 1992 havde en vis, om end  

 beskeden erhvervsmæssig aktivitet bestående i automatudlejning.
Efter § 2,  

 stk. 1, nr. 4, i den dagældende bekendtgørelse nr. 126 af 28. februar 1989 om  

 registrerede revisorers virksomhed og forretningsbetingelser, jf. nu § 6 a,  

 stk. 2, i loven om registrerede revisorer, må en registreret revisor ikke  

 beklæde stilling som direktør i en virksomhed, der driver anden  

 erhvervsvirksomhed end bogførings-, regnskabs- og revisionsvirksomhed.  

 Indklagede har således overtrådt denne bestemmelse og derved handlet i strid  

 med god revisorskik.
 Ligeledes må det lægges til grund, at indklagede den 27. oktober 1993  

 underskrev dels selskabets årsregnskab for 1992, dels en erklæring i  

 revisionsprotokollen om, at han opfyldte lovgivningens habilitetskrav til  

 revisor, jf. § 3, stk. 1, nr. 2, litra a, i den ovennævnte dagældende  

 bekendtgørelse og § 1, stk. 1, nr. 2, litra a, i den nugældende  

 bekendtgørelse nr. 765 af 22. august 1994 om registrerede revisorers  

 virksomhed.
Da indklagede imidlertid havde været direktør for selskabet frem til den  

 16. september 1993 og dermed også i hele det pågældende regnskabsår, finder  

 nævnet, at han har været inhabil efter § 7, stk. 1 - dengang nr. 5, nu nr. 6  

 - i loven om registrerede revisorer.
Ved desuagtet at underskrive  

 årsregnskabet samt ved at afgive den nævnte erklæring i revisionsprotokollen  

 har indklagede derfor handlet i strid med god revisorskik.
 Nævnet har af egen drift fundet, at disse forhold, der ikke er omfattet af  

 den rejste klage, må inddrages ved sagens påkendelse.
 I medfør af § 11 a, stk. 1, i loven om registrerede revisorer pålægges  

 indklagede herefter en bøde på 50.000 kr.  T h i b e s t e m m e s :
Indklagede registreret revisor Frank P.
Frederiksen pålægges en bøde på  

 50.000 kr.
