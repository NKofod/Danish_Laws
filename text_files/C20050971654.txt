 Skrivelse med orientering om bekendtgørelse om kommunernes  

 opkrævning af tilbagebetalingskrav efter lov om social service, lov om social  

 pension og lov om højeste, mellemste, forhøjet almindelig og almindelig  

 førtidspension m.v.
 Socialministeriet har udarbejdet en Bekendtgørelse om  

 kommunernes opkrævning af tilbagebetalingskrav efter lov om social service,  

 lov  

 om social pension og lov om højeste, mellemste, forhøjet almindelig og  

 almindelig førtidspension m.v.
 Bekendtgørelsen træder i kraft 16. november 2005, og er optrykt  

 i lovtidende som bekendtgørelse nr. 1058 af 7. november 2005, og kan  

 endvidere  

 findes på  

www.social.dk  

 og  

www.retsinfo.dk.
Bekendtgørelsen er udarbejdet i forlængelse af vedtagelsen af, -  

 	  

 lov nr. 429 af 6. juni 2005 om bl.a. samling af inddrivelsesopgaverne i en ny  

 statslig restanceinddrivelsesmyndighed, og -  

 	  

 lov nr. 430 af 6. juni 2005, der bl.a. indeholder en ændring af § 120 i  

 lov om social service, § 47, stk. 2, i lov om social pension og  

 § 46, stk. 2, i lov om højeste, mellemste, forhøjet almindelig og  

 almindelig førtidspension m.v. , der betyder, at socialministeren har fået  

 bemyndigelse til at fastsætte regler for kommunernes opkrævning af  

 tilbagebetalingskrav efter lovene.
 Begge love har virkning fra 1. november 2005.
Udover samlingen af inddrivelsesopgaverne i en statslig  

 restanceinddrivelsesmyndighed er formålet med lovændringerne at indføre en  

 mere standardiseret procedure for kommunernes opkrævning svarende til den  

 fremgangsmåde, der vil blive anvendt af den statslige  

 restanceinddrivelsesmyndighed.
Det er således hensigten med lovændringerne,  

 at der ikke længere skal foretages en konkret, individuel  

 betalingsevnevurdering i kommunerne i forbindelse med  

 fastsættelse af tilbagebetalingsordninger m.m.
 Socialministeriets bekendtgørelse (opkrævningsbekendtgørelsen)  

 er udstedt i henhold til bemyndigelsesbestemmelserne i § 120 i lov om  

 social service, § 47, stk. 2, i lov om social pension og § 46, stk.  

 2, i lov om højeste, mellemste, forhøjet almindelig og almindelig  

 førtidspension  

 m.v.
 Bekendtgørelsen fastsætter regler for kommunernes opkrævning af  

 de ydelser efter lovene, der skal tilbagebetales.
 Efter bekendtgørelsens § 6 skal der som altovervejende  

 hovedregel ikke ske opkrævning hos skyldnere, der aktuelt modtager  

 kontanthjælp  

 eller starthjælp, eller som ikke har andre indtægter end førtidspension.
Endvidere skal der ikke ske opkrævning hos personer, der har en  

 årlig nettoindkomst, der ligger under de minimumsgrænser for hhv. personer  

 med  

 forsørgerpligt overfor børn og personer uden forsørgerpligt over for børn,  

 der  

 er fastsat i § 5, stk. 1, i Skatteministeriets bekendtgørelse nr. 995 af  

 19. oktober 2005 om inddrivelse af gæld til det offentlige  

 (inddrivelsesbekendtgørelsen). Denne bekendtgørelse kan læses på  

www.retsinfo.dk For de skyldnere, hvor der skal fastsættes en tilbagebetalingsordning, skal  

 kommunerne efter opkrævningsbekendtgørelsens § 5, stk. 1, anvende den  

 tabel og de regler om fastsættelse af det månedlige afdrag, der er fastsat i  

 § 5, stk. 1 og 2, i Skatteministeriets inddrivelsesbekendtgørelse.
 Kommunerne kan som hidtil indtræde i retten til udbetaling af overskydende  

 skat m.m., uanset om der er fastsat en afdragsordning, jf. servicelovens  

 § 120, stk. 3, og opkrævningsbekendtgørelsens § 8.
 Endvidere gælder fortsat, at et tilbagebetalingskrav efter  

 serviceloven bortfalder, når der er gået 5 år efter hjælpens ophør, uden at  

 der  

 har været økonomisk mulighed for at gennemføre kravet efter  

 opkrævningsbekendtgørelsens regler, jf. servicelovens § 120, stk. 4, og  

 opkrævningsbekendtgørelsens § 9.
 Overholder en skyldner ikke en fastsat afdragsordning, og  

 opfylder skyldneren ikke de indkomstmæssige betingelser for at få henstand,  

 anses hele gælden for forfalden, og kravet overdrages til den statslige  

 restanceinddrivelsesmyndighed, jf. opkrævningsbekendtgørelsens § 10.  

 Skyldner skal have skriftlig underretning om kommunens afgørelse om at  

 overdrage kravet til inddrivelsesmyndigheden, herunder oplysning om  

 klagemulighed, jf. bekendtgørelsens § 15.
 Bliver kommunen efter overdragelsen af fordringen til  

 restanceinddrivelsesmyndigheden bekendt med væsentlige ændringer i  

 skyldnerens  

 økonomiske forhold, skal kommunen underrette inddrivelsesmyndigheden herom,  

 jf.  

 opkrævningsbekendtgørelsens § 13. Samtidig skal skyldner have skriftlig  

 besked om, at der er sendt en sådan underretning fra kommunen.
Eventuelle spørgsmål vedr. reglerne i Socialministeriets  

 opkrævningsbekendtgørelse kan rettes til Socialministeriet, tlf. 3392 9300  

 eller  

sm@sm.dk Kontaktperson i Socialministeriet er: Fuldmægtig Matte Lauridsen.
