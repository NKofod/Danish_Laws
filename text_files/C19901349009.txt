(Til embedsdyrlægerne ved samtlige  

 eksportautoriserede virksomheder - med kopi til virksomheden) Ved forsendelse af fersk kød eller kødprodukter her i landet er  

 sundhedsmærkningen på varen og plomberingen af transportmidlet (fersk kød)  

 normalt tilstrækkelig garanti for overholdelsen af de sundhedsmæssige  

 bestemmelser.
Ved indirekte eksport til markeder, der kræver særlige oplysninger om  

 oprindelse, slagtedato og zoosanitær status m.m., er der dog behov for, at  

 varen ledsages af sådanne, ligesom dyrlægerne ved virksomheder, der modtager  

 kød til forarbejdning, i nogle tilfælde kræver, at modtagne varer ledsages af  

 eksportcertifikater.
Eksportcertifikater anvendes derfor ofte i forbindelse  

 med forsendelse af kød eller kødprodukter mellem autoriserede virksomheder.
Dette er uhensigtsmæssigt af flere årsager.
Dels har der vist sig et behov  

 for en skærpet kontrol med anvendelsen af eksportcertifikater.
Dels  

 indeholder ingen af de eksisterende sundhedscertifikater alle nødvendige  

 oplysninger for udfærdigelse af sundhedscertifikat til samtlige mulige  

 eksportlande.
 Veterinærdirektoratet har derfor fundet det rimeligt at indføre særlige  

 indenrigscertifikater, som er søgt udformet, så alle relevante oplysninger  

 kan medsendes varerne til den eksporterende virksomhed, og så forveksling med  

 eksportcertifikater er udelukket.
 Anvendelse af eksportcertifikater er herefter alene tilladt i forbindelse  

 med direkte eksport.
 Under hensyntagen til de høringssvar, forslaget har givet anledning til,  

 har Veterinærdirektoratet besluttet, at indenrigscertifikaterne skal anvendes  

 efter behov efter nedenstående vejledning:
 Kød og kødprodukter, der transporteres mellem eksportautoriserede  

 virksomheder i Danmark, skal efter behov ledsages af vedlagte formular DK  

 1-90 til fersk kød og vedlagte formular DK 2-90 til kødprodukter.
 Formularerne kan kopieres efter behov.
Der udstedes 1 original.
Kopi af udstedte certifikater skal af  

 embedsdyrlægen opbevares i datoorden i mindst 3 år.
 Ved overflytning af fersk kød til videre forarbejdning skal det af  

 rubrikken »kødets særlige status« fremgå, om det er EF-godkendt  

 eller ikke-EF-harmoniseret kød, (f.eks. ornekød, rundstemplet eller lign.),  

 om varen er reinspiceret (R-mærket) eller lignende.
Ved overflytning af færdigbehandlede varer (fersk kød og kødprodukter)  

 klar til eksport, skal det af certifikatet endvidere fremgå, hvilke  

 modtagerlande, varen er produceret eller kan fremsendes til (angives så bredt  

 som muligt), mærkningsforhold, eventuelle etiketgodkendelsesnumre samt forud  

 påførte shipping marks eller andre specifikke attestoplysninger for de  

 pågældende varearter.
Varenumre og pallenumre kan med fordel anvendes til  

 identifikation af varen i forhold til certifikatet.
 For kød til indfrysning kan slagtedato angives ugevis.
 Oplysninger kan være påført i forkortelser eller koder, som skal være  

 aftalt mellem afsendende og modtagende dyrlæge.
Såfremt der afsendes flere varearter, end der kan være på forsiden,  

 anvendes bagsiden eller et bilag.
Dette bilag kan være skemaer til  

 rutineafgange, virsomhedens specifikationer til modtageren og edb-udskrevne  

 følgesedler.
Der skal være sikker identifikation mellem bilag og attest,  

 bilagsnummer og den samlede vægt og kolli skal være påført attesten.  

 Samhørigheden med bilag sikres med embedsdyrlægens underskrift og påførsel af  

 embedsstempel på den dertil afsatte plads på bilaget.
 Hvis attesten underskrives før anførsel af vægt og kolli, og hvis  

 oplysningerne på bilaget er korrekturlæst eller kontrolleret ved eventuel  

 indkodning, påfører kontrollen attesten og bilaget embedsstemplet, som  

 henviser til dyrlægens underskrift på attestens forside, jf. dog  

 Veterinærdirektoratets cirkulæreskrivelse af 6. oktober 1989.
 Det er tilladt at anføre vægt og kolli og eventuelt afsendelsestemperatur  

 i læselig håndskrift.
Eventuelle korrektioner af vægt, kolli, modtagerlande m.v. kan påføres som  

 rettelser ved afsendelsen.
Rettelsen attesteres ved dyrlægens underskrift.  

 Rettelser, der opdages efter partiets afgang, kan eftersendes som rettelse  

 til pågældende certifikat, attesteret med dyrlægens underskrift og stempel.
 Til daglige rutineafgange kan indenrigscertifikatet og/eller bilaget forud  

 udfyldes med de faste oplysninger og kopieres således, at det kun er de  

 variable oplysninger, der daglig skal påføres.
 Der henvises i øvrigt til de som bilag vedlagte eksempler på udfyldte  

 indenrigscertifikater.
