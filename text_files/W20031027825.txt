 Landsskatteretskendelse af 24. oktober 2003 vedr.  

 aktieavancebeskatning ved salg.
 A ApSs klage vedrører, at aktier skattemæssigt ikke er  

 anset for afstået til det udstedende selskab, B A/S, men til C A/S, således  

 at  

 avance er beskattet efter aktieavancebeskatningslovens § 2, stk. 1, herunder  

 med konsekvensændring for det følgende år.
Landsskatterettens  

 afgørelse Indkomstår 1999 Skattepligtig indkomst Regionen har medregnet fortjeneste ved salg af aktier i B  

 A/S med 10.531.790 kr.
Landsskatteretten stadfæster regionens afgørelse Indkomstår 2000 Skattepligtig indkomst Regionen har som tilbageførsel af underskudsfremførsel fra  

 indkomståret 1999 medregnet 185.587 kr.
Landsskatteretten stadfæster regionens afgørelse Sagens oplysninger B A/S er stiftet den 17. november 1980 med en aktiekapital  

 på nom. 1.500.000 kr.
Medarbejdergruppen i selskabet og i selskabet D blev  

 ejer  

 af hver nom. 750.000 kr. aktier som hhv.
A-aktier og B-aktier.
Ingen aktier  

 skal have særlige rettigheder, og hvert aktiebeløb på 1.000 kr. giver 1  

 stemme,  

 jf. hhv. §§ 4 og 10 i vedtægter af 24. februar 1981. I aktionæroverenskomst  

 af  

 samme dato indgået mellem selskabets aktionærer er der indeholdt regler om  

 overgang af aktier i B A/S.
Direktør E ejer primo 1998 48 % af  

 medarbejdergruppens A-aktier (24 % af aktiekapitalen).
A ApS, hvis eneanpartshaver er E, køber og sælger i  

 indkomståret 1999 (1. regnskabsår fra 27.2.1998 - 30.4.1999) samtlige nom.  

 750.000 kr.
A-aktier i B A/S (50 % af aktiekapitalen).
 A ApS køber således den 27. februar 1998 Es A-aktiepost  

 (nom. 361.000 kr. til kurs 663). Den resterende A-aktiepost (nom. 389.000  

 kr.)  

 købes i perioden 24. marts 1998 til 31. juli 1998 af øvrige A-aktionærer med  

 udgangspunkt i aktionæroverenskomst, herunder forøges A ApS´s ejerandel ved  

 køb  

 den 24 marts 1998 fra 24 % til 29 %. Anskaffelsessummen for A-aktierne er  

 5.316.810 kr. (5.343.390 kr. inkl. aktieafgift). Aktiekøbene er specificeret  

 i  

 regionens sagsfremstilling.
 A ApS sælger den 9. april 1999 A-ktierne til det udstedende  

 selskab, B A/S, ved B A/S´s accept af A ApS´s salgstilbud ifølge  

 Erklæring  

 underskrevet den 16. marts 1999, som har følgende ordlyd:
 Undertegnede A ApS afgiver herved ubetinget og  

 uigenkaldeligt tilbud gældende fra 1. april 1999 om at sælge nominelt kr.  

 750.000 aktier fri og ubehæftet i B A/S (Selskabet) til Selskabet til en  

 kontant købesum på kr. 17.460.000 ( ) i acceptperioden svarende til kurs  

 2.328,  

   .
 Acceptfristen for ovennævnte tilbud udløber den 9. april  

 1999.
 Købesummen forhøjes med 6 % p.a. fra datoen for acceptens  

 modtagelse til og med den dato, hvor købesummen modtages, såfremt dette sker  

 efter den 9. april 1999.
 Købesummen betales senest efter udløb af eventuelt proklama  

 i henhold til aktieselskabslovens § 46, såfremt betingelserne i denne  

 bestemmelse er opfyldt.
 Såfremt der i en periode på 24 måneder efter købeaftalens  

 indgåelse måtte blive rejst krav over for Selskabet vedrørende tiden før  

 købeaftalens indgåelse, og som ikke er indeholdt i vedhæftede  

 revisorattesterede perioderegnskab pr. 31. december 1998 for Selskabet, er A  

 ApS forpligtet til at kompensere Selskabet for en sådan negativ difference  

 med  

 50 % gennem betaling af et hertil svarende erstatningsbeløb til Selskabet.
 For så vidt angår Selskabets igangværende arbejder, sker der  

 regulering i overensstemmelse med de i vedhæftede bilag anførte  

 retningslinier.
Den ovenfor nævnte frist på 24 måneder efter købeaftalens  

 indgåelse gælder dog ikke, for så vidt angår krav for tiden før købeaftalens  

 indgåelse, der kan rejses mod Selskabet senere end nævnte 24-måneders frist.  

 I  

 forhold til sådanne krav gælder ovennævnte forpligtelse til at betale  

 erstatning indtil 3 måneder efter, at kravet er gjort gældende og meddelt  

 skriftligt til Selskabets bestyrelse.
Dog udløber fristen senest 5 år efter  

 købeaftalens indgåelse.
Selskabet afholder udgiften til aktieafgift i forbindelse  

 med salget af aktier til Selskabet. E har - ved to påtegninger på erklæringen (underskrevet  

 samme dato som denne)  dels tiltrådt erklæringen som  

 selvskyldnerkautionist  

 for eventuelle krav, der måtte blive rejst over for A ApS på grundlag af  

 denne,  

 dels bekræftet at han i forbindelse med B A/S´s eventuelle accept af  

 tilbuddet var  

 indstillet på at fortsætte sin ansættelse som direktør i dette selskab frem  

 til  

 den 31. december 2001, og at en førtidig opsigelse fra hans side ville udløse  

 en konventionalbod til selskabet på 1 mio. kr.
Repræsentanten har under sagens behandling for  

 Landsskatteretten oplyst, at reguleringsklausulen i tilbudserklæringen af 16.  

 marts 1999 ikke har resulteret i faktiske reguleringer af salgssummen i  

 forhold  

 til A ApS.
Der er i øvrigt henvist til notat af 5. september 2002 om købers  

 behandling af reguleringsklausulen med bilag.
 Ved Accept underskrevet den 9. april 1999 accepterer B A/S  

 under henvisning til ovennævnte erklæring A ApS´s tilbud om at sælge nom.  

 750.000 kr. aktier i B A/S til selskabet til en købesum på 17.460.000 kr.
I B A/S afholdes der ligeledes den 9. april 1999  

 ekstraordinær generalforsamling.
På dagsordenen er 3 punkter, som alle bliver  

 vedtaget énstemmigt og med alle stemmer.
Punkterne på dagsordenen er Ophævelse af opdelingen i A- og B-aktier Nedsættelse af aktiekapitalen med nom. kr. 750.000 til  

 kr. 750.000 Forhøjelse af aktiekapitalen med nom. kr. 750.000 fra  

 kr. 750.000 kr. til kr. 1.500.000 Vedrørende punkt 2 fremgår:
 Der var fremsat forslag om, med forbehold af at den  

 foreslåede kapitalforhøjelse vedtages, at nedsætte selskabets aktiekapital  

 med  

 kr. 750.000 ved udbetaling til en aktionær.
 Udbetalingen til aktionæren skal udgøre kr. 17.460.000.
 ..
Da kapitalforhøjelsen ligeledes sker ved indbetaling af kr.  

 17.460.000, vil der være fuld dækning for aktiekapitalen og de henlæggelser  

 og  

 reserver, der er bundne i henhold til lov og selskabets vedtægter.
Proklama i  

 Statstidende er ikke påkrævet i henhold til aktieselskabslovens § 46, stk. 1.
Vedrørende punkt 3 forelå forslag om at forhøje selskabets  

 aktiekapital med kr. 750.000 til kr. 1.500.000 ved kontant indskud.
I øvrigt  

 oplyses det under henvisning til aktieselskabslovens § 32 og § 34 bl.a., at  

 de  

 nye aktier ikke skal have særlige rettigheder, at de nuværende aktionærer har  

 givet afkald på deres fortegningsret, at de nye aktier straks tegnes i  

 protokollen, at kontant indskud skal ske senest ved tegningen, og at  

 kapitalforhøjelsen skal tegnes til kurs 2.328.
 C A/S tegner ifølge påtegning på  

 generalforsamlingsprotokollatet kapitalforhøjelsen på nom. 750.000 kr.
 B A/S ejes herefter af C A/S og D A/S med hver 50 %. Ifølge  

 advokatfirmaets skrivelse til regionen af 19. marts 2001 indskyder D ifølge  

 det  

 oplyste senere sine aktier i B A/S som apportindskud i C A/S, som herefter  

 var  

 moderselskabet for det 100 % ejede B A/S.
Forinden disponeringen den 9. april 1998 anfører et andet  

 advokatfirma i en fortrolig skrivelse af 25. marts 1999 til D og selskabet G  

 følgende C A/S Til brug for udarbejdelsen af C A/S´ accept af A ApS´ tilbud  

 om at sælge nominelt kr. 750.000 aktier i B A/S til en bestemt købesum på kr.  

 17.460.000, jf. nærmere vedlagte erklæring, skal det overvejes, hvorledes  

 erhvervelsen nærmere skal gennemføres.
 Erhvervelsen kan gennemføres ved en almindelig  

 kapitalnedsættelse i henhold til aktieselskabslovens § 45, hvorefter  

 købesummen  

 tidligst kan udbetales til E efter udløb af proklama på 3 måneder.
Alternativt kan erhvervelsen gennemføres ved en  

 kapitalnedsættelse med efterfølgende kapitalforhøjelse, hvorved  

 aktiekapitalen  

 forhøjes med mindst samme nominelle beløb, som der er blevet nedsat med, og  

 hvorved der indbetales et beløb, der mindst svarer til samme beløb, der er  

 udbetalt ved nedsættelsen, det vil sige kr. 17.460.000, jf. nærmere vedlagte  

 erklæring.
Vælges denne fremgangsmåde, vil købesummen kunne udbetales til E  

 umiddelbart i forlængelse af kapitalnedsættelsen med den efterfølgende  

 kapitalforhøjelse.
Jeg anmoder venligt om en tilbagemelding efter samråd med E  

 snarest og om muligt inden fredag den 25 ds. kl. 14.00, idet jeg minder om,  

 at  

 accepten skal være E i hænde inden for perioden den 1.  9. april  

 1999. I regionen´s sagsfremstilling er kommenteret notat fra D A/S  

 om møde den 21. september 1998 (mellem D A/S, B og C) og referater af møde  

 hhv.  

 den 12. oktober 1998 (3 deltagere fra C og 3 deltagere fra B og D, herunder  

 E)  

 og den 19. november 1998 (mellem B A/S og C - 6 mødedeltagere, herunder E).
Af Ds referat af mødet den 12. oktober 1998  hvoraf bl.a.  

 fremgår, at der var planer om fusion  anføres i referatets sidste  

 afsnit:  

 Prisen og modellen for overtagelsen af  

    

  

 Es aktier blev diskuteret men ikke endelig afgjort.
Modellen bliver  

 formentlig enten at D A/S køber E´s aktier til en given pris om 3 år  

 eller at  

 det nye C køber Es aktier om 3 år. I Ds referat  

 af mødet den 19. november  

 1998 anføres bl.a. under Agenda for mødet som pkt. 3 model  

 for køb af Es  

 aktier, og under Ad 3 anføres Der var enighed om, at det bliver  

 det nye C,  

 der køber de resterende aktier i B, og at D A/S indskyder et beløb nu. For indkomståret 1999 er A ApS´s eneste aktivitet at købe og  

 sælge aktierne i B A/S. Årets regnskabsmæssigt resultat er på 11.920.823 kr.,  

 og der er selvangivet en skattepligtig indkomst på 185.587 kr.
Avance  

 ved salg  

 af aktier 11.116.610 kr. indgår alene i det regnskabsmæssige resultat, da  

 salget er anset som et skattefrit salg til det udstedende selskab, jf.  

 ligningslovens § 16 B, stk. 1, og selskabsskattelovens § 13, stk. 1, nr. 2  

 (dagældende).
Regionens afgørelse A ApS´s salg af aktierne i B A/S den 9. april 1999 er  

 skattemæssigt ikke anset for sket til det udstedende selskab, men til C A/S,  

 således at avance er skattepligtig, jf. aktieavancebeskatningslovens § 2,  

 stk.  

 1. Avancen er opgjort til 10.531.790 kr. (11.116.610 kr.  yderligere  

 anskaffelsessum 584.820 kr.). Den yderligere anskaffelsessum angår, at  

 kommune  

 har forhøjet E´s afståelsessum for aktieposten i B A/S med 584.820 kr.  

 (overdragelseskurs ansat til 825), og at regionen for A ApS har tiltrådt  

 forhøjelsen af overdragelseskursen.
Tilskudsbeskatning er frafaldet, da  

 selskabet har forpligtet sig til betaling af beløbet 584.820 kr., jf.  

 ligningslovens § 2, stk. 4.
 Da den ansatte indkomst for indkomståret 1999 - efter at den  

 selvangivne indkomst er tillagt aktieavance 10.531.790 og reduceret med ikke  

 påklaget nedsættelse 30.276 kr. - herefter er positiv med 10.315.927 kr., er  

 der for indkomståret 2000 sket tilbageførsel af underskudsfremførsel fra  

 indkomståret 1999 med 185.587 kr.
Regionen har henvist til, at i stedet for at lade  

 salgssummen på 17.460.000 kr. overføre direkte til sælger fra den reelle  

 køber,  

 C A/S, vælges det at lade salgssummen passere B A/S.
Det, der reelt er et  

 aktiekøb, idet hensigten alene er at overføre A ApS´s aktier til C A/S,  

 camoufleres altså som en kapitalforhøjelse for købesummen, hhv. en  

 kapitalnedsættelse kombineret med salg til udstedende selskab for  

 salgssummen.  

 Formålet med den anvendte model er at undgå beskatning, som et direkte salg  

 ville medføre efter aktieavancebeskatningslovens § 2, stk. 1. Transaktionen  

 har  

 overhovedet ingen konsekvenser for B A/S, hvis aktiekapital og egenkapital er  

 uforandret i forhold til situationen før kapitalforhøjelsen.
Det er bemærket,  

 at B A/S´s aktiekapital såvel før som efter transaktionen er 1.500.000 kr.  

 Den  

 fulde kapitalforhøjelse, som alene tilføres fra  

    

  

 C A/S, udbetales straks til A ApS.
 Vedrørende adgangen til skattemæssigt at korrigere, hvor der  

 er uoverensstemmelse mellem form og indhold, og der samtidig er tale om  

 skatteomgåelse, er der i sagsfremstillingen henvist til TfS 2000.542 HD, TfS  

 1999.214 HD, TfS 1998.386 VLD, 1999.346 HD, TfS 1998.99 HD.
Regionen er under sagens behandling for Landsskatteretten  

 fremkommet med supplerende bemærkninger til sagen, herunder i en udtalelse af  

 7. august 2001 Det er herved fastholdt, at der er tale om omgåelse, som kan  

 tilsidesættes  

 skattemæssigt, idet der som eksempler på skattemæssig korrektion af  

 selskabsretligt gyldige transaktioner er henvist til U 1977.964 HD, SKM  

 2001.12.HR (TfS 2001.169 og SKM 2002.145.VLR (TfS 2002.390). Det er herved  

 med  

 henvisning til sidstnævnte dom bemærket, at C A/S´s kapitalindskud skulle  

 tilgå  

 A ApS, og at der ikke forelå forretningsmæssig disponering, men  

 skatteundgåelseshensigt.
Det udstedende selskab, som formelt købte aktierne,  

 havde heller ikke selv midlerne hertil.
I øvrigt kan det ikke tiltrædes, at  

 skrivelsen af 25. marts 1999 fra advokatfirmaet ikke skal indgå i bedømmelsen  

 af A ApS´s forhold, herunder er samme advokatfirma´s navn påført såvel A  

 ApS´s  

 tilbud af 16. marts 1999 som accept af 9. april 1999.
I relation til reglerne om skattefrihed for udbytter for at  

 undgå dobbeltbeskatning er det i øvrigt bemærket, at købesummen finansieres  

 ved  

 midler, som tilføres fra C A/S, således at der ikke er tale om udlodning af  

 midler, som er beskattet i B A/S.
I relation til C A/S er det helt  

 sædvanligt,  

 at købesum for aktier er finansieret af beskattede midler.
For så vidt der er  

 henvist til generationsskiftemodel i Betænkning nr. 1374/august 1999, er  

 disponeringen i denne sag ikke i overensstemmelse hermed, hvilket er nærmere  

 uddybet ligesom der i øvrigt er henvist til TfS 2003.513 LSR.
De afgørelser,  

 som er nævnt i indlæg til Landsskatteretten, er ikke anset for  

 sammenlignelige  

 med sagen.
Klagerens påstand og  

 argumenter Repræsentanten har fremsat påstand om, at  

 indkomstansættelsen for indkomståret 1999 nedsættes med 10.315.927 kr. til en  

 negativ indkomst på 215.863 kr., og at indkomstansættelsen for indkomståret  

 2000 som konsekvens heraf ændres fra 3.375.913 kr. til 3.160.050 kr. (efter  

 fremførsel af underskud 215.863 kr.).
B A/S´s aktiekapital var i august 1998 ejet af A ApS og D  

 A/S med hver 50 % som hhv.
A-aktier og B-aktier.
Ifølge aktionæroverenskomst  

 var der herefter gensidig forkøbsret de 2 aktionærgrupper imellem.
Der blev i  

 efteråret 1998 ført forhandlinger mellem G, D A/S og B A/S om en  

 sammenlægning  

 af aktiviteterne i B A/S og C A/S.
På grundlag af de første  

 fusionsforhandlinger blev det klart, at A ApS ikke var relevant som en del af  

 ejerkredsen i en fremtidig fælles selskabsdannelse.
Det var et krav fra A ApS  

 ved de efterfølgende forhandlinger om prisfastsættelse for selskabets  

 ejerandel  

 i B A/S, at en eventuel afståelse af aktieposten kunne ske uden beskatning.
I  

 foråret 1999 ønskede A ApS derfor alene at afgive salgstilbud til det  

 udstedende selskab, idet salg af aktierne til andre først kunne ske  

 skattefrit  

 i år 2001 efter 3 års ejertidskravet i aktieavancebeskatningslovens § 4, stk.  

 6, jf. stk. 1. A ApS afgav et tilbud den 16. marts 1999 om salg til det  

 udstedende selskab, og tilbuddet blev accepteret den 9. april 1999 af dette  

 selskab.
 Det er gjort gældende, at salget af aktierne i B A/S er sket  

 til det udstedende selskab, og at der derfor er tale om en afståelsessum  

 omfattet af ligningslovens § 16 B, stk. 1, som er skattefri efter  

 selskabsskattelovens § 13, stk. 1, nr. 2 (dagældende). I relation til  

 skattefritagelsesbestemmelsen har A ApS ubestridt ved acceptmodtagelsen den  

 9.  

 april 1999 ejet mere end 25 % af aktiekapitalen i B A/S i mere end 1 år, jf.  

 også Ligningsvejledningen 1999, S.C.1.2.4.3. side 94.
 Det er endvidere gjort gældende, at der ikke er grundlag for  

 beskatning af avancen ved salget af aktierne i B A/S efter  

 aktieavancebeskatningslovens § 2, stk. 1, ud fra det synspunkt, at der reelt  

 er  

 tale om et salg til C A/S.
A ApS´s disposition over aktieposten i B A/S er ikke udtryk  

 for en proforma retshandel.
Ved proforma forstås almindeligvis, at en  

 disposition er foretaget på skrømt, således at den foregiver at skabe en  

 bestemt retsvirkning, som de i dispositionen involverede på forhånd har givet  

 afkald på.
Det bestrides, at A ApS og B A/S på forhånd har givet afkald på  

 hhv.  

 salg og erhvervelse af aktierne i B A/S.
Salget af aktier fra A ApS til det  

 udstedende selskab kan heller ikke betragtes som en omgåelse af reglerne i  

 aktieavancebeskatningsloven, jf. herved Skatteudnyttelse af Jan  

 Pedersen,  

 side 298-299, hvorfra uddrag er gengivet i bl.a. klagen til  

 Landsskatteretten.  

 A ApS ville ikke i foråret 1999 tilbyde - og har ikke tilbudt  sin  

 aktiepost  

 til noget andet selskab end B A/S.
A ApS´s dispositioner er derimod fastlagt  

 således, at de opfylder reglerne om skattefrit datterselskabsudbytte efter  

 selskabsskatteloven, hvilket var en afgørende forudsætning.
Der har aldrig været nogen aftale mellem E/A ApS og C A/S om  

 overdragelse af A ApS´s aktier i A A/S, og A ApS har aldrig haft til hensigt  

 at  

 overføre aktierne til C A/S allerede af den grund, at en sådan overførsel i  

 foråret 1999 ikke kunne ske skattefrit.
C A/S har heller ikke nogen  

 beføjelser  

 over for A ApS, f.eks. mangelsindsigelser, hævebeføjelser o.l.
A ApS deltog ikke i møderne den 12. oktober 1998 og den 19.  

 november 1998, og allerede af den grund bestrides det, dels at der på mødet  

 den  

 12. oktober 1998 har været forhandlet om køb af A ApS´s aktier, dels at A ApS  

 på mødet den 19. november 1998 skulle have tilsluttet sig mødedeltagernes  

 forudsætninger om fremtidig ejerstruktur eller aktiekøb, ligesom modellen,  

 der  

 drøftes på mødet den 12. oktober 1998, først er aktiekøb om 3 år.
E deltog i  

 forhandlingerne, men alene som repræsentant for B A/S som adm. direktør i  

 dette  

 selskab.
Når der i mødereferaterne tales om E´s aktier, uanset at han  

 tidligere  

 havde solgt sin aktiepost i B A/S til A ApS, har repræsentanten oplyst, at  

 han  

 ikke er bekendt med baggrunden for dette.
Vedrørende advokatfirmaets  

 skrivelse  

 af 25. marts 1999 til D og G - underskrevet af en advokatfuldmægtig, som ikke  

 var A ApS´s advokat - findes vedkommendes eventuelle arbejde med udarbejdelse  

 af accept af et tilbud, der ikke var fremsat over for hans klient,  

 uforklarligt  

 for A ApS og kan ikke danne grundlag for bedømmelse af A ApS´s forhold.  

 Advokatfirmaet var D´s advokat.
Det var alene B A/S, som med bindende  

 virkning  

 for A ApS kunne acceptere tilbuddet af 16. marts 1999.
Vedrørende den ekstraordinære generalforsamling den 9. april  

 1999 i B A/S udgør hverken beslutningen om kapitalnedskrivningen eller  

 kapitalopskrivningen nogen aktieoverdragelse fra A ApS til C A/S.
Der er tale  

 om selskabsretlige gyldige dispositioner, som ikke kan omkvalificeres i  

 skattemæssig henseende, ej heller med udgangspunkt i  

 realitetsgrundsætningen.  

 Ved den skattemæssige kvalifikation af ejendomsovergang lægges også afgørende  

 vægt på identiteten af overdragelsens parter.
Der er bl.a. henvist til TfS  

 1998.485 HD, TfS 2000.149 HD, SKM2002.568.ØLR (TfS 2002.334) TfS 1999.217 VLD  

 og TfS 1999.558 LSR.
Som udgangspunkt var D A/S, efter at beslutningen om  

 kapitalnedsættelsen var truffet, forlods berettiget til at tegne hele  

 aktiekapitalforhøjelsen, jf. aktieselskabslovens § 30. D A/S overlod det  

 imidlertid til C A/S at tegne hele aktiekapitaludvidelsen.
Der er ikke tale om et camoufleret salg til C A/S.
Der er  

 ikke automatisk sammenhæng mellem kapitalforhøjelsen og kapitalnedsættelsen,  

 egenkapitalen var ikke den samme som før, og C A/S´s indtræden som aktionær  

 var  

 A ApS uvedkommende og uden selskabets kontrol.
Det var helt afgørende for A  

 ApS, at salg kunne ske skattefrit.
Tilbud og accept udtrykker sagens  

 realitet.
Det er skattemæssigt helt uden betydning og heller ikke på  

 nogen måde dokumenteret, at tegningsbeløbet fra C A/S var forudbestemt alene  

 at  

 skulle anvendes til udbetalingen til A ApS.
A ApS havde ingen indflydelse på  

   

 eller interesse i  hvorledes køber fremskaffede købesummen.
B A/S kunne  

 f.eks.  

 have valgt at optage lån.
Den omstændighed, at der blev valgt en løsning,  

 hvor  

 det udstedende selskab finansierede købet ved en samtidig kapitalforhøjelse  

 tegnet af C A/S, kan ikke få indflydelse på den skattemæssige behandling af A  

 ApS´s salg.
Det er ligeledes skattemæssigt helt uden betydning, om  

 disponeringen er begrundet i forretningsmæssige hensyn, når der foreligger  

 formelle selskabsretlige dispositioner.
Det er imidlertid åbenbart forkert,  

 at  

 der ikke forelå forretningsmæssige hensyn bag disponeringen den 9. april  

 1999.  

 Aktiekapitaludvidelsen med C A/S´s indtræden som aktionær i B A/S var således  

 ellers ikke blevet realiseret.
A ApS havde ingen interesse i C A/S´s  

 indtræden  

 som aktionær, men ville på den anden side ikke stille sig hindrende i vejen.  

 Den klare forudsætning var blot, at A ApS´s aktiepost kunne afvikles  

 skattefrit.  

 A ApS´s tilbud var derfor salg af aktierne til det udstedende selskab.
Der er valgfrihed mellem forskellige alternativer, som  

 udløser forskellige skattemæssige følger, uden hensyn til skatteyderens  

 subjektive hensigter.
Eneste betingelse er kravet om alternativernes  

 realitet,  

 og de formelle selskabsretlige dispositioners realitet er ikke anfægtet.
A  

 ApS  

 havde tillid til, at vederlaget, såfremt tilbuddet blev accepteret, efter  

 gældende skatteret skulle behandles som skattefrit datterselskabsudbytte.
At  

 der ved selskabets afhændelse af aktier til det aktieudstedende selskab alene  

 gælder et 1 års ejerkrav for at opnå skattefrihed, medens der for selskabers  

 afhændelse af aktier til andre gælder et 3 års ejertidskrav, er lovgivers  

 bestemmelse.
Skattemæssig tilsidesættelse af disponeringen vil også åbne op  

 for  

 uhensigtsmæssigheder i skattesystemet.
Til støtte for, at salget må behandles som selvangivet, er  

 der i øvrigt bl.a. henvist til Betænkning nr. 1374/August 1999 om  

 Generationsskifte, side 135 og side 205-209, ligesom der i indlæg også er  

 behandlet lovforslag L 87 (fremsat den 13. november 1998), ligesom Betænkning  

 nr. 1392/September 2000 om Aktieavancebeskatning er nærmere behandlet i et  

 indlæg.
Afgørelserne nævnt i regionens sagsfremstilling er anset for  

 irrelevante for sagen.
Afgørelsen i SKM 2003.145.VLR (TfS 2002.390) er  

 nærmere  

 kommenteret i indlæg til Landsskatteretten.
Landsskatterettens  

 bemærkninger og begrundelse Det lægges til grund, at uenigheden mellem A ApS og  

 skattemyndigheden alene vedrører spørgsmålet, om A ApS´s salg i indkomståret  

 1999 af nom. 750.000 kr. aktier i B A/S skattemæssigt skal anses for sket  

 enten  

 til det udstedende selskab B A/S, i hvilket tilfælde der ikke ses at være  

 uenighed om, at salget er omfattet af ligningslovens § 16 B, stk. 1, og  

 skattefrit efter selskabsskattelovens dagældende § 13, stk. 1, nr. 2, eller  

 til  

 B A/S, i hvilket tilfælde der ligeledes ikke ses at være uenighed om, at  

 avance  

 ved salget er skattepligtig efter aktieavancebeskatningslovens § 2, stk. 1.
Vedrørende disponeringen i forbindelse med aktiesalget  

 bemærkes, at tilbuddet ifølge erklæringen af 16. marts 1999 om aktiesalget  

 til  

 det udstedende selskab blev accepteret den 9. april 1999, og at der samme  

 dato  

 på ekstraordinær generalforsamling i B A/S - udover vedtagelsen af  

 aktiekapitalnedsættelsen med nom. 750.000 kr. med udbetaling af 17.460.000  

 kr.  

 til en aktionær (A ApS), jf. dagsordenens punkt 2  tillige blev  

 vedtaget en  

 tilsvarende aktiekapitalforhøjelse med kontant indbetaling af et  

 tegningsbeløb  

 svarende til udbetalingen til A ApS, jf. dagsordenens punkt 3, herunder var  

 vedtagelsen af punkt 3 en betingelse for vedtagelsen af punkt 2, samt at de  

 nye  

 aktier straks blev tegnet af C A/S.
Disponeringen den 9. april 1999 medførte  

 således hverken ændring af størrelsen af B A/S´s aktiekapital eller  

 egenkapital.
For så vidt det som punkt 1 på dagsordenen blev vedtaget at  

 ophæve  

 opdelingen i A- og B-aktier bemærkes i øvrigt, at det herved må lægges til  

 grund, at der ikke var forskel på rettighederne knyttet til A- og B-aktierne,  

 jf. herved vedtægternes §§ 4 og 10..
Endvidere bemærkes, at der forud for disponeringen den 9.  

 april 1999 var forhandlinger med repræsentanter fra C vedrørende B A/S, og at  

 der på møder den 12. oktober 1998 og den 19. november 1998, hvori E også  

 deltog, ifølge referater fra disse møder blev drøftet modeller for køb af  

 E´s  

 aktier, jf. herved bl.a., at punkt 3 på sidstnævnte møde var  

 model for køb af  

 Es aktier.
Det bemærkes, at B A/S på daværende tidspunkt var ejet  

 af E´s selskab,  

 A ApS og D A/S med hver en ejer- og stemmeandel på 50 %, og at der efter  

 indholdet af mødereferaterne ikke findes noget grundlag for at antage, at E  

   

 som på daværende tidspunkt alene ejede aktier i B A/S via A ApS - ikke  

 tillige  

 repræsenterede dette selskab.
Den model, som rent faktisk blev anvendt ved disponeringen  

 den 9. april 1999, er også beskrevet som alternativ model i advokatfirmaets  

 skrivelse af 25. marts 1999 til D A/S og G, hvoraf også fremgår, at vælges  

 denne fremgangsmåde vil købesummen kunne udbetales til E umiddelbart i  

 forlængelse af kapitalnedsættelsen med den efterfølgende  

 kapitalforhøjelse.
I  

 øvrigt bemærkes, at om end der ifølge A ApS´s erklæring af 16. marts 1999 er  

 tale om et tilbud om salg af aktierne til B A/S, fremtræder skrivelsen af 25.  

 marts 1999 som vedrørende overvejelser Til brug for udarbejdelsen af C  

 A/S´s  

 accept af A ApS´s tilbud ifølge den pågældende erklæring.
Retten finder herefter ud fra en samlet bedømmelse, at der  

 er en sådan sammenhæng mellem de foretagne dispositioner omkring ændringerne  

 pr. 9. april 1999 af aktionærforholdene i B A/S, at A ApS´s aktieafståelse i  

 skattemæssig henseende reelt må anses at være sket til C A/S.
Det bemærkes  

 herved, at det på det foreliggende må lægges til grund, at tegningsbeløbet  

 fra  

 den indtrædende aktionær var forudbestemt alene at skulle anvendes til  

 udbetalingen til den udtrædende aktionær, og at der i øvrigt ikke er grundlag  

 for at antage, at disponeringen var begrundet i forretningsmæssige hensyn,  

 men  

 alene havde til formål at undgå den almindeligt gældende  

 aktieavancebeskatning  

 ved et selskabs aktieafståelse inden for 3 års ejertid.
 For så vidt der er henvist til Betænkning nr. 1374/August  

 1999 om Generationsskifte, herunder generationsskiftemodellen gennemgået side  

 205-209, bemærkes i øvrigt, at den skitserede model ikke findes  

 sammenlignelig  

 med disponeringen i nærværende sag.
 Retten kan derfor i overensstemmelse med skattemyndighedens  

 opfattelse tiltræde, at avance ved salget er skattepligtig efter  

 aktieavancebeskatningslovens § 2, stk. 1.
 De påklagede indkomstansættelser for indkomstårene 1999 og  

 2000 stadfæstes derfor, idet det herved er lagt til grund, at der ikke er  

 uenighed om den beløbsmæssige opgørelse af avancen ved aktiesalget.
