(Til alle amtsråd, kommunalbestyrelser,  

 skolekommissioner og skolenævn) I henhold til undervisningsministeriets bekendtgørelse nr. 179 af 8. marts  

 1976 om folkeskolens undervisning af fremmedsprogede elever påhviler det  

 kommunen at tilbyde fremmedsprogede elever, der er optaget i folkeskolen som  

 undervisningspligtige, undervisning i deres modersmål, medmindre de  

 undervises heri på anden måde.
 Modersmålsundervisningen skal varetages af lærere fra elevernes hjemland  

 så vidt muligt med landets læreruddannelse eller af danske lærere med særlig  

 uddannelse i det pågældende sprog.
1. I tilslutning hertil skal man meddele, at  

 modersmålslærere fra fremmedsprogede elevers hjemland kan ansættes som løse  

 vikarer, årsvikarer eller faglærere.
Ministeriet er dog - efter drøftelse med  

 Danmarks Lærerforening - indstillet på i henhold til folkeskolelovens § 27,  

 stk. 1, 2, pkt., at imødekomme ansøgninger fra de lokale skolemyndigheder om,  

 at lærere med hjemlandets almindelige læreruddannelse ansættes som timelærer  

 ved det pågældende kommunale skolevæsen til at varetage  

 modersmålsundervisning i vedkommende sprog.
 Det forudsættes, at timerne i modersmålsundervisning ikke indgår i den  

 almindelige beregning af stillinger ved kommunens skolevæsen.
2. Timelærere ansat til at varetage  

 modersmålsundervisning kan ikke varetage anden undervisning og har ikke krav  

 på det for folkeskolens lærere normalt gældende pligtige  

 undervisningstimetal, men får tillagt det antal timer, som etableringen af  

 vedkommende sprogundervisning medfører.
Deres tjenestetid kan være under  

 halvdelen af normal fuld tjeneste, uanset bestemmelsen i § 13, jfr. § 17,  

 stk. 2, i undervisningsministeriets cirkulære af 22. juni 1976 om  

 tjenestefrihed og nedsat tjenestetid for folkeskolens tjenestemænd m.fl.
3. Der kan indgås aftale om udlånsordninger, hvorefter  

 en modersmålslærer læser timer i det pågældende sprog ved andre kommuners  

 skolevæsen.
Ansættelseskommunen modtager da forholdsmæssig refusion af  

 lønudgifter og evt. befordringsgodtgørelse fra disse andre kommuner.  

 Befordringsgodtgørelse beregnes efter de for tjenestemænd i staten,  

 folkeskolen og folkekirken gældende regler.
 4. Ved fastsættelse af lønanciennitet for de  

 pågældende i forbindelse med ansættelse som timelærer (i lønramme 13/21/23)  

 kan der ikke tillægges anciennitet for forudgående virksomhed uden for  

 Danmark.
5. Såfremt ministeriet godkender en modersmålslærers  

 ansættelse som timelærer, skal det i ansættelsesbrevet anføres, at den  

 pågældende er ansat til at varetage undervisningen i vedkommende sprog.
Der  

 er således grundlag for afskedigelse af den pågældende, når der ikke mere er  

 behov for undervisning i sproget.
I ansættelsesbrevet bør endvidere henvises  

 til nærværende cirkulæreskrivelse, hvoraf et eksemplar vedlægges  

 ansættelsesbrevet.
I øvrigt finder de i undervisningsministeriets cirkulære  

 af 4. december 1973 om timelærere, vikarer og faglærere i folkeskolen  

 fastsatte regler om timelærere anvendelse.
 6. Ministeriet vil tidligst kunne godkende  

 timelæreransættelser pr. 1. august 1978.
 Undervisningsministeriet, den 27. januar  

 1978.
 P.M.V.
 E.B.
