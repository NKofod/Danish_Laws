Vejledning  

 i god fremstillingspraksis for blodbankers fremstilling og forhandling m.v.  

 af  

 blod og blodkomponenter 1.  

 Indledning I henhold til lægemiddellovens § 8 skal alle blodbanker, der  

 foretager tapning, fraktionering og udlevering, have Sundhedsstyrelsens  

 tilladelse hertil.
Aktiviteterne skal udføres i overensstemmelse med  

 Sundhedsstyrelsens bekendtgørelse nr. 479 af 25. juli 1988 om fremstilling og  

 forhandling m.v. af lægemidler.
Blodbanker er desuden underkastet  

 Sundhedsstyrelsens  

 tilsyn og kontrol efter lægemiddellovens § 9 Nærværende vejledning giver en nærmere beskrivelse og uddybning  

 af ovennævnte bekendtgørelsens anvendelse i blodbanker.
2.  

 Definitioner Batch: En afgrænset mængde af en vare fremstillet i en samlet  

 proces eller i en serie af processer på en sådan måde, at varen kan anses for  

 at være homogen.
Enkeltportioner af blod og blodkomponenter opfylder umiddelbart  

 dette kriterium.
En batch kan ligeledes opnås, når der foretages blanding af  

 blod og blodkomponenter, hvor flere portioner sammenblandes.
 Batchnummer: En entydig betegnelse for en given batch.
 Tappenummeret på blodposen er en sådan entydig betegnelse.
 Blodkomponenter: Ved blodkomponenter forstås de dele af blodet,  

 som separeres med konventionel blodbanksteknik, dvs. erythrocytter,  

 leucocytter,  

 thrombocytter og plasma.
 Blodprodukt: Et produkt, hvis fremstilling i industriel målestok  

 er baseret på blod som råvare.
 Forhandler: En virksomhed eller person, der foretager eller  

 lader foretage indførsel, udførsel, lagerhold og udlevering af lægemidler.
Blodbankers udlevering til afdelinger af fremstillede  

 blodkomponenter eller udlevering til danske fremstillere af blodprodukter er  

 omfattet af forhandling.
Salg eller udveksling af blodkomponenter til andre  

 blodbanker i Danmark vil også kunne finde sted.
Det vil derimod normalt ikke  

 være tilladt at importere eller eksportere blod og blodkomponenter.
 Ved et bloddepot forstås et opbevaringssted for frigivet blod,  

 som er udleveret fra blodbanken.
 Bemandede bloddepoter kaldes blodbanksfilialer/blodbankssatelitter.
 Sygehuse, hvor der udleveres blodkomponenter til sygehusets  

 afdelinger fra et bloddepot, skal have en selvstændig tilladelse i henhold  

 til  

 lægemiddellovens § 8 hvis bloddepotet ikke er underlagt en blodbanks ansvar.
 Fremstiller: En virksomhed eller person, der foretager eller  

 lader foretage fremstilling.
Blodbanken er fremstiller.
Ved en blodbank forstås en  

 sygehusafdeling, der har til opgave: At tappe, fremstille, opbevare og  

 udlevere  

 blod og blodkomponenter til patientbehandling og til industriel anvendelse.
 Fremstilling: Samtlige af de processer, der fører frem til  

 færdigvaren.
 Blodbankens processer vil hovedsagelig omfatte tapning af  

 donorer, mærkning af blodportioner, fraktionering, kvalitetskontrol herunder  

 obligatoriske serologiske og serodiagnostiske laboratorieundersøgelser samt  

 frigivelse af blod og blodkomponenter.
 Frigivelse: Den handling, hvorved en batch tillades anvendt til  

 fremstilling, videreforarbejdning, udlevering eller salg.
 Blodbankens frigivelse vil sædvanligvis omhandle udlevering af  

 blodkomponenter til bloddepoter, afdelinger eller til industriel  

 blodproduktfremstilling.
 Færdigvare: Et lægemiddel, der har gennemgået alle  

 fremstillingens delprocesser.
 Såvel fuldblod til transfusion som blodkomponenter betragtes som  

 værende færdigvarer, når det udleveres fra blodbanken.
 Karantæne: Den situation, hvori en vare befinder sig, når den  

 ikke er frigivet.
 For blod og blodkomponenter skal portioner, for hvilke der endnu  

 ikke foreligger resultater af de obligatoriske undersøgelser, holdes i  

 karantæne.
 Proceskontrol: Den kontrol, der udføres under produktion af et  

 lægemiddel for at sikre, at der opnås et produkt af den ønskede kvalitet.
 Råvare: Enhver ingrediens, som anvendes ved produktion af en  

 færdigvare, uanset om denne ingrediens indgår i færdigvaren eller ej.
Blodbankens råvarer omfatter bl.a. poser til brug for tapning af  

 blod.
Donors fuldblod er også at betragte som en råvare.
 Udløbsdato: En for hver enkelt batch fastsat dato, der angiver  

 udløb af den periode, hvori batchen må anvendes.
 For blod og blodkomponenter regnes udløbsdatoen fra tappedatoen.
 Udstyrskontrol: Den kontrol der udføres for at sikre, at  

 udstyret til enhver tid fungerer indenfor de fastlagte normer.
 Blodbankens udstyrskontrol omfatter blandt andet tilsyn med  

 temperatur til termostatregulerede skabe samt analyseudstyr og centrifuger.
 Validering: Undersøgelse af og dokumentation for, at en given  

 proces vil føre til det ønskede resultat indenfor fastlagte grænser.
 Såfremt blodbanken anvender de anførte udtryk i anden betydning  

 eller anvender andre udtryk for disse begreber, skal dette fremgå af interne  

 instruktioner.
3.  

 Personale og organisation Den for blodbanken ansvarlige overlæge fungerer som den af  

 Sundhedsstyrelsen godkendte leder.
 Den for blodbanken ansvarlige overlæge skal sikre, at  

 blodbankens udleverede portioner af blod og blodkomponenter har en  

 tilfredsstillende kvalitet, dvs. at de fremstilles, undersøges, mærkes,  

 opbevares og udleveres på betryggende måde.
 To personer med tilstrækkelig grundlæggende videnskabelig  

 baggrund og praktisk erfaring skal være ansvarlig for henholdsvis produktion  

 og  

 kvalitetskontrol.
 Den for blodbanken ansvarlige overlæge kan tillige fungere som  

 ansvarlig for produktion eller kvalitetskontrol.
 I blodbanker, hvortil der er knyttet mindst to akademiske  

 medarbejdere, bør ansvaret for produktion og kvalitetskontrol om muligt  

 varetages af disse.
I blodbanker med kun een tilknyttet læge, er denne ansvarlig for  

 produktionen.
Ansvaret for kvalitetskontrol kan varetages af medarbejdere med  

 ovennævnte baggrund med særlig indsigt i kvalitetskontrol, enten fra en anden  

 afdeling eller fra en anden blodbank.
 Blodbankens øvrige personale skal have en for funktionen  

 passende og tilstrækkelig uddannelse og skal være oplært i blodbankens  

 rutiner.
 Personale, der er beskæftiget med udlevering af blod fra  

 bloddepoter, skal være bekendt med denne form for blodbanksvirksomhed.
 Ansvarsområder for personer, som deltager i produktion,  

 udlevering og kvalitetskontrol, skal være fastsat i skriftlig form.
 Den for blodbankens ansvarlige skal sikre:
-  

 	  

 at kun personale med  

 fornøden uddannelse og kompetence fremstiller blodkomponenter, -  

 	  

 at der findes  

 opdaterede beskrivelser, instruktioner samt forskrifter i fornødent omfang.
 Ansvaret for produktion omfatter bl.a. overvågning af, at  

 tapning, fraktionering, opbevaring og udlevering sker i henhold til  

 autoriserede instruktioner.
 Ansvaret for kvalitetskontrol omfatter bl.a. udfærdigelse og  

 sikring af:
-  

 	  

 at  

 dokumentationssystemer er etablerede, -  

 	  

 at obligatoriske laboratorieundersøgelse  

 gennemføres, -  

 	  

 at det løbende  

 overvåges og dokumenteres, at frigivelsesrutinerne er passende, -  

 	  

 at løbende behandling  

 af reklamationer og tilbagekaldelser samt overvågning af analyseresultaterne  

 foretages.
 Den ansvarlige for kvalitetskontrol skal sikre tilstedeværelse  

 af relevante instruktioner, samt sikre at de efterleves.
4. Lokaler Blodtapning skal finde sted i dertil egnede lokaler.
 Produktion af blodkomponenter skal foregå i lokaler, som er  

 placeret og indrettet således, at de er velegnede til deres formål.
 Produktion af blodkomponenter i lukkede systemer bør ske i  

 særlige fraktioneringsrum, som er isoleret fra uvedkommende aktiviteter.  

 Rummene skal være lette at rengøre og af passende størrelse.
 Blodkomponenter, som fremstilles ved anbrud af  

 blodtappesystemer, må generelt ikke anvendes ud over 6 timer efter anbrud.
 Hvis anbrudet har fundet sted under validerede aseptiske  

 betingelser, for eksempel under Laminar Air Flow beskyttelse (LAF) i lokaler,  

 som er forsynet med ventilation og sluse, kan holdbarheden forlænges.
5. Udstyr Alt udstyr, som anvendes i forbindelse med produktion og  

 kontrol, skal kontrolleres og vedligeholdes systematisk.
 Før ibrugtagning af nyt udstyr, og efter reparationer som kan  

 have påvirket udstyrets funktion, skal der ligeledes udføres udstyrskontrol.
 Udstyrskontrollen skal registreres f.eks. i en logbog.
 De skabe eller rum, hvori blod og blodkomponenter opbevares, og  

 hvor der stilles krav til temperaturen, er omfattet af udstyrskontrollen.  

 Heri  

 bør sædvanligvis ikke opbevares andet end blod, blodkomponenter og eventuelt  

 tilhørende blodprøver.
Det skal kunne dokumenteres, at den korrekte  

 opbevaringstemperatur har været til stede under hele opbevaringen.  

 Registreringen kan ske kontinuerligt, og der bør være alarm, der udløses ved  

 overskridelse af fastsatte temperaturgrænser.
Opbevaringstemperaturen skal  

 være  

 jævnt fordelt i de anvendte skabe eller rum.
6. Hygiejne Der skal foreligge skriftlige hygiejneinstruktioner, som bl.a.  

 skal omfatte rengøring af lokaler og udstyr samt håndtering af blod og  

 blodkomponenter.
 Produktion af blodkomponenter skal ske under anvendelse af en  

 teknik, som har til hensigt at sikre opnåelse af et sterilt produkt.
7.  

 Instruktioner Metoder, der anvendes i blodbanken, skal være beskrevet i instruktioner.  

 Disse skal være dateret og autoriseret af den produktionsansvarlige.
Den  

 kvalitetskontrolansvarlige skal have kendskab til instruktionernes eksistens.
 Der skal foreligge instruktion for blodtapning, omfattende  

 donoreksklusionskriterier, registrering af bloddonorer, detaljeret  

 beskrivelse  

 af selve blodtapningsteknikken og de til blodtapningen hørende registrerings-  

 og kontrolforanstaltninger.
 Endvidere skal der foreligge instruktioner for fraktionering og  

 frigivelsesprocedurer samt instruktioner for udlevering til og returnering af  

 produkter fra afdelingerne.
 Udgåede instruktioner skal opbevares i samme tidsrum som andet  

 dokumentationsmateriale.
8.  

 Dokumentation 8.1. Registrering af  

 blodtapninger.
 Blodbanken skal føre optegnelser over de anvendte donorer med  

 angivelse af entydig personidentifikation og dato for hver blodtapning.
 Blodbankens optegnelser skal også omfatte resultater af de  

 udførte obligatoriske undersøgelser.
 Årsag til afvisning/eksklusion af en donor skal kunne  

 dokumenteres.
 Blodbanken skal føre optegnelse vedrørende oplysning om  

 bloddonor og om anvendelse af det tappede donorblod og de deraf fremstillede  

 blodkomponenter.
 8.2. Dokumentation i  

 forbindelse med fremstilling.
 Dokumentation i forbindelse med produktion og kontrol skal omfatte  

 produktkort (posekort), fraktioneringsblanket, eventuel hovedforskrift for  

 produktion af blodkomponenter og dertil hørende batchjournal,  

 frigivelsesblanket på baggrund af udførte obligatoriske analyser,  

 forsendelsesliste til industriel anvendelse samt et arkiv over returnerede  

 produktkort  

 (posekort).
Mærkning: Samtlige blodkomponenter skal mærkes med tappenummer  

 og fremstillerens navn, og eventuel respektiv sygehuskode.
Blodprodukter, der  

 anvendes til transfusion, skal tillige være mærket med ABO- og Rhesustype  

 samt  

 andre relevante blodtyper.
8.2.1. Produktkort Produktkort skal være fastgjort til blodkomponenter, der skal  

 anvendes til transfusion, og skal indeholde:
ABO- og Rhesustype Blodkomponentens navn Blodbankens navn og eventuel sygehuskode Tappe- eller batchnummer Tappe- eller fremstillingsdato Udløbsdato Opbevaringstemperatur Tappenummeret skal være entydigt.
Anvendes der bogstaver, må  

 bogstaverne A, B og O ikke anvendes.
 Blodkomponenter og produktkort må ikke indeholde oplysninger,  

 der umiddelbart kan identificere donor.
8.2.2.  

 Fraktioneringsblanket Fraktioneringsblanketten anvendes som produktionsarbejdsseddel  

 ved fraktionering af en serie blodportioner.
Det anføres, til hvilke  

 produkter  

 den enkelte portion er fraktioneret, hvilket apparatur der har været anvendt  

 samt initialer for den medarbejder, der har udført fraktioneringen.
8.2.3. Hovedforskrift Hovedforskrift skal foreligge, når der foretages en blanding af  

 flere portioner eller anden videregående præparation.
En hovedforskrift er en  

 fortrykt arbejdsbeskrivelse med plads til dokumentation for de anvendte  

 portioner (tappenumre) samt dato og initialer for den, der er ansvarlig for  

 arbejdsprocessen.  

 Hovedforskriften skal være autoriseret af henholdsvis den for produktionen og  

 den for kvalitetskontrollen ansvarlige.
 Dokumentation for fremstilling af en enkelt batch, som er  

 fremstillet ud fra flere portioner, skal ske på en batchjournal, som er en  

 kopi  

 af hovedforskriften og udfyldt med relevante oplysninger om produktionen.  

 Batchen skal tildeles et entydigt batchnummer.
 Tappenumre og batchnumre skal være entydige og skal give  

 mulighed for at spore tilbage til donor og tappested.
8.2.4. Frigivelsesblanket Frigivelsesblanketten anvendes til registrering af resultaterne  

 af de obligatoriske undersøgelser, som udføres for at undgå  

 transfusionsoverførte smitsomme sygdomme.
Frigivelsesblanketten udfyldes  

 enten  

 af laboratoriet, der har udført analyserne eller af blodbanken.
Alle afskrivninger og overførelse af undersøgelsesresultater,  

 frigivelse m.v. skal foretages under dobbeltkontrol.
Dobbeltkontrollen skal  

 dokumenteres.
8.2.5. Forsendelsesliste  

 til industrien Forsendelseslisten til industrien skal omfatte oplysninger om  

 tappenumrene på frigivne plasmaportioner samt underskrift fra blodbanken om,  

 at  

 portionerne er testet og fundet negative overfor de obligatoriske  

 undersøgelser.
Overførsel af plasma til forsendelsesemballagen skal foregå  

 under tilsvarende kontrolforanstaltninger som ved frigivelse af  

 blodkomponenter  

 til transfusionsbrug (se 8.4) 8.3. Obligatoriske  

 undersøgelser for infektionsmarkører Alt tappet blod skal ved screening undergå de obligatoriske  

 undersøgelser, som er angivet af Sundhedsstyrelsen.
 Hvis der udleveres portioner af blod eller blodprodukter, hvor  

 der ikke er foretaget de obligatoriske undersøgelser som angivet af  

 Sundhedsstyrelsen, skal det tydeligt anføres på portionerne, at der ikke er  

 foretaget de obligatoriske undersøgelser (undersøgelsernes navn angives).
 Hvis blot en af de obligatoriske undersøgelser for  

 infektionsmarkører er reaktiv, må blodet eller blodkomponenterne deraf ikke  

 anvendes til transfusion eller fremstilling af andre blodprodukter.
Ved screeningsundersøgelse af blod skal følgende iagttages: Der  

 skal foreligge en forskrift for laboratorieundersøgelsernes udførelse og de  

 dermed forbundne kontrolforanstaltninger for frigivelse i forbindelse med  

 analyseresultaterne.
Såfremt analyserne foretages af et eksternt  

 laboratorium,  

 påhviler det blodbankens ansvarlige overlæge at sikre, at forskrifterne for  

 analysernes udførelse foreligger.
 Der skal foreligge en tappeliste over de tappede og til  

 blodbanken indkomne blodportioner, som befinder sig i blodbankens  

 karantænelager, og for hvilke der endnu ikke er foretages  

 screeningsundersøgelser.  

 Alle blodportioner i karantænelageret skal være repræsenteret ved en  

 blodprøve,  

 og årsagen til en manglende blodprøve/blodportion skal fremgå af tappelisten.
 Forskriften for laboratorieundersøgelserne skal specificere  

 kriterierne for, om en prøve anses for ikke-reaktiv.
 Såvel negative som positive resultater af de obligatoriske  

 screeningsundersøgelser angives på frigivelsesblanketten og danner baggrund  

 for  

 frigivelse af blodkomponenter fra blodbankens karantænelager.
 Blodkomponenter, som er fundet reaktive ved  

 screeningsundersøgelsen, skal straks fjernes og mærkes, således at det  

 entydigt  

 fremgår, at disse produktioner ikke må anvendes.
8.4. Frigivelsesrutiner Frigivelse af blodkomponenter såvel til transfusionsbrug som til  

 danske fremstillere af blodprodukter skal udføres af 2 personer, der skal  

 dokumentere, at frigivelsen har fundet sted.
 Blodbanken kan som dokumentation for de beskrevne  

 kontrolforanstaltninger ved fraktionering, frigivelsesprocedure m.v. anvende  

 elektronisk registrering (EDB/stregkodelæsning), såfremt blodbanken kan vise,  

 at det samme sikkerhedsniveau ved registreringen/kontrollen som ved de  

 beskrevne procedurer er tilvejebragt.
9.  

 Fremstilling 9.1. Donortapning Forinden blodtapning finder sted, skal blodbanken sikre, at  

 donorer med mulige sygdomme, der kan overføres gennem blod, udelukkes.
 Der skal i umiddelbar tilknytning til tappelejet findes en  

 fralægningsplads til de for blodtapningen nødvendige papirer og glas.  

 Tapperen  

 er ansvarlig for, at tidligere anvendt materiale er fjernet fra  

 fralægningspladsen, inden en ny tapning foretages.
 Der bør benyttes et bord pr. tappeleje, idet et fælles bord til  

 2 tappelejer rummer risiko for forbytning.
 Tapperen er ansvarlig for at sikre sig, inden blodtapningen  

 påbegyndes, at anvendte numre til glas, blodposer og papirer er  

 overensstemmende,  

 og at eventuel blodtypeangivelse på blodtypeetiket stemmer overens med  

 bloddonorens registrerede blodtype.
 Tapperen skal, når donor er anbragt på lejet, og medens blodet  

 løber, sikre sig donors identitet.
En anden person end tapperen (kontrollanten) skal foretage en  

 kontrol af identitet mellem donor og de udstedte papirer samt sikre sig, at  

 mærkningen, eventuel typeangivelse og nummerering, er korrekt.
Denne del af  

 kontrollen skal foretages, inden donor rejser sig fra lejet.
Kontrollen skal  

 dokumenteres.
Blodtapningens tappenummer påføres, foruden på  

 registreringssystemets blanketter og blodportionens produktkort, tillige på  

 selve blodposen, på eventuelt pilotglas, på glas til blodtypebestemmelse og  

 til  

 serodiagnostiske og andre laboratorieundersøgelser, i forbindelse med  

 tapningen.
Numrene skal påføres, inden papirerne og glassene fjernes fra  

 afsætningsbordet.
 Blodglas til blodtypebestemmelse af donor skal foruden  

 blodportionens nummer mærkes med donors CPR-nummer.
Hvis der under tappeproceduren konstateres forbytningsfejl,  

 uoverensstemmelser i nummereringen eller andre fejl, som er mere end blot  

 ubetydelige stavefejl, skal blodet kasseres.
Rapport om hændelsesforløbet  

 skal  

 udarbejdes.
10. Råvarer 10.1. Blodposer Blodposer er at betragte som råvarer, som hjemkøbes til  

 blodbanken.
Ved hjemkøb skal blodbanken føre en liste med angivelse af dato  

 for  

 modtagelsen af blodposerne, antal blodposer, blodposens batchnummer samt  

 leverandørens navn, således at blodbanken kan spore hjemkøbte råvarer.
 Der skal etableres sporbarhed mellem den anvendte blodposes  

 batchnummer og tappenummeret.
Blodposer, som indeholder tilsætningsstoffer til blodet, er  

 registreret som farmaceutiske specialiteter i henhold til lægemiddellovens §  

 15 Anvendes blodposer med antikoagulerende eller anden væske, som  

 ikke er registreret som farmaceutiske specialiteter, skal der indhentes en  

 særlig tilladelse fra Sundhedsstyrelsen.
 Anvendes andre blodposer eller anden emballage til fremstilling  

 af blod og blodkomponenter, påhviler det blodbanken at sikre sig, at denne  

 emballage opfylder gældende krav, som er angivet i Danske  

 Lægemiddelstandarder  

 (DLS).
Det anvendte tappeudstyr skal være sterilt.
Almindeligvis bør  

 der anvendes lukkede blodposesystemer med fleksibel væg uden luft i systemet.
10.2. Opbevaring af blod  

 og blodkomponenter Opbevaring af blod og blodkomponenter, der lagerholdes, skal  

 foregå i områder, der er tilstrækkeligt store, så der kan opretholdes god  

 orden.
Endvidere skal der etableres effektiv adskillelse mellem  

 karantæneholdte  

 og frigivne blodkomponenter.
 Blod og erythrocytprodukter skal hurtigst muligt og senest 6  

 timer efter tapning anbringes og opbevares ved 4 grader C (det vil sige  

 mellem  

 + 2 grader C og + 6 grader C).
 Frisk frosset plasma til patientbehandling skal være separeret  

 og frosset senest 4 timer efter tapning.
 Thrombocytprodukter skal opbevares ved + 22 grader C (det vil  

 sige mellem + 20 grader C og + 24 grader C) i konstant bevægelse.
 Frisk frosset plasma og kryopræcipitat kan opbevares:
12 måneder ved - 30 grader C eller lavere, 6 måneder ved - 25 grader C til - 30 grader C, 3 måneder ved - 18 grader C til - 25 grader C.
 Transfusion af blod og blodkomponenter, som er tappet eller  

 fremstillet i systemer, som er halvåbne under tapningen, eller som brydes,  

 skal  

 almindeligvis være tilendebragt inden 6 timer efter anbrud.
 Opbevaring af optøet frisk frosset plasma skal foregå ved + 4  

 grader C (det vil sige mellem + 2 grader C og + 6 grader C) i maksimalt 24  

 timer efter optøningen.
 Anvendes anden opbevaringstemperatur eller tidsfrist, skal den  

 enkelte blodbank kunne dokumentere egnetheden af de valgte temperaturer og  

 tidsfrister.
11.  

 Kvalitetssikring Blodbanken skal etablere et kvalitetssikringssystem, som  

 omfatter summen af de systemer og aktiviteter, der foretages i blodbanken og  

 skal være med til at sikre, at alle portioner af blod og blodkomponenter har  

 en  

 kvalitet, der svarer til den påtænkte anvendelse.
 Kvaliteten af de af blodbanken fremstillede produkter skal  

 kontrolleres ved stikprøvekontrol og kontrol af procedurerne.
 Som eksempler på stikprøvekontrol kan nævnes:
 -  

 	  

 Erythrocytmængde og  

 erythrocytvolumenfraktion i erythrocytsuspensioner.
 -  

 	  

 Leucocyttal og  

 erythrocytmængde i leucocytfattigt blod.
 -  

 	  

 Thrombocyttal,  

 leucocyttal, vægtmængde, pH, Swirling og funktionsundersøgelser af  

 thrombocytsuspensioner.
 Den kvalitetskontrolansvarlige skal løbende overvåge og vurdere  

 de opnåede resultater af stikprøvekontrollen samt gribe ind, hvis produktets  

 kvalitet ikke lever op til det specificerede.
 Der skal med jævne mellemrum foretages en gennemgang af  

 blodbankens rutiner for at se, om de lever op til seneste udgave af  

 Sundhedsstyrelsens bekendtgørelse om fremstilling og forhandling m.v. af  

 lægemidler.
Gennemgang skal foretages af den kvalitetskontrolansvarlige.
Den  

 ansvarlige overfor Sundhedsstyrelsen, skal sikre sig, at denne gennemgang  

 regelmæssigt foretages og foretage korrigerende handlinger på basis af en  

 rapport.
12.  

 Udlevering og transport af blod og blodkomponenter Erythrocytholdige blodkomponenter der har været udleveret, og  

 som har opholdt sig mere end 30 minutter ved en temperatur, der fraviger den  

 anbefalede opbevaringstemperatur, må ikke indgå i blodbankens disponible  

 lagerbeholdning.
 Blod/blodkomponenter, som er placeret enten på et andet sygehus,  

 bloddepot eller på operationsafdelingen i dertil indrettede  

 temperaturkontrollerende skabe/rum, er sædvanligvis omfattet af blodbankens  

 ansvarsområde.
Blodbanken skal sikre sig, at der ikke lagerholdes  

 blodkomponenter, hvis uddateringsdato er overskredet.
Udløbne produkter skal  

 fjernes, hvilket skal dokumenteres.
Blod og blodkomponenter skal så vidt muligt transporteres under  

 samme betingelser, som der stilles til opbevaring.
Transporttiden skal  

 minimeres, og umiddelbart efter modtagelsen skal komponenterne anbringes ved  

 de  

 rette opbevaringsbetingelser.
 Ved brug af transportkasser skal disse valideres, således at  

 blodbanken sikrer sig, at den rette temperatur kan opretholdes under  

 transporten.
 Blodbanken skal udarbejde en skreven procedure som angiver, hvem  

 der har ansvaret for, at transporttiden og de rette opbevaringsbetingelser  

 opretholdes under transporten.
 Det skal sikres, at kvaliteten af de fyldte blodposer  

 opretholdes under transporten, samt at der foretages en kontrol af  

 transportkassernes hygiejniske standard.
13.  

 Reklamationer og tilbagekaldelser Blodbanken skal råde over en skriftlig instruktion vedrørende  

 behandling af reklamationer.
Registrerede reklamationer skal, som led i den  

 løbende overvågning af produktkvaliteten, løbende vurderes af den for  

 kvalitetskontrollen ansvarlige.
Blodbanken skal råde over en instruktion for tilbagekaldelse af  

 blodkomponenter leveret til patientbehandling, det vil sige tilbagekaldelsen  

 skal foretages enten fra en afdeling, en anden blodbank, en privatklinik, et  

 bloddepot eller et hospital.
Endvidere skal der foreligge en skriftlig  

 instruktion for den procedure, der anvendes ved orientering af danske  

 fremstillere af blodprodukter.
Fremstillere af blodprodukter skal altid kontaktes i tilfælde  

 af, at en bloddonor er fundet positiv ved en konfirmatorisk HIV-antistoftest  

 og  

 HCV-antistoftest.
Henvendelsen skal bl.a. omfatte datoer samt tappenumre for  

 de  

 sidste tapninger fra pågældende donor.
Sundhedsstyrelsen skal samtidig  

 orienteres.
 Fremstillere af blodprodukter skal ligeledes kontaktes, hvis de  

 fejlagtigt har modtaget blodkomponenter, der er fundet positive ved de  

 obligatoriske analyser, aktuelt HBsAg, anti-HIV og antiv-HCV.
 Sundhedsstyrelsen skal underrettes om blodbankens  

 tilbagekaldelser, såfremt disse skyldes fejl opstået under fremstillingen af  

 blodkomponenterne.
 Vejledningen er udarbejdet på basis af følgende:
 1.  

 	  

 Indenrigsministeriets  

 lovbekendtgørelse nr. 451 af 6. august 1982 om lægemidler.
2.  

 	  

 Sundhedsstyrelsens  

 bekendtgørelse nr. 479 af 25. juli 1988 om fremstilling og forhandling m.v.  

 af lægemidler 3.  

 	  

 Vejledning om  

 forholdsregler mod overførsel af smitsomme sygdomme ved blod og  

 blodkomponenter  

 af 1. august 1989 4.  

 	  

 Cirkulære om  

 undersøgelse af donorblod fra hepatitis C antistof (anti HCV) af 3. maj 1991.
 5.  

 	  

 Cirkulære om  

 undersøgelse af bloddonorer for HIV-antistof af 1. juni 1988.
