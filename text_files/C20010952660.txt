Vejledning om betalingsregler for spildevandsanlæg FORORD 1 SPILDEVANDSREGULERING AF BETYDNING FOR ADMINISTRATIONEN AF LOV OM  

 BETALINGSREGLER FOR SPILDEVANDSANLÆG M.V.
1.1 SPILDEVAND 1.2 SPILDEVANDSANLÆG 1.3 AFGRÆNSNING AF  

 SPILDEVANDSANLÆG I FORHOLD TIL VANDLØB OG DRÆNLEDNINGER 1.3.1 Drænledninger 1.3.2 Drænvand 1.3.3 Spildevand til drænledning 1.4 OFFENTLIGE OG PRIVATE  

 SPILDEVANDSANLÆG 1.4.1 Definitionen på offentlige og private spildevandsanlæg 1.4.2 Ejerforhold for spildevandsanlæg etableret som led i indsatsen for en  

 forbedret rensning i det åbne land 1.4.3 Grænsen mellem offentlige og private stikledninger 1.4.4 Offentlige anlæg på privat grund 1.5 SPILDEVANDSPLANLÆGNING 1.6 TILSLUTNING TIL ET  

 OFFENTLIGT SPILDEVANDSANLÆG 1.6.1 Tilslutning til offentligt spildevandsanlæg ved hjælp af pumper eller  

 tryksatte systemer 1.6.2 El til pumpen 2 LOVENS GRUNDLÆGGENDE PRINCIPPER 2.1 ADMINISTRATION AF LOV OM  

 BETALINGSREGLER M.V.
2.1.1 Betalingsvedtægter 2.1.2 Fuld brugerbetaling 2.1.3 Hvile-i-sig-selv-princippet 2.1.4 Ensartede bidrag for ensartede grupper (Solidaritet) 2.1.5 Bidragstyper 2.1.6 Hvilke udgifter dækkes gennem bidrag 2.1.7 Hvem skal betale bidrag 2.1.8 Hvem opkræver bidrag 2.2 ØVRIGE DEFINITIONER 2.2.1 Definition på boligenheder og erhvervsvirksomheder 3 TILSLUTNINGSBIDRAG 3.1 HVEM KAN DER OPKRÆVES  

 TILSLUTNINGSBIDRAG FRA? 3.1.1 Tilslutningsbidrag fra afværgepumpninger m.v.
3.2 TILSLUTNINGSBIDRAGETS  

 STØRRELSE 3.3 TILSLUTNINGSBIDRAG FOR  

 ERHVERVSEJENDOMME I LANDZONE 3.4 HVORNÅR KAN DER OPKRÆVES  

 SUPPLERENDE TILSLUTNINGSBIDRAG? 3.4.1 Matrikulær ændring af boliger 3.4.2 Tilslutningsbidrag ved matrikulær ændring af et erhvervsareal i  

 byzone 3.4.3 Ændringer af bebygget af areal hos erhvervsejendomme i landzone 3.5 REDUCERET  

 TILSLUTNINGSBIDRAG VED DELVIS TILSLUTNING 3.6 SUPPLERENDE  

 TILSLUTNINGSBIDRAG VED SENERE TILSLUTNING AF DELE AF SPILDEVANDET 3.7 DISPENSATIONSADGANG TIL  

 FASTSÆTTELSE AF LAVERE TILSLUTNINGSBIDRAG 3.7.1 Forudsætninger for at anvende dispensationsbestemmelsen 3.8 FORFALDSTIDSPUNKT 3.9 PRISTALSREGULERING 3.10 HENSTAND OG LÅNEADGANG FOR  

 GRUNDEJEREN 3.11 BETALINGSREGLER VED  

 ÆNDRING AF TILSLUTNINGSRET OG -PLIGT 3.11.1 Betingelser for udtræden 3.11.2 Tilbagebetaling ved ophævelse af tilslutningsret og pligt 3.11.3 Opkrævning ved generhvervelse af tilslutningsret og -pligt 4 VANDAFLEDNINGSBIDRAG 4.1 LOVENS PRINCIP FOR  

 OPKRÆVNING AF VANDAFLEDNINGSBIDRAG 4.2 BIDRAGET 4.2.1 Bidragets fastsættelse 4.2.2 Det variable vandafledningsbidrag 4.2.3 Det faste vandafledningsbidrag 4.3 HVORNÅR KAN DER OPKRÆVES  

 VANDAFLEDNINGSBIDRAG ? 4.4 FRITAGELSE FOR ELLER  

 NEDSÆTTELSE AF VANDAFLEDNINGSBIDRAGET VED AFLEDNING AF VISSE TYPER VAND TIL  

 DET OFFENTLIGE SPILDEVANDSANLÆG 4.4.1 Fritagelse for eller nedsættelse af vandafledningsbidraget ved  

 tilledning af vand fra afværgepumpninger til det offentlige spildevandsanlæg 4.4.2 Nedsættelse af vandafledningsbidraget ved tilledning af  

 filterskyllevand eller kølevand til det offentlige spildevandsanlæg 4.4.3 Fritagelse for eller nedsættelse af vandafledningsbidraget ved  

 tilledning af genanvendt regnvand til det offentlige spildevandsanlæg 4.5 LEDNINGSBRUD 4.6 MÅLERDATA 4.6.1 Opkrævning 4.6.2 Takstperiode 4.6.3 Indhentning af målerdata 4.6.4 Stamdata 5 SÆRBIDRAG 5.1 ADFÆRDSREGULERING 5.2 PÅLIGNING AF SÆRBIDRAG 6 VEJBIDRAG 6.1 STATSVEJE OG AMTSKOMMUNALE  

 VEJE 6.2 KOMMUNALE OG PRIVATE  

 FÆLLESVEJE 7 PRIVATE SPILDEVANDSANLÆG 7.1 HVEM PÅHVILER UDGIFTERNE  

 TIL DRIFT OG VEDLIGEHOLDELSE AF PRIVATE SPILDEVANDSANLÆG 7.2 TILSLUTNING TIL OFFENTLIGT  

 SPILDEVANDSANLÆG 7.2.1 Hvordan fastsættes bidraget for tilslutningen? 7.2.2 Vandafledningsbidrag 7.3 OFFENTLIG OVERTAGELSE AF PRIVATE  

 SPILDEVANDSANLÆG 7.3.1 Nye private spildevandsanlæg 7.3.2 Eksisterende private spildevandsanlæg 8 TØMNINGSORDNINGER 8.1 BIDRAG TIL OBLIGATORISKE  

 TØMNINGSORDNINGER 8.2 TILBAGEBETALING AF BIDRAG  

 TIL EN TØMNINGSORDNING VED KLOAKERING AF EJENDOMME OMFATTET AF EN  

 TØMNINGSORDNING 8.2.1 Tilbagebetaling af bidrag til en tømningsordning ved indgåelse af  

 kontraktligt medlemskab af kloakforsyningen 8.3 REGNSKAB 8.4 VEDTÆGTER 8.5 DIREKTE MODTAGELSE PÅ  

 RENSEANLÆGGET UDEN KOMMUNAL TØMNINGSORDNING 9 KONTRAKTLIGT MEDLEMSKAB AF KLOAKFORSYNINGEN 9.1 KONTRAKTLIGT MEDLEMSKAB 9.1.1 Betaling 9.2 ØVRIGE UDGIFTER VED  

 ETABLERING, DRIFT OG VEDLIGEHOLDELSE AF DEN LOKALE RENSELØSNING 9.2.1 Spildevandsledninger 9.2.2 Pumper 9.2.3 Elforsyning 9.3 HVORNÅR ER KOMMUNEN  

 FORPLIGTET TIL AT GIVE TILBUD ? 9.3.1 Etablering af fælles anlæg 9.3.2 Tilbudspligt ved delvis udledning 9.3.3 Frist for accept af tilbud 9.3.4 Tilbudsforpligtelse ved påbud om nedsivning 9.4 VALG AF ALTERNATIV SPILDEVANDSLØSNING 9.5 FORFALDSTIDSPUNKT 9.6 TILBUDDET 9.7 ØVRIGE BESTEMMELSER OM  

 KONTRAKTLIGT MEDLEMSKAB 9.7.1 Henstand 9.7.2 Udtræden 9.7.3 Opsigelse 9.7.4 Kontraktens ophør som følge af kloakering 9.7.5 Tinglysning 9.7.6 Forsikringer 10 FÆLLES BESTEMMELSER 10.1 KLAGEADGANG OG VEJLEDNING 10.2 BEMYNDIGELSESBESTEMMELSE 10.3 LÅNEADGANG FOR GRUNDEJEREN 10.4 PANTE- OG FORTRINSRET 10.5 AFVIKLING AF PÅLIGNEDE  

 BIDRAG 10.6 IKRAFTTRÆDEN OG  

 OVERGANGSREGLER 10.6.1 Den første lov om betalingsregler for spildevandsanlæg m.v.
10.6.2 Lovændringen i 1992 10.6.3 Lovændringen i 1997 10.6.4 Lovændringen i  

    

 2000 10.6.5 Lov nr. 466 af 7. juni 2001 Bilag 1  

  

 Miljøstyrelsens standardvedtægt for kommunale  

 betalingsordninger Bilag 2  

  

 Miljøstyrelsens standardkontrakt ved medlemskab af  

 kloakforsyningen Bilag 3  

  

 Miljø- og Energiministeriets lovbekendtgørelse nr. 716 af  

 23. juni 2001 Med lov om betalingsregler  

 for spildevandsanlæg m.v., jf. lovbekendtgørelse nr. 716 af 23. juni 2001, er  

 der fastsat regler for, hvordan kommunalbestyrelserne skal udforme  

 betalingsregler for opkrævning af bidrag til etablering, drift og  

 vedligeholdelse  

 af spildevandsanlæg.
 Området var indtil 1974  

 reguleret af regler i vandløbsloven og efter 1. oktober 1974 - indtil  

 ikrafttrædelse af lov nr. 863 af 23. december 1987 om betalingsregler for  

 spildevandsanlæg - af § 27 i miljøbeskyttelsesloven.
Et af de vigtigste formål  

 med indførelsen af lov om betalingsregler for spildevandsanlæg m.v. har været  

 at gennemføre en forenkling af retstilstanden på området.
Der har tidligere  

 været anvendt mange forskellige kriterier for udgiftsfordelingen med det  

 formål  

 at opnå størst mulig retfærdighed i fordelingen af udgifterne, således at den  

 enkelte bruger kom til at betale for det, han belastede den samlede ordning  

 med.
Dette førte imidlertid til meget detaljerede og vanskeligt  

 administrerbare  

 regler og en uoverskuelig og uensartet retstilstand.
 Loven, der senest er ændret  

 ved lov nr. 342 af 17. maj 2000, tilsigter således at danne rammerne for  

 udarbejdelse af ensartede og enkle regler i kommunerne og dermed mere  

 forståelige og administrerbare regler for afholdelse og fordeling af udgifter  

 til de offentlige spildevandsanlæg.
 Denne vejledning erstatter  

 vejledning nr. 12 1998 om betalingsregler for spildevandsanlæg og kan  

 anvendes  

 fuldt ud, når kommunen har udarbejdet en ny betalingsvedtægt i  

 overensstemmelse  

 med de seneste ændringer af loven (lov nr. 342 af 17. maj 2000 og lov nr. 466  

 af 7. juni 2001).
 Kommunerne skal efter lov  

 nr. 342 af 17. maj 2000, der trådte i kraft den 1. juni 2000, have udarbejdet  

 en ny betalingsvedtægt inden den 1. januar 2002. Endvidere er der med lov nr.  

 466 af 7. juni 2001 sket en ændring af spørgsmålet om erstatning for  

 kloakforsyningens overtagelse af private spildevandsanlæg.
 Det bemærkes, at lovens § 7  

 b om kommunernes adgang til at skønne vandforbruget, hvis en tilsluttet eller  

 tilknyttet bruger ikke ønsker at medvirke ved aflæsning af vandmåleren,  

 finder  

 anvendelse fra 1. juni 2000, uanset om kommunen har udarbejdet en ny  

 betalingsvedtægt (der henvises til vejledningens kapitel 4).
 Lov om betalingsregler for  

 spildevandsanlæg m.v. danner sammen med miljøbeskyttelseslovens kapitel 3 og  

 4  

 og bekendtgørelse nr. 501 af 21. juni 1999 om spildevandstilladelser m.v.  

 efter  

 miljøbeskyttelseslovens kapitel 3 og 4 (spildevandsbekendtgørelsen) den  

 overordnede ramme for regulering af spildevand i Danmark.
 Lov om betalingsregler for  

 spildevandsanlæg m.v. fastlægger de overordnede rammer for finansieringen af  

 de  

 offentlige spildevandsanlæg.
For at kunne administrere  

 loven korrekt kræves det, at kommunerne har en korrekt administration af den  

 øvrige lovgivning på spildevandsområdet.
Her tænkes bl.a. på reglerne om  

 spildevandsplanlægning og tilslutning til det offentlige spildevandsanlæg.
I dette kapitel gennemgås  

 den del af spildevandsreguleringen, der har størst betydning for en korrekt  

 administration af lov om betalingsregler for spildevandsanlæg m.v.
For  

 yderligere vejledning om reguleringen af spildevand henvises til vejledning  

 nr.  

 5 1999 til bekendtgørelse om spildevandstilladelser m.v. efter  

 miljøbeskyttelseslovens kapitel 3 og 4.
 Spildevand defineres i § 4,  

 stk. 1, i bekendtgørelse nr. 501 af 21. juni 1999 om spildevandstilladelser  

 m.v. efter miljøbeskyttelseslovens kapitel 3 og 4 (herefter  

 spildevandsbekendtgørelsen). Spildevand er i princippet alt vand, der afledes  

 fra beboelse, erhvervsvirksomheder, øvrig bebyggelse samt befæstede arealer.
 Definitionen af spildevand  

 omfatter således husspildevand, processpildevand, kølevand, filterskyllevand,  

 regnvand fra tagarealer og befæstede arealer og perkolat fra lossepladser.
Vand fra omfangsdræn fra  

 kloakerede bygninger og drænvand fra kirkegårde betragtes almindeligvis også  

 som spildevand, hvorimod andre former for drænvand ikke er omfattet af  

 definitionen.
Da drænvand således ikke er omfattet af definitionen af  

 spildevand, bør drænvand ikke tilsluttes det offentlige spildevandsanlæg.  

 Vandet skal i stedet afledes og reguleres ved hjælp af vandløbslovens regler  

 (se mere herom i denne vejlednings afsnit 1.3).
Kommunalbestyrelsen, der  

 efter miljøbeskyttelseslovens § 28 er kompetent til at give en  

 tilslutningstilladelse, kan endvidere give tilladelse til afledning af vand,  

 der ikke direkte er omfattet af definitionen, men hvor det vand, der ønskes  

 tilledt det offentlige spildevandsanlæg, kan sidestilles med spildevand.  

 Dette  

 kan ske, hvis sammensætningen af det vand, der ønskes tilledt til det  

 offentlige spildevandsanlæg, ikke afviger væsentligt fra sammensætningen af  

 spildevandet omfattet af definitionen.
Eksempelvis kan vand fra  

 afværgepumpninger i nogle tilfælde sidestilles med spildevand.
 Efter  

 spildevandsbekendtgørelsen defineres et spildevandsanlæg som åbne såvel som  

 lukkede ledninger og andre anlæg, der tjener til afledning og/eller  

 behandling  

 af spildevand i forbindelse med udledning til vandløb, søer eller havet eller  

 til afledning til jorden.
 Det kræves således ikke, at  

 et spildevandsanlæg både er afledende og behandlende - en kloakledning, der  

 alene afleder spildevandet, er med definitionen også et spildevandsanlæg.
Alle spildevandsanlæg skal  

 fremgå af kommunens spildevandsplan, jf. afsnit 1.5. Hvis der opstår tvivl  

 om,  

 hvorvidt en ledning eller et anlæg, hvortil der typisk i mange år er ledt  

 spildevand, er et spildevandsanlæg, og anlægget ikke fremgår af  

 spildevandsplanen,  

 kan man efter omstændighederne søge efter sognerådsafgørelser,  

 landvæsenskommissionskendelser, øvrige retskendelser og tinglyste dokumenter  

 for ledningen/anlægget for at afklare anlæggets status.
Alternativt kan man  

 se  

 i tingbogen, om der skulle være tinglyste dokumenter for de ejendomme, der  

 fysisk er beliggende ved anlægget, eller der tilleder til anlægget, for at  

 afklare hvad anlægget i sin tid er etableret som.
 For at kunne administrere  

 lov om betalingsregler for spildevandsanlæg korrekt er det påkrævet, at  

 kommunen i spildevandsplanen har afgrænset vandløbene i kommunen i forhold  

 til  

 spildevandsanlæggene.
 Vandløbsloven regulerer  

 vandløb, kanaler, grøfter, rørledninger og dræn samt søer, damme og andre  

 lignende indvande.
 Et spildevandsanlæg skal  

 fremgå af kommunens spildevandsplan, jf. miljøbeskyttelseslovens § 32 og  

 spildevandsbekendtgørelsens § 5.
 Afgrænsningen mellem vandløb  

 og spildevandsanlæg afhænger af spildevandsanlæggets udledningspunkt, som bør  

 fremgå af spildevandsanlæggets tilladelse til udledning.
Det kan således ikke  

 udelukkes, at en mindre sidevandløbsstrækning kan karakteriseres som et  

 spildevandsanlæg.
Kommunalbestyrelsen kan ændre denne del af vandløbets  

 status  

 og optage denne del af vandløbet som et spildevandsanlæg i spildevandsplanen.  

 Amtsrådet skal efter vandløbsloven høres over en påtænkt statusændring,  

 såfremt  

 vandløbsstrækningen er målsat i regionplanen.
Det skal ligeledes sikres, at  

 lodsejere, der udleder drænvand til vandløbet, ikke ved statusændringen  

 fratages deres ret til at aflede drænvandet til vandløbet.
 Et vandløb, der ændrer  

 status til et spildevandsanlæg, er ikke længere omfattet af vandløbsloven,  

 men  

 derimod af miljøbeskyttelselovens regler om spildevandsanlæg.
1.3.1 Drænledninger Efter vandløbsloven er  

 drænledninger også at betragte som vandløb, og drænledninger skal derfor som  

 udgangspunkt reguleres i overensstemmelse med vandløbslovens regler.
 En drænledning kan  

 imidlertid specifikt været optaget i spildevandsplanen som en del af et  

 spildevandsanlæg, og i denne situation reguleres drænledningen i stedet efter  

 miljøbeskyttelseslovens regulering af spildevandsanlæg.
1.3.2 Drænvand Drænvand er som nævnt i  

 afsnit 1.1 ikke omfattet af definitionen på spildevand, og bør derfor ikke  

 tilledes et spildevandsanlæg.
Det er dog et erkendt  

 problem, at drænledninger ofte tidligere og mere sjældent i dag, er blevet  

 tilsluttet et spildevandsanlæg.
Dette kan være sket i forbindelse med  

 kloakeringsprojekter, hvor drænledningen i forbindelse med kloakeringen er  

 blevet afskåret/inddraget som en del af spildevandsanlægget og tilsluttet det  

 nye offentlige  

    

 spildevandsanlæg for  

 fortsat at kunne tilgodese den ret lodsejerne, der afleder drænvand til  

 drænledningen, har til fortsat at kunne bortskaffe drænvandet.
Tilslutningen  

 kan også være sket ud fra en økonomisk betragtning om rentabilitet.
 Endelig kan det ikke  

 udelukkes, at enkelte borgere egenmægtigt har tilsluttet en drænledning til  

 det  

 offentlige spildevandsanlæg.
1.3.3 Spildevand til drænledning Tilledning af spildevand til  

 drænledninger betragtes som en udledning til vandløb, og der skal således  

 meddeles tilladelse til udledning til drænet.
1.4.1 Definitionen på offentlige og private  

 spildevandsanlæg Efter lov om  

 miljøbeskyttelse § 30, stk. 7, og § 4, stk. 9, i spildevandsbekendtgørelsen  

 er  

 et offentligt spildevandsanlæg et spildevandsanlæg, hvor en eller flere  

 kommunalbestyrelser har ansvaret for anlæggets drift og/eller  

 vedligeholdelse.
 I overensstemmelse med  

 spildevandsbekendtgørelsens § 4, stk. 10, forstås ved private  

 spildevandsanlæg  

 alle spildevandsanlæg, der ikke er drevet og/eller vedligeholdt af en eller  

 flere kommunalbestyrelser, men hvor drift og vedligeholdelse direkte påhviler  

 de interessenter, der er tilsluttet det pågældende anlæg, jf. dog afsnit  

 1.4.2.
 Hvorvidt et spildevandsanlæg  

 er offentligt eller privat, skal fremgå af kommunens spildevandsplan, jf.  

 miljøbeskyttelsesloven § 32, stk. 1, nr. 6 og spildevandsbekendtgørelsens §  

 5,  

 stk. 1, nr. 2.
1.4.2 Ejerforhold for spildevandsanlæg etableret som  

 led i indsatsen for en forbedret rensning i det åbne land Spildevandsanlæg i det åbne  

 land, der etableres som følge af påbud efter miljøbeskyttelseslovens § 30 og  

 tilbud om kontraktligt medlemskab efter § 7 a i lov om betalingsregler for  

 spildevandsanlæg m.v., er private spildevandsanlæg, selvom anlægget drives og  

 vedligeholdes af kommunalbestyrelsen, jf. miljøbeskyttelseslovens § 30, stk.  

 7.
 Hvis en kommune, som led i  

 indsatsen for en forbedret spildevandsrensning i det åbne land, beslutter at  

 lave små spildevandsanlæg for to eller flere ejendomme - herunder  

 helårsboliger  

 i det åbne land - er der tale om "almindelig " kloakering efter  

 miljøbeskyttelseslovens § 28 (se også afsnit 1.6). § 7 a i lov om  

 betalingsregler for spildevandsanlæg  

    

 m.v. finder således ikke anvendelse,  

    

 men derimod de almindelige regler om betaling for tilslutning til  

 offentlige spildevandsanlæg i lovens §§ 2-4.
 For en detaljeret gennemgang  

 af reglerne om kontraktligt medlemskab henvises til kapitel 9.
1.4.3 Grænsen mellem offentlige og private  

 stikledninger Det følger af  

 miljøbeskyttelseslovens § 28, stk. 4, at grundejere har pligt til at  

 tilslutte  

 sig det offentlige spildevandsanlæg, når kommunen har ført stikledning frem  

 til  

 grundgrænsen.
 Af  

 spildevandsbekendtgørelsens § 9 fremgår, at grundejeren i denne situation  

 skal  

 tilslutte sig det offentlige spildevandsanlæg for egen regning, og at  

 ledningsnettet på den private ejendom således skal etableres, finansieres og  

 vedligeholdes af grundejeren selv.
 Inden for et offentligt  

 kloakeret opland er det den matrikulære grundgrænse til en ejendom, der er  

 snitflade mellem den offentlige stikledning og det private spildevandsanlæg,  

 jf. dog afsnit 1.4.4. Kloakforsyningen skal således føre stik frem til  

 skellet  

 for den matrikulære grundgrænse for at opfylde sin forsyningspligt, og  

 grundejeren skal herefter udføre et privat anlæg på egen grund, således at  

 ejendommen kan tilsluttes.
1.4.4 Offentlige anlæg på privat grund Som udgangspunkt kan kloakforsyningen  

 ikke finansiere anlæg på privat grund, idet grundejeren normalt selv skal  

 forestå anlæg af ledningsanlæg m.v. på ejendommen.
 I nogle tilfælde kan det i  

 overenstemmelse med plangrundlaget i kommunens spildevandsplan blive  

 nødvendigt  

 for kloakforsyningen at etablere et offentligt anlæg på privat grund -  

 eksempelvis ved etablering af en hovedledning, der skal ligge på et privat  

 ejet  

 areal.
For dette tilfælde må  

 kloakforsyningen indgå en aftale med den eller de berørte grundejere om anlæg  

 af hovedledningen.
Hvis ikke en aftale kan opnås med de berørte grundejere,  

 må  

 kloakforsyningen benytte sig af muligheden for at ekspropriere til fordel for  

 det offentlige anlæg efter miljøbeskyttelseslovens §§ 58-61. Kloakforsyningen  

 tinglyser efterfølgende aftalen eller alternativt ekspropiationsbeslutningen  

 på  

 de berørte ejendomme for at få gyldighed mod fremtidige kreditorer og  

 erhververe.
Et andet eksempel på  

 etablering af offentlige anlæg på privat grund forekommer, når spildevandet  

 fra  

 en ejendom ikke kan graviteres, men må tilledes det offentlige  

 spildevandsanlæg  

 ved tryksætning eller brug af pumpe.
Der henvises til afsnit 1.6.
 Spildevandsplaner fastlægger  

 rammerne for kommunernes håndtering af spildevandet i kommunen, og  

 kommunalbestyrelsen er efter spildevandsbekendtgørelsen forpligtet til at  

 udføre eller foretage ændringer af de kommunale anlæg, der er optaget i  

 planen,  

 i overensstemmelse med den tidsplan, der er fastsat i spildevandsplanen.
 Spildevandsplanen skal efter  

 miljøbeskyttelseslovens § 32 og spildevandsbekendtgørelsens § 5 bl.a.  

 indeholde  

 følgende oplysninger:
-  

 	  

    

 Eksisterende og  

 planlagte kloakeringsområder; det skal herunder  

 angives, om området er kloakeret eller skal kloakeres for alt spildevand,  

 eller  

 om tag- og overfladevand bortskaffes ved ejerens egen foranstaltning.
Hvis  

 der  

 ikke er særskilte angivelser for området, vil kommunen som udgangspunkt både  

 skulle bortskaffe spildevand og tag- og overfladevand.
Det skal på  

 kortbilag tydeligt angives, hvilke ejendomme, der er beliggende inden for  

 oplandsgrænsen for kloakoplandet.
Ejendommene beliggende inden for  

 oplandsgrænsen har pligt såvel som ret til at tilslutte spildevand til det  

 offentlige anlæg.
-  

 	  

    

 Områder, hvor  

 pligten til tilslutning til offentlig kloak kan ophæves (udtræden af  

 kloakforsyningen);  

  

 kommunen skal i spildevandsplanen udpege de kloakoplande, hvor kommunen er  

 indstillet på helt eller delvist at ophæve tilslutningspligten for de fuldt  

 kloakerede ejendomme i området.
Af spildevandsbekendtgørelsens kapitel 4  

 fremgår de nærmere regler, der skal være opfyldt, for at der kan ske udtræden  

 af kloakforsyningen.
-  

 	  

    

 Offentlige og  

 private spildevandsanlæg; det skal i  

 spildevandsplanen angives hvilke anlæg, der etableres på kommunal  

 foranstaltning og hvilke, der etableres på privat foranstaltning  

  

 - eventuelt som et fælles privat spildevandsanlæg, der etableres, drives og  

 vedligeholdes af et privat spildevandslaug.
Det bemærkes, at der ved  

 etablering  

 af et fælles privat spildevandsanlæg skal være udarbejdet udkast til  

 vedtægter  

 for spildevandslauget før spildevandsanlægget etableres og indføres i  

 spildevandsplanen, jf. spildevandsbekendtgørelsens § 5, stk. 3.
 Kommunalbestyrelsen skal  

 efter spildevandsbekendtgørelsens § 5, stk. 4, ajourføre spildevandsplanen.  

 Ajourføring skal eksempelvis ske, når der sker ændringer med hensyn til  

 ejendommenes grad af tilslutning til det offentlige spildevandsanlæg,  

 oplandsgrænser, eller tidsplaner m.v. , således at planen til enhver tid  

 giver  

 et korrekt billede af spildevandshåndteringen i kommunen.
 Kommunalbestyrelsen skal  

 således også ændre spildevandsplanen, hvis en ejendom, der ligger uden for  

 kloakopland, ønskes inddraget i kloakoplandet og tilsluttet det offentlige  

 spildevandsanlæg.
Ajourføring af  

 spildevandsplanen skal ligeledes ske, hvis kommunalbestyrelsen, efter der er  

 indgået en aftale med grundejerne i et opland, tillader, at ejendommene  

 træder  

 ud af kloakoplandet for eksempelvis tag- og overfladevand.
I tilfælde, hvor  

 der  

 alene udtrædes for tag- og overfladevand, vil en ajourføring af  

 spildevandsplanen ikke indebære et krav om revision af spildevandsplanen, men  

 alene en korrektion af oplandsopgørelserne.
De ændrede oplandsopgørelser skal  

 dog indarbejdes ved næste ordinære revision af spildevandsplanen.
I øvrig  

 tilfælde  

 af udtræden - f.eks. for processpildevand - skal der ske en revision af  

 spildevandsplanen.
 Efter  

 miljøbeskyttelseslovens § 32 fastlægger kommunalbestyrelsen i kommunens  

 spildevandsplan, om en ejendom skal kloakeres ved tilslutning til et  

 offentligt  

 spildevandsanlæg.
 Når kommunalbestyrelsen i  

 spildevandsplanen har truffet beslutning om kloakering af et opland, er der  

 tilslutningspligt, når kommunen har ført stik frem til grundgrænsen af en  

 ejendom, jf. miljøbeskyttelseslovens § 28, stk. 4. Kommunalbestyrelsen afgør,  

 hvornår  

 den fysiske tilslutning skal være gennemført.
 Inden for et i kommunens  

 spildevandsplan fastlagt kloakopland er det således den kommunale  

 kloakforsyning, der står for etablering, drift og vedligeholdelse af  

 ledninger  

 m.v. frem til grundgrænsen, mens grundejeren inden for oplandet er forpligtet  

 til for egen regning at bekoste udførelse og vedligeholdelse af ledninger  

 m.v.  

 på egen grund, da kloakforsyningens midler ikke må anvendes til private  

 anlæg,  

 medmindre der er tale om anlæg etableret efter lovens § 7 a (se herom i  

 kapitel  

 9).
 I den administrative praksis  

 er det fastslået, at en grundejer skal kunne aflede sit spildevand fra  

 stueplan  

 ved gravitation, og at det som et led i kloakforsyningens forsyningspligt er  

 kloakforsyningen, der skal bekoste de foranstaltninger, der er nødvendige  

 for,  

 at grundejeren kan aflede sit spildevand fra stueplan ved gravitation.
1.6.1 Tilslutning til offentligt spildevandsanlæg  

 ved hjælp af pumper eller tryksatte systemer Hvis afledning af  

 spildevandet ikke kan ske ved gravitation, skal kloakforsyningen for stadig  

 at  

 kunne opfylde sin forsyningspligt, i stedet bekoste de foranstaltninger, der  

 er  

 nødvendige for, at der kan afledes spildevand ved tryksætning eller ved brug  

 af  

 pumper.
 Tryksætning eller brug af  

 pumper er således betragtet som en traditionel kloakering og skal således  

 følge  

 de almindelige regler for tilslutning til offentlige spildevandsanlæg i  

 miljøbeskyttelseslovens § 28, stk. 3.
 Ledningsnet på den private  

 grund skal ligesom i tilfælde, hvor spildevandet kan afledes ved gravitation,  

 etableres og finansieres af grundejeren i overensstemmelse med § 9 i  

 spildevandsbekendtgørelsen.
 Som følge af at  

 kloakforsyningens midler ikke som hovedregel kan anvendes til private  

 spildevandsanlæg, jf. dog kapitel 9, kræver det forhold, at en kommune ønsker  

 at aflede spildevandet ved tryksætninger eller ved brug af pumpe på privat  

 grund, at pumpen etableres som et offentligt anlæg.
 I de tilfælde, hvor der  

 etableres afledning af spildevandet ved tryksætninger eller ved brug af  

 pumpe,  

 skal grundejeren således bekoste etablering af selve ledningsanlægget, dvs.  

 ledninger, brønde m.v. på den private side af grundgrænsen, mens  

 kloakforsyningen skal bekoste pumpe/trykanordning, elinstallationer m.v.
 Kommunalbestyrelsen skal  

 herefter indgå en frivillig aftale med ejeren om etablering af pumpen m.v.  

 som  

 et offentligt anlæg med efterfølgende tinglysning af rådighedsindskrænkningen  

 m.v.
 Hvis det ikke er muligt at  

 indgå en frivillig aftale med grundejeren, må kommunalbestyrelsen i stedet  

 foretage ekspropriation til pumpen m.v. med efterfølgende tinglysning af en  

 deklaration på ejendommen.
1.6.2 El til pumpen Med hensyn til  

 finansieringen af udgifter til el i forbindelse med pumpeløsninger påhviler  

 finansiering af udgiften af el til pumper tilsvarende kloakforsyningen.
 Hvis en pumpeløsning  

 endvidere kræver ombygning af ejendommens elforsyning, herunder lægning af  

 kabler og ændring i ejendommens eltavle, skal kommunen tillige finansiere  

 disse  

 installationer.
2.1.1 Betalingsvedtægter Lov om betalingsregler for  

 spildevandsanlæg m.v. danner den overordnede ramme for de enkelte  

 kommunalbestyrelsers udformning af betalingsregler for såvel offentlige som  

 private spildevandsanlæg, der afleder til det offentlige spildevandsanlæg.
 Kommunalbestyrelsen skal ud  

 fra denne lovmæssige ramme udarbejde en kloakbetalingsvedtægt, hvori de mere  

 detaljerede regler for betaling for afledning af spildevand til det  

 offentlige  

 spildevandsanlæg i kommunen vedtages.
 Grundlaget for opkrævning af  

 bidrag til den kommunale kloakforsyning er således en kommunal  

 betalingsvedtægt, der er fastsat af kommunalbestyrelsen i overensstemmelse  

 med  

 lovens regler.
Kommunalbestyrelsen skal i  

 betalingsvedtægten bl.a. tage stilling til, på hvilket tidspunkt  

 tilslutningsbidraget skal opkræves, om vandafledningsbidraget skal opdeles i  

 en  

 fast og en variabel del, hvordan særbidrag for særligt forurenet spildevand  

 skal opkræves, og om der skal ske tilbagebetaling ved udtræden af  

 kloakforsyningen.
I Bilag 1 til denne vejledning findes et paradigme for  

 udarbejdelse af en sådan betalingsvedtægt.
 Når kommunalbestyrelsen har  

 vedtaget betalingsvedtægten, offentliggøres den efter de regler, der gælder  

 for  

 kommunale vedtægter, f.eks. ved offentliggørelse i den lokale eller  

    

 landsdækkende presse eller ved rundsendelse  

 til de omfattede husstande.
2.1.2 Fuld brugerbetaling Loven bygger på et princip  

 om, at kloakforsyningen er en forsyningsvirksomhed, der fuldt ud finansieres  

 af  

 brugerne og dermed også "forurenerne" efter ensartede  

 retningslinier.  

 Forureneren-betaler-princippet er således gennemført ved en 100 pct.  

 brugerfinansiering.
2.1.3 Hvile-i-sig-selv-princippet Økonomien i den kommunale  

 kloakforsyning skal hvile i sig selv.
Det betyder, at der ikke må opkræves  

 større samlede bidrag, end hvad der svarer til omkostningerne ved anlæg og  

 drift af kloakforsyningen.
Princippet indebærer  

 endvidere, at der skal være balance mellem kloakforsyningens samlede bidrag  

 og  

 omkostninger ved anlæg og drift - og altså ikke nødvendigvis balance i det  

 enkelte anlægs indtægter og udgifter.
Balancen skal ikke nødvendigvis være  

 til  

 stede i de enkelte regnskabsår, men blot over en vis periode.
2.1.4 Ensartede bidrag for ensartede grupper  

 (Solidaritet) Loven bygger på en  

 forsyningsselskabsmodel, hvor spildevandsbidrag for ensartede grupper af  

 tilsluttede eller tilknyttede brugere er de samme uanset geografisk  

 beliggenhed  

 inden for kommunen og uanset hvilke omkostninger, der er forbundet med den  

 pågældende ejendoms tilslutning til den offentlige kloakforsyning.
2.1.5 Bidragstyper Kloakforsyningens udgifter  

 til udførelse, drift og vedligeholdelse af offentlige spildevandsanlæg og  

 anlæg  

 etableret efter § 7 a, dækkes af bidrag fra de tilsluttede eller tilknyttede  

 brugere i form af standardtilslutningsbidrag, vandafledningsbidrag, særbidrag  

 og vejbidrag.
Tilslutningsbidragene og de årlige bidrag skal tilsammen dække  

 kloakforsyningens udgifter til anlæg og drift.
 Standardtilslutningsbidrag  

 betales for tilslutningsmuligheden (når kommunen har ført stik frem til  

 grundgrænsen) eller ved den faktiske tilslutning (når grundejeren har  

 etableret  

 ledninger på grunden og har tilsluttet sig den offentlige stikledning).
 Der er som udgangspunkt ikke  

 mulighed for at opkræve supplerende tilslutningsbidrag, når der én gang er  

 betalt tilslutningsbidrag jf. lovens § 2, stk. 1. Ved matrikulær  

 sammenlægning  

 af arealer, arealoverførelse eller udstykning er der dog efter lovens § 2,  

 stk.  

 4-5 i nogle situationer mulighed for at opkræve et supplerende  

 tilslutningsbidrag, selvom der tidligere er betalt tilslutningsbidrag (se  

 herom  

 i kapitel 3). Der er endvidere mulighed for at opkræve et supplerende  

 tilslutningsbidrag ved efterfølgende tilslutning af tag- og overfladevand,  

 jf.  

 lovens § 2, stk. 7.
Vandafledningsbidraget er et  

 årligt bidrag, der opkræves løbende.
Vandafledningsbidraget kan efter lovens  

 §  

 2 a opdeles i en fast og en variabel del (se herom i kapitel 4).
 Herudover skal der for  

 særligt forurenet spildevand opkræves særbidrag, jf. lovens § 2 a, stk. 8,  

 hvis  

 afledning af det forurenede spildevand giver anledning til særlige  

 foranstaltninger for at behandle vandet (se herom i kapitel 5).
 For statslige, amtskommunale,  

 kommunale og private fælles veje opkræves ikke vandafledningsbidrag men  

 derimod  

 vejbidrag (se herom i kapitel 6).
Størrelsen af den  

 kubikmetertakst, der lægges til grund for beregning af vandafledningsbidraget  

 eller alternativt den faste og variable del af vandafledningsbidraget  

 fastsættes af kommunalbestyrelsen for det kommende år, jf. lovens § 3, stk.  

 1.  

 Dette sker normalt i forbindelse med den årlige budgetlægning.
Det kan dog  

 også  

 forekomme, at kommmunalbestyrelsen ændrer størrelse af takst og et eventuelt  

 fast bidrag i løbet af året.
2.1.6 Hvilke udgifter dækkes gennem bidrag De udgifter, der kan dækkes  

 af bidrag fra de tilknyttede brugere af kloakforsyningen, er  

    

 foruden de direkte udgifter til udførelse,  

 drift og vedligeholdelse af spildevandsanlæg, også udgifter til  

 ejendomserhvervelse og rådighedsindskrænkninger i forbindelse med etablering  

 af  

 spildevandsanlæg samt udgifter til driftsmæssige afskrivninger og  

 henlæggelser  

 til udbygning og modernisering af de kommunale spildevandsanlæg.
 Herudover skal  

 kloakforsyningens udgifter til de statslige afgifter, såsom  

 spildevandsafgiften, afgift af ledningsført vand og andre statslige afgifter,  

 kloakforsyningen måtte være pålagt, dækkes af bidrag fra de tilknyttede  

 brugere.
 Endvidere skal udgifter til  

 uddannelse af personale, der betjener renseanlæg, dækkes af bidrag, ligesom  

 øvrige udgifter herunder udgifter til administration og tilvejebringelse af  

 spildevandsplaner, i det omfang udgifterne kan henføres til aktiviteter, som  

 omfatter spildevandsanlæggenes etablering og drift.
Der tænkes bl.a. her på  

 undersøgelser af kloaknettets tilstand i forbindelse med vurdering af behovet  

 for kloakrenovering og udarbejdelse af tids- og økonomiplan herfor i  

 forbindelse med spildevandsplanlægningen.
Endvidere skal udgifter til ændring  

 af spildevandsplanerne som følge af udstykninger eller ændringer i  

 afledningsforholdene (f.eks. ved udtræden af kloakopland i øvrigt) afholdes  

 af  

 kloakforsyningen.
Ligeledes vil en del af  

 udgifterne til spildevandsplanlægning i forbindelse med indsatsen for en  

 forbedret spildevandsrensning i det åbne land kunne finansieres af  

 kloakforsyningen.
I det omfang inddelingen af områder, hvor der stilles krav  

 til forbedret rensning, munder ud i en beslutning om kloakering, vil  

 udgifterne  

 til indføring af oplysninger i spildevandsplanen således skulle finansieres  

 af  

 kloakforsyningens midler.
 Det forhold, at nogle  

 brugere vil tage imod et tilbud om kontraktligt medlemskab af  

 kloakforsyningen,  

 vil også medføre, at en del af udgifterne til indføring af oplysninger  

 omkring  

 den spredte bebyggelse skal finansieres over kloakforsyningen.
 Derudover skal de udgifter,  

 der afholdes af kloakforsyningen, til udførelse, drift og vedligeholdelse af  

 privatejede spildevandsanlæg efter lovens § 7 a (kontraktligt medlemskab),  

 ligeledes dækkes gennem bidrag.
 Derimod kan udgifter, der  

 ikke kan henføres til kloakforsyningens udførelse, drift eller  

 vedligeholdelse  

 af spildevandsanlæg - såsom varetagelse af recipientvedligeholdelse eller  

 restaurering - som udgangspunkt ikke dækkes af bidrag fra brugerne af  

 kloakforsyningen, medmindre der for kloakforsyningen er tale om et  

 ansvarspådragende forhold, hvor kloakforsyningen er erstatningspligtig for  

 forurening af en recipient.
Et ansvarspådragende forhold  

 for kloakforsyningen kan eksempelvis være, at kloakforsyningen anses som  

 erstatningspligtig i forhold til oprensning af en forurenet sø som følge af  

 en  

 mangeårig ulovlig kommunal udledning.
Der er ikke tale om et  

 ansvarspådragende  

 forhold for kloakforsyningen, hvis der er tale om en lovlig kommunal  

 udledning.
 Udgifter til tilsyn med  

 private spildevandsanlæg er en generel miljøopgave for kommunen og kan  

 således  

 ikke dækkes af kloakforsyningens midler, men skal finansieres via  

 kommunekassen.
2.1.6.1 Fordeling af udgifter til undersøgelser af  

 nedsivningsmuligheder Som led i kommunernes  

 spildevandsplanlægning kan det være påkrævet at foretage undersøgelse af  

 nedsivningsmulighederne i et givent område.
 I den forbindelse kan  

 kommunalbestyrelsen efter lovens § 7 bestemme, hvorledes udgifterne til  

 undersøgelser, der er nødvendige for en vurdering af, om nedsivningsanlæg kan  

 etableres, skal fordeles på de pågældende ejendomme.
 Hvis sådanne undersøgelser  

 fører til, at området skal kloakeres, skal de tilslutningsbidrag, der  

 opkræves  

 hertil, reduceres med det beløb, der er betalt af de berørte grundejere for  

 undersøgelser.
2.1.6.2 Anvendelse af kloakforsyningens midler til  

 oprensning og restaurering af vandløb efter vandløbslovens § 68 Efter vandløbslovens § 68  

 kan kloakforsyningen i nogle nærmere definerede tilfælde pålægges bidrag til  

 vedligeholdelse og regulering af et vandløb.
Det bemærkes, at vedligeholdelse  

 efter vandløbslovens § 27 forstås som grødeskæring, oprensning af fyld og  

 vedligeholdelse af bygværker.
 Efter vandløbslovens § 68,  

 stk. 1, kan kloakforsyningen pålægges bidrag,  

    

 når der ved ny bebyggelse eller ved anlæggelse af nye veje/asfaltering  

 af veje og en deraf følgende offentlig kloakering, sker forøgelse af den  

 vandmængde, der tilføres et vandløb.
Det bidrag, der kan pålægges  

 kloakforsyningen i denne forbindelse, skal fastsættes ud fra en bedømmelse  

 af,  

 i hvilket omfang den forøgede afledning medvirker til at gøre  

 vedligeholdelsen  

 eller reguleringen mere omkostningsfyldt.
En forudsætning for, at  

 vandløbsmyndigheden kan anvende bestemmelsen, er, at der foretages en aktiv  

 handling i form af bebyggelse, vejanlæg m.v., som medfører en forøget  

 afløbsmængde og hermed en hydraulisk belastning af vandløbet.  

    

 § 68, stk. 1, kan således ikke umiddelbart  

 anvendes på eksisterende forhold.
 Efter vandløbslovens § 68,  

 stk. 2, kan en kloakforsyning pålægges bidrag, hvis det spildevand, der  

 tilføres et vandløb, indeholder næringsstoffer i et omfang, der medfører, at  

 arbejdet med oprensning af vandløbet i nævneværdig grad forøges.
2.1.7 Hvem skal betale bidrag Bidrag til spildevandsanlæg  

 omfattet af loven påhviler som udgangspunkt den til enhver tid værende ejer  

 af  

 en fast ejendom, der tilleder til det offentlige spildevandsanlæg, eller som  

 er  

 kontraktligt tilknyttet kloakforsyningen, jf. lovens § 1, stk. 2, og § 10.
 Det er således som  

 udgangspunkt alene ejeren af den faste ejendom, der hæfter for gæld til  

 kloakforsyningen, også selvom ejeren af den faste ejendom har udlejet sin  

 ubebyggede grund eller grund med tilhørende bygninger.
Der er én undtagelse fra  

 denne hovedregel.
I de tilfælde, hvor ejeren af den faste ejendom og ejeren  

 af  

 en bygning på grunden ikke er den samme, betragtes bygningen som en  

 selvstændig  

 fast ejendom efter tinglysningslovens § 19. I dette tilfælde vil  

 tilslutningsbidraget for tilslutningen af den faste ejendom til den  

 offentlige  

 kloak påhvile ejeren af grunden, hvorimod vandafledningsbidrag m.v., der  

 hidrører fra afledning af spildevand fra bygningen på ejendommen, vil påhvile  

 ejeren af bygningen.
2.1.7.1 Opkrævning af bidrag hos lejere påhviler  

 udlejeren Forholdet mellem en ejer og  

 en lejer af en bygning eller en lejlighed er ikke reguleret i loven.  

 Kloakforsyningen skal således for at sikre, at bidragene tillægges pante- og  

 fortrinsret efter lovens § 10, opkræve bidragene hos ejeren af den faste  

 ejendom.
Det er således  

 kloakforsyningen uvedkommende, hvorvidt en udlejer kan overføre sine udgifter  

 til kloakforsyningen til lejeren.
Dette afhænger af lejelovgivningen og  

 lejekontrakten, der indgås mellem lejer og udlejer.
2.1.7.2 Kommunalt tilhørsforhold En forbruger, der er  

 tilsluttet eller kontraktligt tilknyttet kloakforsyningen, skal betale  

 tilslutningsbidrag og vandafledningsbidrag m.v. i den kommune, hvor  

 ejendommen  

 er beliggende.
Dette gælder også i  

 tilfælde, hvor ejendommens spildevand afledes til et offentligt  

 spildevandsanlæg i en anden kommune.
I dette tilfælde vil der være tale om en  

 privatretlig aftale mellem to kommunalbestyrelser om håndtering af  

 spildevandet  

 fra den pågældende ejendom.
I den privatretlige aftale skal indgå en  

 fastsættelse af, hvor meget kommunen, hvor ejendommen er beliggende, skal  

 betale for håndteringen af spildevandet til den kommune, der modtager  

 spildevandet.
Princippet om, at en  

 forbruger skal betale til kloakforsyningen i den kommune, hvor forbrugerens  

 ejendom er beliggende, gælder også i tilfælde af, at to eller flere kommuner  

 går sammen om at drive anlæg etableret efter lovens § 7 a.
Her vil der stadig  

 skulle udformes en privatretlig aftale mellem kommunalbestyrelserne om  

 samdriften af de lokale anlæg m.v., men forbrugerens betaling af  

 vandafledningsbidrag m.v. til beliggenhedskommunen berøres ikke heraf.
2.1.8 Hvem opkræver bidrag Det er kommunalbestyrelsen,  

 der foretager opkrævningen af bidrag til dækning af kloakforsyningens  

 udgifter på  

 kloakforsyningens vegne.
Den kommunale økonomi  

 fungerer imidlertid ikke som en helhed.
Populært kan man sige, at  

 kommunekassen  

 og kloakforsyningens kasse er to adskilte kasser, og at der ikke kan  

 overføres  

 midler fra kloakforsyningens kasse til andre kommunale aktiviteter.
Kloakforsyningen er således  

 skilt ud fra kommunens skattefinansierede aktiviteter og skal, som nævnt i  

 afsnit 2.1.3, hvile i sig selv og finansieres via bidrag fra brugerne af  

 kloakforsyningen.
For at sikre en regnskabsmæssig adskillelse mellem  

 kloakforsyningen  

 og kommunens skattefinansierede aktiviteter posteres kloakforsyningens  

 udgifter  

 og indtægter på særskilte konti, ligesom kommunens mellemværende med  

 kloakforsyningen registreres på en særskilt konto.
 I Indenrigsministeriets  

 bekendtgørelse nr. 804 af 12. november 1998 om kommunernes mellemværender med  

 de kommunale forsyningsvirksomheder er der fastsat nærmere regler om  

 kommunernes mellemværender med kloakforsyningerne - herunder om forrentning  

 af  

 kommunernes eventuelle gæld til eller tilgodehavender hos kloakforsyningerne.
 Hensynet til  

 kloakforsyningens finansieringsbehov må varetages gennem fastsættelse af  

 størrelsen af det årlige vandafledningsbidrag, der opkræves fra de  

 tilsluttede  

 og tilknyttede ejendomme.
Kommunerne har automatisk  

 låneadgang til spildevandsanlæg.
Selvom lånet går til kloakforsyningen, er  

 det  

 kommunen, der optager lånet, og dermed kloakforsyningen, der låner midlerne  

 af  

 kommunen.
 I Indenrigsministeriets  

 bekendtgørelse nr. 989 af 17. december 1998 om kommunal låntagning og  

 meddelelse af garantier m.v. (lånebekendtgørelsen)  

    

 med senere ændringer er der i § 2, stk. 1,  

 nr. 4, skabt hjemmel for kommunerne til at optage lån til  

 investeringsudgiften  

 ved kloakering og renseanlæg.
 I lånebekendtgørelsen er der  

 endvidere skabt hjemmel i § 2, stk. 1, nr. 18, jf. §1, stk.1, nr. 2 i lov om  

 lån til betaling af ejendomsskatter og om ændring af ligningsloven til, at  

 kommunen - under en række nærmere fastsatte betingelser - kan optage lån til  

 ydelse af lån til grundejere, der har tilslutningspligt til kollektive anlæg.
2.2.1 Definition på boligenheder og  

 erhvervsvirksomheder En boligenhed defineres som  

 en énfamiliesbolig med selvstændigt køkken, og definitionen en boligenhed vil  

 således bl.a. omfatte et parcelhus, et rækkehus, et stuehus til en  

 landbrugsejendom, en bolig i etageejendom, en andelslejlighed, en  

 ejerlejlighed,  

 et sommerhus eller lignende.
 Definitionen af  

 erhvervsejendomme omfatter alle ejendomme, der ikke kan henregnes til  

 beboelse  

 alene - dvs. industri- og håndværksvirksomheder, skoler, hoteller, kirker,  

 sportsanlæg, kontorer og ejendomme med blandet bolig og erhverv, herunder  

 også  

 landbrugsejendomme, der er tilsluttet det offentlige spildevandsanlæg med  

 andet  

 end husspildevand fra boligen.
 I lovens § 2 findes  

 betalingsregler for tilslutningsbidrag, mens der i lovens § 4 a findes  

 betalingsregler for tilslutningsbidrag, der gælder ved udtræden af og  

 genindtræden i kloakforsyningen.
 For tilslutning til det  

 offentlige kloaksystem af såvel boliger som erhvervsejendomme i by- og  

 landzone  

 opkræves et standardtilslutningsbidrag, jf. lovens § 2, stk. 1.
 Formålet med  

 standardtilslutningsbidraget er at sikre enkle, let administrerbare og  

 ensartede regler i hele landet.
Standardtilslutningsbidraget  

 skal opfattes som en slags indmeldelsesgebyr for at deltage i  

 kloakfællesskabet.
Bidraget er uafhængigt af de faktiske omkostninger ved  

 tilslutningen.
Bidraget skal primært dække kloakforsyningens  

 kloakeringsomkostninger,  

 men i det omfang de indkomne tilslutningsbidrag overstiger  

 kloakeringsomkostningerne, skal de gå til dækning af kloakforsyningens øvrige  

 omkostninger, ligesom en del af vandafledningsbidraget kan bruges til at  

 dække  

 kloakeringsomkostninger.
 Standardtilslutningsbidraget  

 efter lovens § 2, stk. 1, skal opkræves fra ejendomme, der ligger inden for  

 et  

 kloakopland i kommunens spildevandsplan, og som ikke tidligere har været  

 tilsluttet eller er pålignet tilslutningsbidrag til et offentligt  

 spildevandsanlæg.
Der kan således ikke  

 opkræves yderligere tilslutningsbidrag fra ejendomme, der er tilsluttet eller  

 er pålignet tilslutningsbidrag til et offentligt spildevandsanlæg.
Der kan  

 således heller ikke opkræves yderligere tilslutningsbidrag fra ejendomme, der  

 tidligere har betalt, da der altid sker en påligning forud for betaling.
Det  

 fremgår af afsnit 10.5, hvornår et tilslutningsbidrag kan anses for at være  

 pålignet.
 At der ikke kan opkræves  

 yderligere tilslutningsbidrag i disse situationer gælder uanset størrelsen af  

 det tidligere betalte tilslutningsbidrag, ligesom det gælder for tilsluttede  

 ejendomme, selvom der ikke er opkrævet tilslutningsbidrag i forbindelse med  

 tilslutningen.
 En ændret anvendelse af en  

 ejendom, f.eks. opførelse af flere boligenheder eller en forøgelse af  

 afledningen, udløser ikke et nyt tilslutningsbidrag.
I visse situationer kan der  

 dog ved matrikulære ændringer m.v. opkræves supplerende tilslutningsbidrag  

 fra  

 ejendomme, der tidligere har betalt.
Se herom i afsnit 3.4.
En forøgelse af afledningen  

 fra en ejendom kræver ansøgning om ny tilslutningstilladelse efter  

 miljøbeskyttelseslovens regler.
Kommunalbestyrelsen kan i tilladelsen stille  

 vilkår for tilslutningen, f.eks. forrensning, tilladelige vandmængder m.v.  

 Sådanne vilkår skal være i overensstemmelse med kommunens spildevandsplan.
 3.1.1 Tilslutningsbidrag fra afværgepumpninger m.v.
Der skal efter lovens § 2 a,  

 stk. 1, opkræves vandafledningsbidrag for tilledning af vand fra  

 afværgepumpninger.
Se herom i afsnit 4.1. Hvis afværgevand afledes fra en  

 ejendom, der i forvejen er tilsluttet det offentlige spildevandsanlæg, kan  

 der  

 ikke opkræves yderligere tilslutningsbidrag.
 Hvis afledningen sker fra en  

 ejendom inden for offentligt kloakopland, og der ikke tidligere er betalt  

 tilslutningsbidrag, enten fordi der ikke er ført stik frem til grundgrænsen,  

 eller fordi ejendommen ikke er tilsluttet fysisk, skal der opkræves  

 tilslutningsbidrag,  

 når kommunen har ført stik frem til grundgrænsen, alternativt når ejendommen  

 tilsluttes fysisk.
 Hvis ejendommen, hvorfra der  

 afledes afværgevand, inddrages under offentligt kloakopland i kommunens  

 spildevandsplan, skal kommunalbestyrelsen føre stik frem til grundgrænsen, og  

 der skal betales tilslutningsbidrag efter de almindelige regler for  

 opkrævning  

 af tilslutningsbidrag.
 Hvis afledningen sker fra en  

 ejendom uden for offentligt kloakopland, kan det være den for  

 afværgepumpningen  

 ansvarlige, der etablerer ledning frem til det offentlige spildevandsanlæg.  

 Ledningen etableres i denne situation som et privat spildevandsanlæg, der  

 tilsluttes det offentlige spildevandsanlæg, og det er dermed  

 kommunalbestyrelsen, der fastsætter bidraget for tilslutningen efter lovens §  

 5, stk. 3. Se herom i afsnit 7.2.
 Bidragets størrelse bør  

 afpasses størrelsen af de udgifter, som påføres ejeren af det private  

 spildevandsanlæg. jf. afsnit 7.2.1.
Kommunalbestyrelsen bør  

 derfor ved fastsættelse af bidraget for tilledning af afværgevand tage hensyn  

 til, at der ofte er tale om en midlertidig afledning.
Endvidere bør  

 kommunalbestyrelsen ved fastsættelsen af bidraget tage hensyn til, i hvilket  

 omfang  

 den efter lovens § 2 b, stk. 1, har besluttet at give nedsættelse eller  

 fritagelse for betaling af vandafledningsbidrag.
 Ved afledning af spildevand,  

 hvor der ikke er tale om en fysisk tilslutning, f.eks. fra mobilt udstyr,  

 føres  

 der ikke stik frem, hvorfor der ikke skal opkræves tilslutningsbidrag.
Bidraget udgør 30.000 kr.  

 eksklusive moms pr. boligenhed, jf. lovens § 2, stk. 2, og 30.000 kr.  

 eksklusive moms pr. påbegyndt 800 m  

  

 2  

  

 grundareal for en  

 erhvervsejendom, jf. lovens § 2, stk. 3. De nævnte beløb skal  

 pristalsreguleres.
Se herom i afsnit 3.9.
 Ved beregning af  

 tilslutningsbidraget for umatrikulerede erhvervsarealer afgrænses arealet,  

 der  

 anvendes ved beregning af tilslutningsbidraget, af de tilstødende matrikulære  

 arealer, sognegrænser eller lignende.
 For umatrikulerede  

 erhvervsarealer, såsom havne- og togdriftarealer, der gennemløber flere  

 kommuner, anses kommunegrænserne mod det tilstødende umatrikulerede areal i  

 nabokommunen for skel.
 For at tage højde for de  

 ofte store erhvervsarealer i landzone skal der for erhvervsejendomme i  

 landzone  

 ikke regnes med det faktiske grundareal, men et skønnet grundareal, der  

 fastsættes ud fra det faktisk bebyggede areal og en skønnet  

 bebyggelsesprocent,  

 jf. lovens § 2, stk. 3. Formålet er så vidt muligt at sidestille  

 erhvervsejendomme i landzone med erhvervsejendomme i byzone.
 Det faktisk bebyggede areal  

 udgøres af arealet på alle bygninger, hvorfra der skal tilledes spildevand  

 til  

 det offentlige kloaksystem.
 Den skønnede  

 bebyggelsesprocent skal fastsættes ud fra en vurdering af den formodede  

 gennemsnitlige bebyggelsesprocent for en tilsvarende erhvervsejendom i  

 byzone.
 Det fastsatte grundareal  

 udgør grundlaget for betaling af standardtilslutningsbidraget på 30.000 kr.  

 eksklusive moms pr. 800 m  

  

 2  

  

 påbegyndt grundareal.
Et eksempel på fastsættelse  

 af grundareal for erhvervsejendomme i landzone kunne være følgende: En  

 landbrugsejendom har et stuehus på 200 m  

  

 2  

  

 , et mælkerum på 50 m  

  

 2  

  

 og en lade med afløb på 100 m2. Det bebyggede areal, hvorfra der tilledes  

 spildevand til det offentlige kloaksystem udgør således 350 m  

  

 2  

  

 . Hvis  

 en tilsvarende erhvervsejendom i byzonen skønnes at have en  

 bebyggelsesprocent  

 på 25 pct., fastsættes bebyggelsesprocenten for erhvervsejendommen i  

 landzonen  

 herudfra.
Den pågældende erhvervsejendom får således skønsmæssigt fastsat et  

 areal på 1.400 m  

  

 2  

  

 og skal således betale 60.000 kr. eksklusive moms  

 i tilslutningsbidrag svarende til 2 gange 30.000 kr., da grundarealet svarer  

 til 2 gange påbegyndt 800 m  

  

 2  

.
Ved ubebyggede  

 erhvervsejendomme i landzone, hvor der ikke er et bebygget areal, der kan  

 indgå  

 i beregningen af det fastsatte grundareal, må kommunalbestyrelsen skønne et  

 bebygget areal.
Et sådant skøn må baseres på, hvad der normalt bebygges på en  

 ejendom af den pågældende størrelse, og hvad der i givet fald kan opnås  

 byggetilladelse til.
 Hovedreglen er, at en  

 ejendom, der er tilsluttet eller er pålignet (herunder har betalt)  

 tilslutningsbidrag, ikke kan opkræves yderligere tilslutningsbidrag.
 I lovens § 2, stk. 4, er der  

 dog fastsat regler for opkrævning af tilslutningsbidrag ved udstykning af en  

 boligejendom, og i lovens § 2, stk. 5, er der fastsat regler for opkrævning  

 af  

 supplerende tilslutningsbidrag for erhvervsejendomme i visse situationer.  

 Endvidere er der i lovens § 2, stk. 7, fastsat regler for opkrævning af  

 supplerende tilslutningsbidrag ved senere tilslutning af tag- og  

 overfladevand.  

 Se herom i afsnit 3.6.
3.4.1 Matrikulær ændring af boliger 3.4.1.1 Tilslutningsbidrag ved udstykning af  

 boligejendomme Hvis en boligejendom  

 udstykkes, skal der efter lovens § 2, stk. 4, opkræves tilslutningsbidrag for  

 den eller de frastykkede parceller.
En forudsætning for, at der kan opkræves  

 tilslutningsbidrag for de frastykkede parceller, er, at disse ikke efter  

 frastykningen  

 er tilsluttet det offentlige spildevandsanlæg, og at der er ført stik frem  

 til  

 de frastykkede parcellers grundgrænse.
Normalt er stamparcellen  

 tilsluttet, mens de frastykkede parceller er ubebyggede og dermed ikke  

 tilsluttede.
Der skal derfor ikke opkræves tilslutningsbidrag for  

 stamparcellen, men derimod, som oven for nævnt, for de frastykkede parceller.  

 Hvis imidlertid en ejendom med flere tilsluttede bygninger udstykkes, således  

 at én eller flere af de frastykkede parceller allerede er tilsluttet ved  

 udstykningen, kan der ikke opkræves tilslutningsbidrag for de frastykkede  

 parceller, der allerede er tilsluttet.
 Hvis stamparcellen ikke er  

 tilsluttet ved udstykningen, kan der ikke opkræves tilslutningsbidrag for  

 denne, hvis den tidligere har betalt, da der efter lovens § 2, stk. 1,  

 hverken  

 kan opkræves tilslutningsbidrag fra ejendomme, der har betalt (er pålignet)  

 eller er tilsluttet.
Overgang fra umatrikuleret  

 til matrikuleret ejendom udløser ikke i sig selv, at der skal betales  

 tilslutningsbidrag, heller ikke hvis det umatrikulerede areal matrikuleres  

 under flere matrikler.
Umatrikulerede ejendomme vil ofte være tilsluttet det  

 offentlige spildevandssystem med flere stik.
Kun hvis der i forbindelse med  

 matrikuleringen sker en egentlig frastykning, og der dermed opstår en ny  

 tilslutningspligtig og bidragspligtig boligejendom, er kloakforsyningen  

 forpligtet til at føre stik frem til grundgrænsen, og der skal således  

 opkræves  

 tilslutningsbidrag for den frastykkede parcel.
3.4.1.2 Matrikulær udvidelse af boligejendomme Bestemmelsen i lovens § 2,  

 stk. 4, gælder alene ved udstykninger.
Der kan således ikke opkræves  

 supplerende tilslutningsbidrag ved matrikulær udvidelse af en boligejendom,  

 heller ikke selvom ejendommen, hvorfra arealet overføres ikke tidligere har  

 betalt.
 Hvis et tidligere  

 erhvervsareal ændrer status til en boligejendom, f.eks. hvis der i  

 overensstemmelse med en lokalplan skal opføres boliger på ejendommen, og der,  

 efter at ejendommen har ændret status til en boligejendom, overføres et areal  

 til ejendommen, kan der således heller ikke opkræves supplerende  

 tilslutningsbidrag, selvom ejendommen tidligere har været en erhvervsejendom  

 og  

 har betalt som sådan.
 Det bemærkes, at kommunen  

 ikke er forpligtet til at føre stik frem ved matrikulær udvidelse af en  

 ejendom, der allerede er forsynet med stik.
3.4.2 Tilslutningsbidrag ved matrikulær ændring af  

 et erhvervsareal i byzone Tilslutningsbidraget for  

 erhvervsejendomme i byzone beregnes ud fra ejendommens matrikulære areal.  

 Beregningsgrundlaget for en erhvervsejendom i byzone er således ejendommens  

 matrikulære areal.
Et areal, der ved kloakeringen er udstykket i flere mindre  

 ejendomme, der hver forsynes med stik frem til grundgrænsen, betaler således  

 det samme som et tilsvarende areal, der ved kloakeringen henligger som én  

 ejendom, der forsynes med ét stik frem til grundgrænsen.
Ud fra et ønske om at bevare  

 en bidragsberegning, der også efter en matrikulær ændring er hægtet op på  

 ejendommens eller ejendommenes samlede areal, kan der efter lovens § 2, stk.  

 5,  

 opkræves supplerende tilslutningsbidrag ved ændringer i beregningsgrundlaget,  

 dvs. ved ændringer i det matrikulære areal, og i visse situationer også ved  

 udstykning af en ejendom.
Det supplerende bidrag beregnes som forskellen på  

 det, der efter lovens § 2, stk. 3, kan beregnes for ejendommen eller de  

 samlede  

 ejendomme, og det bidrag, der efter lovens § 2, stk. 3, kunne være opkrævet  

 for  

 ejendommen eller de samlede ejendomme før den matrikulære ændring.
Dette indebærer, at der ved  

 udstykning af en erhvervsejendom normalt ikke vil kunne opkræves  

 tilslutningsbidrag,  

 fordi størrelsen af det samlede areal ikke ændres, mens der ved  

 arealudvidelse  

 vil kunne opkræves supplerende tilslutningsbidrag.
Ved at beregne det  

 supplerende tilslutningsbidrag som forskellen på det bidrag, der svarer til  

 det  

 nye areal, og det bidrag, der svarer til det gamle areal, undgås skævheder  

 som  

 følge af, at der opkræves tilslutningsbidrag pr. påbegyndt 800 m2 grundareal.
3.4.2.1 Udstykning Der skal efter lovens § 2,  

 stk. 5, opkræves supplerende tilslutningsbidrag ved ændring af  

 beregningsgrundlaget  

 for tilslutningsbidraget, dvs. ved ændring af det matrikulære grundareals  

 størrelse.
Da der ved udstykning ikke sker en ændring i det samlede areal for  

 de berørte ejendomme, kan der, bortset fra nedennævnte tilfælde, ikke  

 opkræves  

 tilslutningsbidrag ved udstykning.
Der opnås herved en ligestilling mellem et  

 areal, der oprindeligt er blevet udstykket i flere selvstændige ejendomme,  

 der  

 hver er blevet forsynet med stik frem til grundgrænsen, og et areal, der  

 senere  

 bliver udstykket.
Hvis der oprindeligt er  

 gjort brug af adgangen til at dispensere fra standardtilslutningsbidraget,  

 jf.  

 lovens § 2, stk. 8, kan der ved opkrævning af supplerende tilslutningsbidrag  

 for de frastykkede ejendomme "fyldes op", således at det samlede  

 tilslutningsbidrag,  

 der herefter er betalt for hele arealet, svarer til lovens  

 standardtilslutningsbidrag, dvs. 30.000 kr. ekskl. moms pr. påbegyndt 800 m2  

 grundareal.
Bidraget for en frastykket ejendom kan dog ikke overstige det  

 standardtilslutningbidrag, der kan beregnes alene for den frastykkede ejendom  

 efter lovens § 2, stk. 3.
 En forudsætning for, at der  

 kan opkræves tilslutningsbidrag, er, at der er ført stik frem til  

 grundgrænsen  

 af den frastykkede ejendom eller ejendomme.
 Eksempel:
 En erhvervsejendom har ved  

 kloakering af et erhvervsområde et matrikulært areal på 15.000 m  

  

 2  

.
 Standardtilslutningsbidraget,  

 der kan opkræves efter lovens § 2, stk. 3, er 30.000 kr. pr. påbegyndt 800 m  

  

 2  

  

 grundareal, dvs.:
 19 x 30.000 = 570.000 kr.
Senere frastykkes et areal  

 på 5.000 m  

  

 2  

  

 , og kloakforsyningen fører særskilt stik frem til  

 grundgrænsen af den frastykkede ejendom.
Hele ejendommen har tidligere betalt  

 et tilslutningsbidrag - enten efter lov om betalingsregler for  

 spildevandsanlæg, miljøbeskyttelsesloven eller efter en  

 landvæsenskommissionskendelse.  

 Der kan derfor ikke opkræves supplerende tilslutningsbidrag i forbindelse med  

 udstykningen.
Det er uden betydning efter hvilket princip og hvilket beløb,  

 der  

 tidligere er betalt.
 Hvis der imidlertid ved  

 kloakeringen er gjort brug af lovens mulighed for at dispensere fra  

 standardtilslutningsbidraget (lovens § 2, stk. 8, eller 1997-lovens § 3, stk.  

 5, jf. lovbekendtgørelse nr. 923 af 5. december 1997), og  

 tilslutningsbidraget  

 ved kloakeringen er fastsat til 400.000 kr., kan der i forbindelse med  

 udstykningen opkræves et supplerende tilslutningsbidrag på:
 570.000 - 400.000 = 170.000  

 kr.
 Hvis der derimod ved  

 kloakeringen kun er opkrævet 200.000 kr., er forskellen på dette bidrag og  

 standardtilslutningsbidraget beregnet for hele arealet 570.000 - 200.000 =  

 370.000 kr.
 Standardtilslutningsbidraget,  

 der efter lovens § 2, stk. 3, kan beregnes for den frastykkede ejendom på  

 5.000  

 m  

  

 2  

  

 , er:
 30.000 kr. pr. 800 m  

  

 2  

  

 påbegyndt grundareal, dvs. 7 x 30.000 = 210.000 kr.
 Da der for den frastykkede  

 ejendom kun kan opkræves et tilslutningsbidrag svarende til  

 standardtilslutningsbidraget for den frastykkede ejendom, kan der således kun  

 opkræves de 210.000 kr., og altså ikke de 370.000. kr.
Ved beregning af  

 tilslutningsbidrag for den frastykkede ejendom skal kommunen iagttage, at der  

 som minimum skal opkræves et supplerende tilslutningsbidrag, således at der  

 for  

 den samlede ejendom er betalt et samlet tilslutningsbidrag svarende til de  

 faktiske udgifter til detailkloakeringen.
Hvis tilslutningsbidraget for den  

 oprindelige ejendom er fastsat svarende til de faktiske omkostninger ved  

 detailkloakeringen på tidspunktet for kloakeringen, skal der således for den  

 frastykkede ejendom mindst opkræves et supplerende tilslutningsbidrag, der  

 svarer til udgifterne til fremføring af stik til den frastykkede ejendom.
3.4.2.2 Matrikulær udvidelse Ved ændring af  

 beregningsgrundlaget for tilslutningsbidraget for erhvervsejendomme i byzone,  

 dvs. ved ændring af det matrikulære grundareals størrelse skal der efter  

 lovens  

 § 2, stk. 5, opkræves supplerende tilslutningsbidrag.
Der kan derfor normalt  

 opkræves tilslutningsbidrag i forbindelse med arealudvidelse (arealoverførsel  

 eller matrikulær sammenlægning), hvis der ikke tidligere er betalt  

 tilslutningsbidrag for den ejendom, hvorfra arealet overføres, og hvis denne  

 ejendom ikke i forvejen er tilsluttet det offentlige spildevandsanlæg.
Det supplerende bidrag  

 beregnes som forskellen på det, der efter lovens § 2, stk. 3, kan beregnes  

 for  

 ejendommen eller de samlede ejendomme, og det bidrag, der efter lovens § 2,  

 stk. 3, kunne være opkrævet for ejendommen eller de samlede ejendomme før den  

 matrikulære ændring.
Hvis der tillægges areal til en ejendom, beregnes  

 tilslutningsbidraget således som forskellen på det bidrag, der efter lovens §  

 2, stk. 3, kan beregnes for ejendommen efter at arealet er tillagt, og det  

 bidrag, der efter lovens § 2, stk. 3, kan beregnes for ejendommen uden det  

 tillagte areal.
 Det er uden betydning efter  

 hvilket princip og hvilket beløb, der oprindeligt er betalt for ejendommen.
 Eksempel:
 En erhvervsejendom har ved  

 kloakering af et erhvervsområde et matrikulært areal på 15.000 m  

  

 2  

.
 Senere overføres et areal på  

 8.000 m2 til ejendommen fra en ejendom, der endnu ikke er kloakeret og dermed  

 ikke har betalt, men ligger i et område, der er planlagt kloakeret i henhold  

 til kommunens spildevandsplan.
 Det samlede areal for  

 ejendommen bliver herefter 23.000 m  

  

 2  

.
 Standardtilslutningsbidraget,  

 der kan opkræves efter lovens § 2, stk. 3, for ejendommen, før der overføres  

 areal hertil, er 30.000 kr. pr. påbegyndt 800 m  

  

 2  

  

 grundareal, dvs.:
 19 x 30.000 = 570.000 kr.
 For det samlede areal kan  

 der efter lovens § 2, stk. 3, beregnes et standardtilslutningsbidrag på  

 30.000  

 kr. pr. påbegyndt 800 m  

  

 2  

  

 grundareal, dvs.:
 29 x 30.000 = 870.000 kr.
 Ved arealoverførslen kan der  

 således opkræves et supplerende tilslutningsbidrag på:
 870.000 - 570.000 = 300.000  

 kr.
 Hvis et tidligere boligareal  

 ændrer status til en erhvervsejendom, og der, efter at ejendommen har ændret  

 status til en erhvervsejendom, overføres et areal til ejendommen fra en  

 ejendom, der ikke tidligere har betalt og ikke i forvejen er tilsluttet, kan  

 der opkræves supplerende tilslutningsbidrag i overensstemmelse med ovennævnte  

 principper.
3.4.3 Ændringer af bebygget af areal hos erhvervsejendomme  

 i landzone Ved beregning af  

 tilslutningbidraget for erhvervsejendomme i landzone fastsættes arealet,  

 hvorefter der beregnes tilslutningsbidrag (beregningsgrundlaget), ud fra det  

 bebyggede areal.
En udvidelse i det bebyggede areal svarer således i  

 princippet  

 til en arealudvidelse af grunden.
For erhvervsejendomme i landzone betyder  

 lovens § 2, stk. 5, således, at der skal opkræves supplerende  

 tilslutningsbidrag ved forøgelse af det bebyggede areal.
 Det er uden betydning efter  

 hvilket princip og hvilket beløb, der oprindeligt er betalt for ejendommen.
 Eksempel:
 En landbrugsejendom har et  

 stuehus på 200 m  

  

 2  

  

 , et mælkerum på 50 m  

  

 2  

  

 og en lade med  

 afløb på 100 m  

  

 2  

  

 . Det bebyggede areal, hvorfra der tilledes  

 spildevand til det offentlige kloaksystem, udgør således 350 m  

  

 2  

.
 Hvis en tilsvarende  

 erhvervsejendom i byzonen skønnes at have en bebyggelsesprocent på 25 pct.,  

 fastsættes bebyggelsesprocenten for erhvervsejendommen i landzonen herudfra.  

 Den pågældende erhvervsejendom får således skønsmæssigt fastsat et areal på  

 1.400 m  

  

 2  

  

 . Standardtilslutningsbidraget, der kan opkræves efter  

 lovens § 2, stk. 3, er 30.000 kr. pr. påbegyndt 800 m  

  

 2  

  

 , dvs :
 2 x 30.000 = 60.000 kr.
 Hvis der senere opføres  

 yderligere 700 m  

  

 2  

  

 bebyggelse på ejendommen med spildevandsafledning  

 til det offentlige kloaksystem, bliver der et samlet bebygget areal på 1.050  

 m  

  

 2  

  

 ,  

 hvorfra der afledes spildevand til det offentlige kloaksystem.
 Med en uændret skønnet  

 bebyggelsesprocent på 25 pct. fås et skønsmæssigt fastsat areal på 4.200 m  

  

 2  

  

 ,  

 og der kan efter lovens § 2, stk. 3, beregnes et tilslutningsbidrag svarende  

 til 30.000 kr. pr. påbegyndt 800 m  

  

 2  

  

 på:
 6 x 30.000 = 180.000 kr.
 Ved opførelse af det  

 supplerende byggeri kan der således opkræves et supplerende  

 tilslutningsbidrag  

 på:
 180.000 - 60.000 = 120.000  

 kr.
I områder, hvor der i  

 henhold til kommunens spildevandsplan ikke er ret til at aflede tag- og  

 overfladevand, tilsluttes dette ikke det offentlige spildevandsanlæg.
Det  

 samme  

 gælder for nyetablerede ejendomme, der ønsker alternativ afledning af tag- og  

 overfladevand, hvis disse ligger i eksisterende oplande, der i kommunens  

 spildevandsplan er udpeget til, at der kan ske udtræden for tag- og  

 overfladevand.
 Når en ejendom ikke  

 tilsluttes for tag- og overfladevand, kan der ikke opkræves fuldt  

 tilslutningsbidrag, jf. lovens § 2, stk. 6. Reglen gælder for både bolig- og  

 erhvervsejendomme.
 Tilslutningsbidraget for  

 ejendomme, der ikke er tilsluttet for tag- og overfladevand, fastsættes til  

 60  

 pct. af standardtilslutningsbidrag på 30.000 kr. eksklusive moms, som er  

 nævnt  

 i lovens § 2, stk. 2-3. For ejendomme, hvor tag- og overfladevand ikke  

 tilsluttes til kloak, udgør tilslutningsbidraget således 18.000 kr.  

 eksklusive  

 moms pr. boligenhed eller pr. 800 m2 påbegyndt grundareal for  

 erhvervsejendomme.
Det forhold, at der kan være  

 tilsluttet vejvand til det offentlige spildevandsanlæg, har ikke betydning  

 for  

 fastsættelsen af tilslutningsbidraget for ejendommene i området.
Disse kan  

 under alle omstændigheder kun opkræves 60 pct. af  

 standardtilslutningsbidraget.
 Hvis der alene tilsluttes  

 tag- og overfladevand, fastsættes tilslutningsbidraget til 40 pct. af  

 standardtilslutningsbidraget, jf. modsætningsvis lovens § 2, stk. 6, dvs.  

 12.000 kr. eksklusive moms pr. boligenhed eller pr. 800 m  

  

 2  

  

 påbegyndt  

 grundareal for erhvervsejendomme.
Hvis et opland i kommunens  

 spildevandsplan hidtil kun har været kloakeret for almindeligt spildevand og  

 senere kloakeres for tag- og overfladevand, kan der efter lovens § 2, stk. 7,  

 opkræves et supplerende tilslutningsbidrag.
Reglen gælder for både bolig- og  

 erhvervsejendomme.
 Det supplerende  

 tilslutningsbidrag fastsættes til 40 pct. af standardtilslutningsbidraget på  

 30.000 kr. eksklusive moms, som er nævnt i lovens § 2, stk. 2-3, dvs. 12.000  

 kr. eksklusive moms.
Bidraget for tag- og  

 overfladevand kan kun opkræves fra ejendomme, der er blevet pålignet  

 tilslutningsbidrag efter en betalingsvedtægt udarbejdet efter 1. juli 1992.  

 Dette skyldes, at der først efter ændringen af loven i 1992 er sondret klart  

 mellem fuld tilslutning og tilslutning uden tag- og overfladevand.
Bidraget  

 kan  

 således heller ikke opkræves, selvom der i en betalingsvedtægt udarbejdet  

 efter  

 miljøbeskyttelsesloven eller i en landvæsenskommissionskendelse har været  

 særlige betalingsbestemmelser om bidrag, hvis der ikke blev tilsluttet tag-  

 og  

 overfladevand.
Der foretages normalt ikke  

 kloakering alene for tag- og overfladevand i et opland, men det forekommer,  

 at  

 enkelte ejendomme alene er blevet tilsluttet for tag- overfladevand - f.eks.  

 i  

 oplande, hvor der efter kommunens spildevandsplan er mulighed for udtræden af  

 kloakforsyningen og dermed også mulighed for delvis tilslutning.
Hvis dette  

 er  

 tilfældet, og det øvrige spildevand senere tilsluttes, fastsættes  

 tilslutningsbidraget ved en modsætningsslutning fra lovens § 2, stk. 7, til  

 60  

 pct. af standardtilslutningsbidraget, dvs. 18.000 kr. eksklusive moms.
Det er  

 også her en betingelse for at kunne opkræve tilslutningsbidrag, at der er  

 tale  

 om en ejendom, der ved tilslutning af tag- og overfladevandet er blevet  

 pålignet tilslutningsbidrag efter en betalingsvedtægt udarbejdet efter 1.  

 juli  

 1992. Det er endvidere en betingelse, at dette bidrag ikke har oversteget 40  

 pct. af det normale tilslutningsbidrag på påligningstidspunktet.
I visse situationer kan det  

 forekomme urimeligt at pålægge et fuldt standardtilslutningsbidrag, hvorfor  

 der  

 i lovens § 2, stk. 8 er indsat en dispensationsadgang, der dog kun er tænkt  

 anvendt rent undtagelsesvis.
Herefter kan kommunalbestyrelsen i særlige  

 tilfælde fastsætte tilslutningsbidraget lavere end  

 standardtilslutningsbidraget, dog aldrig lavere end de faktisk afholdte  

 udgifter til detailledningsanlægget.
 Dispensationsbestemmelsen  

 kan i princippet anvendes i alle de situationer, hvor der opkræves  

 tilslutningsbidrag, jf. afsnittene 3.1-3.6.
Hvis der ikke føres stik  

 frem i forbindelse med en matrikulær udvidelse, hvilket kommunen ikke er  

 forpligtet til, hvis ejendommen allerede er forsynet med stik, behøver  

 kommunen  

 i princippet ikke at opkræve et supplerende bidrag efter lovens § 2, stk. 5.  

 Dette skyldes, at der ikke vil være nogen faktiske udgifter til  

 detailkloakering, hvorfor dispensationsbestemmelsen i lovens § 2, stk. 8,  

 giver  

 mulighed for at undlade at opkræve bidrag.
Før kommunalbestyrelsen anvender  

 dispensationsbestemmelsen, skal den dog altid vurdere, om betingelserne for  

 anvendelse af bestemmelsen er til stede, jf. afsnit 3.7.1, og skal i den  

 forbindelse være opmærksom på, at udvidelse af et areal må forventes at  

 medføre  

 en udvidelse af spildevandsproduktionen på ejendommen.
Kommunalbestyrelsen må  

 således ikke tage et for kloakforsyningen uvedkommende hensyn, f.eks. til en  

 virksomheds økonomi.
 Det er en ufravigelig  

 betingelse for anvendelse af dispensationsbestemmelsen, at forudsætningerne  

 nævnt i afsnit 3.7.1 er opfyldt.
3.7.1 Forudsætninger for at anvende  

 dispensationsbestemmelsen Kravet om opkrævning af  

 standardtilslutningsbidraget kan fraviges i de situationer, hvor anvendelsen  

 af  

 reglerne om standardtilslutningsbidrag vil føre til tilslutningsbidrag, der  

 er  

 helt ude af proportioner med de faktiske omkostninger ved kloakeringen og den  

 faktiske afledning.
 Anvendelsen af  

 dispensationsadgangen forudsætter, at kommunalbestyrelsen foretager en  

 konkret  

 vurdering i det enkelte tilfælde.
Som eksempler på  

 situationer, hvor dispensationsadgangen kan anvendes, kan nævnes ejendomme  

 med  

 mange boligenheder, f.eks. store etageejendomme, og erhvervsejendomme i  

 byzone  

 med et stort grundareal i forhold til den afledte spildevandsmængde.
I disse  

 tilfælde kan det i det konkrete tilfælde være rimeligt, at  

 kommunalbestyrelsen  

 fraviger reglerne om standardtilslutningsbidrag, fordi disse ville føre til  

 urimeligt store bidrag set i forhold til den faktiske afledning og de  

 faktiske  

 omkostninger ved en detailkloakering.
Kommunalbestyrelsen skal i  

 den forbindelse tage i betragtning, at en ejendom, der er tilsluttet eller  

 har  

 betalt (eller er pålignet) tilslutningsbidrag, ikke kan opkræves yderligere  

 tilslutningsbidrag, jf. lovens § 2, stk. 1, og at kommunalbestyrelsen er  

 forpligtet til at aftage alt det spildevand, ejendommen er tilsluttet for,  

 uanset om størrelsen af spildevandsmængden ændres.
En erhvervsejendom, der  

 har  

 et stort grundareal, men en lille afledning, kan overgå til en anden  

 produktion, der medfører større spildevandsmængder, hvilket må tages i  

 betragtning, når rimeligheden i tilslutningsbidragets størrelse vurderes.
Da kommunalbestyrelsen i det  

 enkelte tilfælde skal vurdere rimeligheden i bidragets størrelse, kan der  

 ikke  

 fastsættes generelle administrative regler for anvendelsen af  

 dispensationsbestemmelsen.
Der kan således ikke i kommunens betalingsvedtægt  

 fastsættes en bestemmelse om, at der f.eks. betales en fast procentdel af  

 standardtilslutningsbidraget for hver boligenhed ud over den første, hvis der  

 opføres flere boligenheder på en ejendom.
Kommunalbestyrelsen skal dog  

 - selvom der skal foretages en konkret vurdering i det enkelte tilfælde -  

 sikre  

 en ensartet anvendelse af den undtagelsesvise dispensationsmulighed i  

 overensstemmelse med den forvaltningsretlige lighedsgrundsætning.
Dette skal  

 forstås således, at sammenlignelige tilfælde, dvs. ejendomme hvor henholdsvis  

 kloakeringsomkostninger og spildevandsafledning er sammenlignelige, skal  

 behandles ens.
 Tilslutningsbidraget  

 forfalder enten, når ejendommen tilsluttes, eller når ejendommen kan  

 tilsluttes  

 det offentlige spildevandsanlæg, jf. lovens § 2, stk. 10.
Tilslutningsbidraget kan  

 altså tidligst opkræves fra det tidspunkt, hvor der foreligger mulighed for  

 fysisk tilslutning af den pågældende ejendom, det vil sige, når kommunen har  

 ført stik frem til grundgrænsen, og der dermed kan føres stik fra ejendommen  

 (herunder ubebyggede grunde) til kloaknettet.
Alternativt kan bidraget  

 opkræves, når der foreligger fysisk tilslutning, dvs. når der er mulighed for  

 afledning.
 Det skal fremgå af kommunens  

 betalingsvedtægt, hvilket af ovennævnte forfaldstidspunkter, der lægges til  

 grund for opkrævningen af tilslutningsbidraget i hele kommunen.
 Opkrævningen skal ske  

 umiddelbart inden eller umiddelbart efter det fastsatte tidspunkt for  

 påligningen, for at der ikke indtræder passivitet med deraf følgende  

 udelukkelse af muligheden for at opkræve tilslutningsbidrag efter lovens § 2,  

 stk. 1.
Det er  

 påligningstidspunktet, der er afgørende for bidragsstørrelsen.
Dette  

 spørgsmål  

 kan f.eks. være aktuelt i forbindelse med pristalsregulering af  

 tilslutningsbidraget eller ved ikrafttrædelse af en ny betalingsvedtægt.
 Standardtilslutningsbidrag  

 for boligenheder efter lovens § 2, stk. 2, og for erhvervsejendomme i by- og  

 landzone efter lovens § 2, stk. 3, reguleres årligt efter et af Danmarks  

 Statistik udarbejdet reguleringstal baseret på bygge- og anlægsomkostninger,  

 jf. lovens § 2, stk. 9.
 Under denne kategori  

 udarbejder Danmarks Statistik flere forskellige entreprisereguleringsindeks.  

 Disse indeks beregnes fire gange årligt og offentliggøres blandt andet via  

 Statistiske Efterretninger - Bygge- og anlægsvirksomhed.
 Den enkelte  

 kommunalbestyrelse kan blandt disse indeks frit vælge et reguleringstal, som  

 er  

 i overensstemmelse med lovens § 2, stk. 9. Kommunalbestyrelsens valg af  

 indeks  

 bør fremgå af kommunens betalingsvedtægt.
 Standardtilslutningsbidraget  

 blev indført ved lov nr. 325 af 14. maj 1997 om ændring af  

 miljøbeskyttelsesloven og lov om betalingsregler for spildevandsanlæg m.v.,  

 der  

 trådte i kraft den 1. juli 1997. Pristalsreguleringen foretages derfor med  

 udgangspunkt  

 i denne dato.
 Når der ikke tilsluttes tag-  

 og overfladevand, fastsættes der efter lovens § 2, stk. 6, et reduceret  

 tilslutningsbidrag, der beregnes som 60 pct. af standardtilslutningsbidraget.  

 Det reducerede bidrag bliver dermed reguleret tilsvarende.
 Tilsvarende gælder for det  

 supplerende bidrag på 40 pct. af standardtilslutningsbidraget efter lovens §  

 2,  

 stk. 7, der opkræves, hvis tag- og overfladevand tilsluttes.
Der kan forekomme  

 situationer, hvor det - uanset at tilslutningsmulighed foreligger - vil være  

 rimeligt, at kommunalbestyrelsen yder henstand med betalingen af  

 tilslutningsbidrag.
Kommunalbestyrelsen har derfor efter lovens § 4 mulighed  

 for at yde henstand med betalingen af bidraget.
Kommunalbestyrelserne kan  

 selv definere vilkårene for afviklingsordningen, men den valgte  

 afviklingsordning bør beskrives i betalingsvedtægten.
Vilkårene, herunder  

 betalingstidspunktet eller tidspunkterne, skal være nærmere defineret i den  

 konkrete  

 aftale om henstand.
En henstandsordning skal kunne benyttes af alle  

 ejendomme,  

 der ønsker at gøre brug af ordningen.
Endvidere er der mulighed  

 for indefrysning af tilslutningsbidraget.
Se herom i kapitel 10.
 I lovens § 4 a, stk. 3, er  

 der fastsat regler for, hvordan ejendomme, der er eller har været tilsluttet  

 offentlige spildevandsanlæg, og som ønsker enten at ophæve eller generhverve  

 tilslutningsretten og -pligten helt eller delvist, er stillet  

 betalingsmæssigt.
3.11.1 Betingelser for udtræden Efter  

 spildevandsbekendtgørelsens § 12, stk. 1, skal følgende forudsætninger være  

 opfyldt, for at der kan gives tilladelse til hel eller delvis udtræden af  

 kloakfællesskabet:
-  

 	  

    

 Der er  

 overensstemmelse med kommunens spildevandsplan -  

 	  

    

 Der er enighed  

 mellem grundejeren og kommunalbestyrelsen om, at ejendommen udtræder -  

 	  

    

 Kloakforsyningens  

 samlede økonomi forringes ikke væsentligt -  

 	  

    

 Kloakforsyningen kan  

 fortsat fungere teknisk forsvarligt Hel eller delvis udtræden af  

 det offentlige kloakfællesskab forudsætter efter spildevandsbekendtgørelsens  

 §  

 12, stk. 2, at tilladelse til alternativ bortskaffelse eller afledning er  

 meddelt.
Tilladelse til alternativ bortskaffelse kan meddeles, hvis følgende  

 forudsætninger er opfyldt:
 -  

 	  

    

 Regionplanens  

 målsætninger for kvaliteten og anvendelsen af vandløb, søer og kystvande samt  

 målsætninger for anvendelsen og beskyttelsen af grundvandet tilsidesættes  

 ikke.
-  

 	  

    

 Kravene i  

 spildevandsbekendtgørelsens kapitel 8 fastholdes, uanset at der sker en  

 reduktion i den godkendte kapacitet for renseanlægget -  

 	  

    

 En ændret afledning  

 resulterer ikke i, at den samlede spildevandsmængde fra de udtrædende  

 virksomheder og renseanlægget renses dårligere end hidtil.
3.11.2 Tilbagebetaling ved ophævelse af  

 tilslutningsret og -pligt Udgangspunktet ved udtræden  

 af kloakopland er, at der ikke skal ske nogen tilbagebetaling, da  

 kloakforsyningen allerede har afholdt de anlægsudgifter, som  

 tilslutningsbidraget skal dække.
Der kan dog i visse situationer blive tale  

 om,  

 at kloakforsyningen foretager en tilbagebetaling ved udtræden eller kræver  

 økonomisk kompensation for at acceptere en udtræden.
 Kommunalbestyrelsen må i sin  

 skønsmæssige vurdering af, om der skal ske en økonomisk opgørelse i  

 forbindelse  

 med en konkret udtræden, lade dette ske i overensstemmelse med  

 kloakforsyningens interesser og ikke tage for kloakforsyningen uvedkommende  

 hensyn f.eks. til en virksomheds økonomi.
 Problemstillingen om  

 tilbagebetaling eller krav om økonomisk kompensation ved udtræden er først og  

 fremmest aktuelt i følgende 2 situationer:
 1.  

 	  

    

 En  

 ejendom/virksomhed, der er tilsluttet det offentlige kloakanlæg, ønsker at  

 udtræde af kloakopland.
 2.  

 	  

    

 En  

 ejendom/virksomhed, der er tilsluttet for tag- og overfladevand, ønsker at  

 bortskaffe dette vand eksempelvis via lokal nedsivning eller anden alternativ  

 afledning.
3.11.2.1 Tilbagebetaling Tilbagebetaling vil særligt  

 kunne komme på tale i følgende tilfælde:
1.  

 	  

    

 Kommunen har valget  

 mellem at tillade en virksomhed at udtræde eller foretage en udgiftskrævende  

 udbygning af et renseanlæg.
Kommunen skal kunne sandsynliggøre, at den ved at  

 tillade en udtræden undgår at skulle foretage en større udbygning af  

 renseanlægget.
Kommunen skal desuden kunne sandsynliggøre, at den efter  

 virksomhedens udtræden ikke vil stå tilbage med en uudnyttet ekstrakapacitet,  

 der vil være til større økonomisk skade for de øvrige tilsluttede end  

 udbygningen  

 af renseanlægget.
 2.  

 	  

    

 Kommunen kan ved at  

 tillade udtræden for så vidt angår tag- og overfladevand undgå at skulle  

 foretage investeringer i bassinudbygning, større ledningsdimensioner og  

 lignende.
3.11.2.2 Maksimering af tilbagebetalingsbeløbet Tilbagebetalingsbeløbet må  

 efter lovens § 4 a, stk. 1, 2. pkt. maksimalt andrage det tilslutningsbidrag,  

 ejendommen efter loven kan opkræves på tilbagebetalingstidspunktet, selvom  

 der  

 kan være forskel på det tilslutningsbidrag, som grundejeren i sin tid har  

 betalt ved tilslutningen, og det tilslutningsbidrag, der kan opkræves på  

 tilbagebetalingstidspunktet.
At tilbagebetalingsbeløbets  

 maksimum alene må andrage maksimum for det pristalsregulerede  

 standardtilslutningsbidrag på det tidspunkt, hvor udtræden skal finde sted,  

 begrundes i, at det ofte kan være svært at finde frem til, hvad der  

 oprindeligt  

 er betalt, ligesom der er nogle ejendomme, der aldrig har betalt  

 tilslutningsbidrag.
Et maksimum loft skal desuden varetage hensynet til  

 ensartethed.
En ejendom, der alene  

 udtræder for tag- og overfladevand, kan maksimalt få tilbagebetalt 40 % af  

 det  

 standardtilslutningsbidrag, der kan opkræves på tilbagebetalingstidspunktet,  

 jf. lovens § 4 a, stk. 2, 1. pkt.
Hvis standardtilslutningsbidraget på  

 tilbagebetalingstidspunktet udgør 30.000 kr. eksklusive moms, vil det for en  

 boligenhed beløbe sig til 12.000 kr. eksklusive moms og for en  

 erhvervsejendom  

 til 12.000 kr. eksklusive moms pr. 800 m  

  

 2  

  

 påbegyndt grundareal.
 For ejendomme, der alene  

 udtræder for en del af husspildevandet og/eller en del af tag- og  

 overfladevandet, fastsættes maksimum for tilbagebetalingsbeløbet ud fra en  

 forholdsmæssig beregning af, hvor stor en del, der udtrædes for.
3.11.2.3 Alternativ bortskaffelse Tilbagebetaling i  

 forbindelse med hel eller delvis ophævelse af tilslutningsretten og -pligten  

 skal gøres betinget af etablering af alternativ bortskaffelse, jf. lovens § 4  

 a, stk. 2, 2. pkt., og kommunalbestyrelsen kan i den forbindelse gøre  

 tilbagebetalingen betinget af forevisning af dokumentation for, at den  

 alternative bortskaffelse er etableret. eller at tilladelse hertil er opnået.
3.11.2.4 Økonomisk kompensation til kloakforsyningen Krav på økonomisk  

 kompensation til kloakforsyningen for udtræden kan særligt komme på tale i  

 tilfælde, hvor kommunen kan sandsynliggøre, at den har etableret et særligt  

 anlæg til behandling af en bestemt virksomheds spildevand, og at dette anlæg  

 endnu ikke er afskrevet.
Det forudsættes endvidere, at anlægget ikke kan  

 udnyttes på anden vis.
 Den økonomiske kompensation,  

 som kloakforsyningen kan kræve, kan ikke overstige de anslåede omkostninger  

 ved  

 at tillade udtræden.
3.11.2.5 Tidsbegrænsning af tilbud om  

 tilbagebetaling Som beskrevet i afsnit  

 3.11.1, skal der foreligge enighed om udtræden mellem grundejeren og  

 kommunen.
Af hensyn til kommunens  

 spildevandsplanlægning generelt, herunder udformning af spildevandsplaner og  

 dimensionering af spildevandsanlæg - herunder ledningsnet m.v., kan det være  

 nødvendigt at gøre kommunens tilbud om tilbagebetaling af tilslutningsbidrag  

 tidsbegrænset.
Der skabes herved et økonomisk incitament for grundejeren til  

 at  

 tage stilling til spørgsmålet om udtræden inden for en nærmere fastsat  

 tidshorisont.
3.11.3 Opkrævning  

 ved generhvervelse af tilslutningsret og -pligt Udgangspunktet i lovens § 2,  

 stk. 1, er, at der ikke kan opkræves tilslutningsbidrag fra ejendomme, der én  

 gang har været tilsluttet eller har betalt (eller er pålignet)  

 tilslutningsbidrag til et offentligt spildevandsanlæg.
Ifølge § 4 a, stk. 3, kan  

 ejendomme, som helt eller delvist har fået ophævet tilslutningsretten og  

 -pligten, dog ved generhvervelse af retten og pligten til at aflede  

 spildevand,  

 pålignes tilslutningsbidrag.
Tilslutningsbidraget kan dog ikke overstige de  

 af  

 kloakforsyningen faktisk afholdte udgifter i forbindelse med generhvervelsen  

 af  

 retten og pligten til at aflede og kan maksimalt udgøre det i § 2, stk. 2-3,  

 angivne standardtilslutningsbidrag.
Begrundelsen herfor er, at  

 udgifterne til ledningssystemet for en tidligere tilsluttet ejendom typisk er  

 afholdt.
Ved en gentilslutning vil kloakforsyningen således som udgangspunkt  

 kunne bruge de tidligere lagte ledninger til at opfylde forsyningspligten.
 I det omfang  

 kloakforsyningen imidlertid har udgifter i forbindelse med gentilslutningen,  

 f.eks. til lægning af en ny ledning eller ekstraordinær  

 renovering/vedligeholdelse af den eksisterende ledning, kan kloakforsyningen  

 opkræve disse udgifter, idet bidraget dog maksimalt kan andrage  

 standardtilslutningsbidraget for en nytilslutning.
 En ejendom skal ved  

 gentilslutning som minimum betale det beløb, som ejendommen eventuelt har  

 fået  

 tilbagebetalt efter lovens § 4 a, stk. 1-2, ved ophævelse af  

 tilslutningsretten  

 og -pligten.
 Efter lovens § 2 a, stk. 1,  

 skal der betales vandafledningsbidrag for alt spildevand og vand, der kan  

 sidestilles med spildevand, når vandet tilledes det offentlige  

 spildevandsanlæg.
Af tekniske og økonomiske  

 årsager er det imidlertid ikke muligt at måle på afledningen fra samtlige  

 ejendomme.
Det er derfor bestemt, at vandafledningsbidraget skal afregnes  

 efter  

 de tilsluttede ejendommes vandforbrug og mulige forbrug af genanvendt  

 regnvand.  

 (Se dog afsnit 4.4.3.) Vandforbruget er valgt som  

 hovedfordelingskriterium ud fra hensynet om at sikre enkle regler og ud fra  

 en  

 betragtning om, at den mængde vand, der ledes ind i en ejendom nogenlunde  

 svarer til den vandmængde, der efterfølgende afledes som spildevand.
 I det omfang, der afledes  

 spildevand eller vand, der kan sidestilles med spildevand, til det offentlige  

 kloaksystem, uden at der har været et vandforbrug, skal der som udgangspunkt  

 også betales vandafledningsbidrag for afledningen af dette vand, jf. lovens §  

 2  

 a, stk. 5.
 Dette gælder f.eks.  

 spildevand, der fremkommer i forbindelse med en virksomheds  

 fabrikationsprocesser, vand fra afværgepumpninger og perkolat fra  

 lossepladser,  

 der særskilt tillades tilledt den offentlige kloak.
Tag- og overfladevand og  

 vand fra omfangsdræn indgår ikke i beregningsgrundlaget for  

 vandafledningsbidraget, hvis det tilledes på traditionel vis til det  

 offentlige  

 spildevandsanlæg.
Hvis tag- og overfladevandet derimod opsamles og erstatter  

 en  

 del af det normale vandforbrug i en ejendom, skal der som udgangspunkt  

 betales  

 vandafledningsbidrag for tilledningen af vandet til det offentlige  

 kloaksystem.
For vand fra  

 afværgepumpninger og genanvendt regnvand er der efter lovens § 2 b en  

 mulighed  

 for at fritage eller nedsætte vandafledningsbidraget i visse situationer.
Ved  

 afledning af køle- og filterskyllevand gives kommunerne efter samme  

 bestemmelse  

 en mulighed for at reducere betalingen af vandafledningsbidrag (se senere  

 afsnit 4.4.1-4.4.3).
 Vand fra  

 grundvandssænkninger i forbindelse med bygge- og anlægsarbejder kan som  

 udgangspunkt ikke sidestilles med spildevand, men bortskaffes efter  

 vandforsyningslovens bestemmelser.
Der skal endvidere betales  

 vandafledningsbidrag i situationer, hvor der ikke er tale om en permanent  

 tilslutning til det offentlige spildevandsanlæg, men hvor der sker tilledning  

 lejlighedsvis eller i tidsmæssigt afgrænsede perioder.
Der kan f.eks. være  

 tale  

 om tilledning fra mobile slagtebusser eller fiskebiler eller ikke permanent  

 tilsluttede afværgepumpninger.
 Vandafledningsbidraget  

 betales i ovennævnte situationer, uanset om der er tale om tilledning til  

 ledning i fællessystem eller til regnvandsledning i separatsystem, da begge  

 ledningssystemer er dele af det offentlige spildevandsanlæg.
 Selvom en ejendom alene er  

 kloakeret for spildevand fra toilet (det såkaldte sorte spildevand), skal  

 ejendommens totale vandforbrug alligevel lægges til grund ved beregning af  

 vandafledningsbidrag.
 Med lov nr. 342 af 17. maj  

 2000 om ændring af lov om betalingsregler for spildevandsanlæg m.v. er der nu  

 skabt mulighed for at opdele vandafledningsbidraget i en fast og en variabel  

 del.
4.2.1 Bidragets fastsættelse Kommunalbestyrelsen skal én  

 gang årligt i forbindelse med udarbejdelsen af budgettet for det  

 efterfølgende  

 år fastsætte den variable kubikmetertakst, der anvendes ved beregning af  

 vandafledningsbidrag og vejbidrag for stats- og amtsveje, jf. lovens § 3,  

 stk.  

 1.
Der skal for hele  

 kloakforsyningens område fastsættes samme takst pr. m  

  

 3  

  

 spildevand  

 uanset den enkelte ejendoms geografiske beliggenhed og uanset omkostningerne  

 ved at transportere og behandle spildevandet.
Der kan således ikke ydes  

 mængderabat.
 Hvis kommunalbestyrelsen  

 vælger at opdele vandafledningsbidraget i en fast og en variabel del, skal  

 kommunalbestyrelsen efter lovens § 3, stk. 1, 2. punktum, fastsætte  

 størrelsen  

 af det faste bidrag og den variable kubikmetertakst.
4.2.2 Det variable vandafledningsbidrag 4.2.2.1 Det variable vandafledningsbidrag for  

 boligenheder fastsat efter målt forbrug Den variable del af  

 vandafledningsbidraget for boliger skal efter lovens § 2 a, stk. 3, som  

 udgangspunkt beregnes efter målt vandforbrug.
 Efter bekendtgørelse nr. 525  

 af 14. juni 1996 om betaling for vand efter målt forbrug m.v. på  

 ejendomsniveau  

 er der indført krav om, at ejendomme tilsluttet almen vandforsyning skal have  

 installeret vandmåler på ejendomsniveau inden den 1. januar 1999.
 Da stort set alle ejendomme,  

 der er tilsluttet offentlig kloak, også er tilsluttet almen vandforsyning,  

 vil  

 det efter den 1. januar 1999 være undtagelsen, at vandafledningsbidraget ikke  

 kan opgøres via forbruget af vandforsyningsvand.
 Kommunalbestyrelsen har  

 endvidere efter § 20, stk. 2, i bekendtgørelse nr. 515 af 29. august 1988 om  

 vandkvalitet og tilsyn med vandforsyningsanlæg mulighed for at kræve  

 vandmålere  

 for ejendomme, der ikke er tilsluttet almen vandforsyning.
 I tilfælde, hvor vandmåler  

 ikke er krævet i overensstemmelse med ovennævnte regler i  

 vandforsyningslovgivningen,  

 kan der som udgangspunkt ikke afregnes efter målt forbrug, uanset om der er  

 ejendomme, der er forsynet med måler.
 Kommunalbestyrelsen kan  

 imidlertid beslutte, at ejendomme, der har eller forsynes med vandmåler, skal  

 betale vandafledningsbidrag efter målt forbrug, uanset at der ikke er stillet  

 krav om vandmåler i et regulativ for det pågældende vandforsyningsanlæg.  

 Forudsætningen herfor er, at en bestemmelse herom optages i  

 betalingsvedtægten  

 og herefter er gældende for alle ejendomme med vandmålere.
Samlet set vil det derfor  

 fremtidigt dreje sig om meget få ejendomme, hvor der ikke afregnes på  

 grundlag  

 vandmålere.
Anvendelse af det skønnede forbrug kan dog blive aktuelt for  

 boliger, der er kontraktligt tilknyttet kloakforsyningen efter lovens § 7 a,  

 da  

    

 disse oftere end ejendomme inden for  

 kloakopland er beliggende uden for almen vandforsyning.
Det forhold, at der er  

 enkelte ejendomme, der ikke har opfyldt kravet om opsætning af vandmåler,  

 fritager ikke kommunen for at afregne efter målt forbrug for de ejendomme,  

 der  

 har efterkommet kravet og sat vandmåler op til rette tid.
Kravet på afregning  

 efter målt forbrug må regnes fra det tidspunkt, hvor vandmåler senest skal  

 være  

 opsat.
4.2.2.2 Det variable vandafledningsbidrag for  

 boligenheder fastsat efter skøn Hvis vandafledningsbidraget  

 ikke kan beregnes på baggrund af det målte vandforbrug af vandforsyningsvand,  

 fastsættes bidraget efter et skønnet vandforbrug, jf. lovens § 2 a, stk. 3.
 For boligenheder kan det  

 skønnede vandforbrug ikke fastsættes højere end 170 m  

  

 3  

  

 pr. år, jf.  

 lovens § 2 a, stk. 3.
Der skal ikke foretages et  

 individuelt skøn over de enkelte boligers vandforbrug.
Det skønnede bidrag  

 skal  

 som udgangspunkt være ens for alle boligenheder.
Der kan således anvendes et  

 fælles beregningsgrundlag for helårsboliger og sommerhuse.
For visse boligtyper vil  

 vandforbruget dog kunne fastsættes til en brøkdel af en boligenhed, når  

 boligtypens størrelse eller anvendelse i øvrigt giver grundlag herfor.
Det  

 vil  

 f.eks. kunne være aktuelt for lejligheder med et lille etageareal eller  

 sommerhuse,  

 kolonihavehuse eller lignende, der kun benyttes i mindre omfang end  

 almindelige  

 boligenheder.
Der er i denne situation ikke tale om en adgang for kommunen  

 til  

 at foretage et individuelt skøn i konkrete tilfælde, men alene tale om en  

 adgang til at fastsætte, at eksempelvis alle kolonihavehuse i kommunen skal  

 betale vandafledningsbidrag ud fra et mindre vandforbrug end øvrige  

 boligenhedstyper.
 Hvis der fra en ejendom sker  

 afledning af eksempelvis vand fra en afværgepumpning, indgår denne vandmængde  

 ikke i det skønnede forbrug for boligenheden, men skal beregnes selvstændigt  

 og  

 lægges til ved opkrævningen af vandafledningsbidraget.
 For sådanne andre  

 tilledninger af eksempelvis vand fra afværgepumpninger er der ikke fastsat et  

 loft for et skøn, hvis vandet, der tilledes via disse aktiviteter, ikke  

 måles,  

 men skønnes.
4.2.2.3 Det variable vandafledningsbidrag for  

 erhvervsejendomme Efter lovens § 2 a, stk. 4,  

 beregnes vandafledningsbidraget for erhvervsejendomme efter  

 erhvervsejendommens  

 vandforbrug, fratrukket den vandmængde, der medgår til produktion eller som  

 af  

 anden grund ikke afledes til det offentlige spildevandsanlæg.
 Som erhvervsejendomme regnes  

 alle ejendomme, der ikke kan henføres til beboelse alene, det vil sige  

 industri- og håndværksvirksomheder, skoler, hoteller, kirker, sportsanlæg,  

 kontorer og ejendomme med blandet bolig og erhverv, herunder også  

 landbrugsejendomme, der er tilsluttet spildevandsanlægget med andet end  

 spildevand fra boligen.
For at få fradrag skal det  

 vandforbrug, der ønskes fradrag for, kunne henregnes til erhvervsdelen, det  

 vil  

 sige den primære produktion.
Et eksempel på primær produktion kunne være et  

 bryggeri, hvis primære produktion er at producere øl og sodavand.
I dette  

 tilfælde kunne der ske fradrag for det vand, der medgår direkte til  

 produktionen af disse produkter, hvorimod der ikke kan ske fradrag for vand,  

 der medgår til eksempelvis vanding af bryggeriets græsplæne.
En forudsætning for  

 fradraget er, at erhvervsvirksomheden kan godtgøre størrelsen af den  

 vandmængde, der ønskes fritaget, på en måde som kommunalbestyrelsen kan  

 acceptere.
Kommunens godkendelse af fradrag kan for eksempel gøres afhængig  

 af  

 opsættelse af en bimåler eller af nærmere dokumenterede skønsmæssige  

 beregninger.
Der er ikke hjemmel for  

 kommunalbestyrelsen til at fastsætte en bagatelgrænse for at opnå fradrag.
En  

 erhvervsvirksomhed, der kan opfylde kommunens dokumentationskrav, har således  

 krav på at få fradrag.
4.2.3 Det faste vandafledningsbidrag Med lov nr. 342 af 17. maj  

 2000 om ændring af lov om betalingsregler for spildevandsanlæg m.v. er loven  

 ændret således, at der gives den enkelte kommune mulighed for, men ikke pligt  

 til at opdele vandafledningsbidraget i en fast og en variabel del.
 Ændringen er foretaget som  

 opfølgning på Vandafledningsbidragsudvalgets betænkning nr. 1 1999 om  

 "Principper for beregning af vandafledningsbidrag".
 Vandafledningsbidragsudvalget  

 lagde vægt på, at der ved indførelse af en mulighed for opdeling af  

 vandafledningsbidraget skabes et bedre grundlag for, at bidraget i højere  

 grad  

 afspejler kloakforsyningens faste og variable omkostninger, og at  

 vandafledningsbidraget for de enkelte brugergrupper dermed gøres mere  

 kostægte.  

 Vandafledningsbidragsudvalget lagde endvidere vægt på, at en indførelse af et  

 fast bidrag ikke hindrer ønskede vandbesparelser i den pågældende kommune.
Med lovændringen kan  

 kommunerne herefter vælge at opdele vandafledningsbidraget i en fast og en  

 variabel del.
Hvis en kommune vælger at indføre et fast bidrag, vil den  

 variable del af bidraget på tilsvarende vis som ved anvendelse af et 100 pct.  

 variabelt bidrag skulle fastsættes på baggrund af en kubikmetertakst pr.  

 kubikmeter forbrugt vand.
I tilfælde, hvor der afledes vand, uden at der har  

 været et vandforbrug, fastsættes den variable del af bidraget på baggrund af  

 den afledte vandmængde.
Den faste del af  

 vandafledningsbidraget vil med lovens § 2 a, stk. 6, kunne fastsættes til 30  

 gange den variable kubikmetertakst (herefter 30-kubikmeter-loftet). Det faste  

 bidrag er endvidere maksimeret og kan aldrig overstige 500 kr. pr. år  

 inklusive  

 moms (herefter 500-kroners-loftet). Det faste bidrag pålignes pr. stikledning  

 frem til en ejendoms grundgrænse uanset ejerforholdet til den pågældende  

 stikledning.
Der skal dog ikke opkræves et fast bidrag for stikledninger,  

 hvortil der alene er tilsluttet tag- og overfladevand.
Ved påligning af det  

 faste bidrag differentieres ikke mellem bolig og erhverv.
Bidraget er således  

 ens for alle ejendomstyper.
Ved indførelse af et fast  

 bidrag, kan der ske opkrævning af det faste bidrag for en del af året.
I  

 denne  

 situation skal der ske en forholdsmæssig beregning af det faste bidrag i  

 forhold til det antal måneder, der opkræves bidrag for.
Hvis en kommune  

 vælger  

 at indføre et fast bidrag den 1. juli, kan der således opkræves et fast  

 bidrag  

 svarende til 6/12 af det faste bidrag for et helt år.
 Ligeledes vil der kunne  

 opkræves et forholdsmæssigt fast bidrag for ejendomme, der tilsluttes den  

 offentlige kloakforsyning tidsmæssigt forskudt - eksempelvis 7 måneder inde i  

 den pågældende takstperiode.
 Om det er  

 30-kubikmeter-loftet eller 500-kronersloftet, der bliver det maksimale faste  

 bidrag i den enkelte kommune, afhænger af, hvor stor en kubikmetertakst  

 kommunen opkræver.
 For lave kubikmetertakster  

 vil det være 30-kubikmeter-loftet, der bliver det maksimale faste bidrag,  

 mens  

 det for høje kubikmetertakster vil være 500-kroners-loftet.
 Hvis det faste bidrag  

 beregnes ud fra 30-kubikmeter-loftet, kan den variable kubikmeter-takst,  

 betegnet T, beregnes som:
T=  

    

  

___VAB-tot____  

  

    

 , hvor 30 x S + VF-tot VAB-tot er kommunens samlede  

 indtægt fra vandafledningsbidrag.
 S er antallet af stik.
 VF-tot er det samlede  

 vandforbrug, hvorefter der opkræves vandafledningsbidrag.
 Det faste bidrag pr.  

 spildevandsstik, betegnet F, beregnet som 30-kubikmeter-loftet bliver:
 F = 30 x T.
Hvis dette tal er mindre end  

 500 kr., vil det svare til det maksimale faste bidrag, som kommunen må  

 opkræve.  

 Hvis tallet er større end 500 kr., bliver det maksimale faste bidrag, som  

 kommunen må opkræve, 500 kr.
T skal da korrigeres og beregnes da som:
 T =  

    

  

 VAB-tot - 500 x S.
VF-tot Eksempel:
 En kommune budgetterer med  

 en samlet indtægt fra vandafledningsbidrag (VAB-tot) på 15 mio. kr.
 Kommunen budgetterer med at  

 opkræve vandafledningsbidrag for et samlet vandforbrug (VF-tot) på 1 mio. m  

  

 3  

.
 Antallet af kloakerede  

 ejendomme i kommunen er 5.000, der hver har ét spildevandsstik, dvs. antallet  

 af stik (S) er 5.000.
 Hvis vandafledningsbidraget  

 skulle opkræves efter den hidtil gældende beregningsmetode, dvs. udelukkende  

 som et variabelt bidrag, ville kubikmeter-taksten blive 15 kr.
 Kommunen vælger at opdele  

 vandafledningsbidraget i en fast og en variabel del og ønsker at gøre brug af  

 det lovbestemte loft for det faste bidrag på 30 gange den variable  

 kubikmetertakst.
 Den variable m  

  

 3  

  

 -takst  

 bliver:
 Det faste bidrag pr. stik  

 bliver:
 F = 30 x 13,04 = 391 kr.
 Hvis der i stedet  

 budgetteres med en samlet indtægt fra vandafledningsbidrag (VAB-tot) på 30  

 mio.  

 kr., vil det - hvis hele vandafledningsbidraget opkræves som et variabelt  

 bidrag - give en kubikmeter-takst på 30 kr.
 Ved en opdeling af  

 vandafledningsbidraget i en fast og en variabel del ville det faste bidrag  

 beregnet ud fra 30-kubikmeter-loftet blive:
 Dette tal er imidlertid  

 større end 500 kr., hvorfor det faste bidrag, der kan opkræves pr. stik,  

 bliver  

 500 kr.
Den variable m  

  

 3  

  

 -takst,  

 T, bliver da Da der er tale om maksimale  

 grænser, kan en kommune godt vælge at fastsætte et fast bidrag, der er mindre  

 end 30 gange den variable kubikmetertakst og mindre end 500 kr.
4.2.3.1 Opkrævning af det faste bidrag for  

 ejendomme, der er kontraktligt tilknyttet kloakforsyningen efter lovens § 7 a Det faste bidrag opkræves  

 efter lovens § 2 a, stk. 6, pr. stikledning frem til en ejendoms grundgrænse.
 En ejendom, der tilknyttes  

 kloakforsyningen via et kontraktligt medlemskab efter lovens § 7 a, er i  

 sagens  

 natur ikke fysisk tilsluttet kloakforsyningen via en stikledning.
Det er imidlertid lovens  

 intention at grundejere, der er kontraktligt tilknyttet kloakforsyningen via  

 lovens § 7 a skal ligestilles økonomisk med grundejere, der er direkte  

 tilsluttet det offentlige spildevandsanlæg.
Grundejere, der kontraktligt  

 tilknyttes kloakforsyningen skal således betale tilslutningsbidrag og  

 vandafledningsbidrag på samme måde som grundejere, der er tilsluttet det  

 offentlige spildevandsanlæg via traditionel kloakering.
På denne baggrund skal der,  

 hvis kommunen vælger at opdele vandafledningsbidraget i en fast og en  

 variabel  

 del, også opkræves fast bidrag for de ejendomme, der er kontraktligt  

 tilknyttet  

 kloakforsyningen.
Det faste bidrag skal opkræves med ét fast bidrag for  

 ejendommen, der er kontraktligt tilknyttet kloakforsyningen.
4.2.3.2 Indeksering af den faste del af  

 vandafledningsbidraget Efter lovens § 2 a, stk. 7,  

 skal den øverste grænse på 500 kr. inklusive moms for det faste bidrag  

 indeksreguleres én gang årligt fra lovens ikrafttræden den 1. juni 2000 efter  

 et af Danmarks Statistik udarbejdet reguleringstal baseret på bygge- og  

 anlægsomkostninger.
 For ejendomme, der  

 forudsættes permanent tilsluttet det offentlige spildevandsanlæg, opkræves  

 vandafledningsbidraget efter lovens § 2 a, stk. 11, først, når der foreligger  

 en fysisk tilslutning til det offentlige spildevandsanlæg.
 Såfremt en kommune har ført  

 stikledning frem til grundgrænsen for en ejendom og påbudt ejendommen at  

 tilslutte sig, og dette ikke sker inden for den fastsatte frist, kan der ikke  

 i  

 denne situation opkræves vandafledningsbidrag i et forsøg på at få ejendommen  

 til at efterkomme påbudet.
Kommunen må i stedet  

 håndhæve påbudet om tilslutning efter reglerne i miljøbeskyttelsesloven og  

 spildevandsbekendtgørelsen.
Der henvises endvidere til Miljøstyrelsens  

 vejledning nr. 12 af 1992 "Håndhævelse af miljøbeskyttelsesloven".
 For tilledninger af  

 spildevand m.v., såsom afværgepumpninger m.v., hvor der ikke forudsættes en  

 permanent tilslutning til det offentlige spildevandsanlæg, kan  

 vandafledningsbidraget efter lovens § 2 a, stk. 11, opkræves fra det  

 tidspunkt,  

 hvor afledningen af spildevandet påbegyndes.
 Hvis kommunen har valgt at  

 opdele vandafledningsbidraget i en fast og en variabel del, opkræves den  

 faste  

 del af vandafledningsbidraget fra det tidspunkt, hvor der foreligger en  

 fysisk  

 tilslutning af ejendommen til det offentlige spildevandsanlæg, selvom der  

 ikke  

 har været en faktisk afledning af spildevand fra ejendommen.
Hvis det 100 % variable  

 vandafledningsbidrag eller alternativt den variable del af  

 vandafledningsbidraget beregnes på baggrund af et skøn, jf. afsnit 4.2.2.2  

 opkræves det variable bidrag også fra det tidspunkt, hvor der foreligger  

 fysisk  

 tilslutning.
Hvis det 100 % variable vandafledningsbidrag eller alternativt  

 den  

 variable del af vandafledningsbidraget beregnes på baggrund af et målt  

 forbrug,  

 opkræves bidraget fra den fysiske tilslutning, og når der kan konstateres et  

 vandforbrug på ejendommen.
 Med lov nr. 342 af 17. maj  

 2000 om ændring af lov om betalingsregler for spildevandsanlæg m.v. er lov om  

 betalingsregler for spildevandsanlæg m.v. ændret således, at der gives den  

 enkelte kommune mulighed for konkret at fritage for eller nedsætte  

 vandafledningsbidraget ved tilledning af visse typer vand til det offentlige  

 spildevandsanlæg.
Kommunalbestyrelsen skal ved  

 afgørelse om fritagelse eller nedsættelse træffe en konkret afgørelse, hvor  

 kommunalbestyrelsen blandt andet skal vurdere, om tilledningen af vandet er  

 miljømæssigt optimal.
Det er således ikke tilstrækkeligt, at det af kommunens  

 betalingsvedtægt fremgår, at der gives fritagelse/reduktion ved tilledning af  

 de nedenfor nævnte typer vand.
4.4.1 Fritagelse for eller nedsættelse af  

 vandafledningsbidraget ved tilledning af vand fra afværgepumpninger til det  

 offentlige spildevandsanlæg Efter lovens § 2 b, stk. 1,  

 kan kommunalbestyrelsen i konkrete tilfælde træffe afgørelse om fritagelse  

 eller nedsættelse af vandafledningsbidraget ved tilledning af vand fra  

 afværgepumpninger til det offentlige spildevandsanlæg.
Ved afgørelse om fritagelse eller nedsættelse  

 af vandafledningsbidraget skal kommunalbestyrelsen påse følgende forhold.
Det  

 bemærkes, at der ikke er tale om en prioriteret rækkefølge:
i  

 	  

    

 Tilledning af afværgevandet skal være  

 forbundet med færre omkostninger end tilledning af almindeligt spildevand i  

 	  

    

 Fritagelsen/nedsættelsen er i  

 overensstemmelse med samfundsmæssige og miljømæssige hensyn i  

 	  

    

 Der må ikke være konstateret et direkte  

 forureneransvar efter miljøbeskyttelsesloven eller lov om forurenet jord i  

 	  

    

 Der må ikke være andre alternative  

 vandbehandlingsmetoder, der er billigere og miljømæssigt mere optimale i  

 	  

    

 "Forureneren  

 betaler-princippet" finder anvendelse 4.4.1.1 Færre omkostninger ved tilledning af  

 afværgevandet ? Efter lovens § 2 b, stk. 1,  

 kan fritagelse eller nedsættelse kun ske, når afledning og/eller behandling  

 af  

 vandet fra den konkrete afværgepumpning medfører færre omkostninger for  

 kloakforsyningen end afledning og/eller behandling af almindeligt spildevand.
 Kommunalbestyrelsen skal  

 således foretage en vurdering af de omkostninger, afledningen af vandet fra  

 afværgepumpningen vil give anledning til, og sammenligne disse med et  

 overslag  

 over omkostningerne ved afledning af en tilsvarende mængde  

 "almindeligt"  

 spildevand.
 Hvis kommunalbestyrelsen  

 herefter kommer frem til, at det vil være billigere at aflede afværgevandet  

 end  

 det almindelige spildevand, er den første betingelse for fritagelse eller  

 reduktion tilstede.
4.4.1.2 Samfundsmæssige og miljømæssige hensyn  

 generelt Kommunalbestyrelsen skal ved  

 den konkrete afgørelse også lægge vægt på, om afværgepumpninger foretages af  

 samfundsmæssige og miljømæssige hensyn - herunder for at beskytte  

 grundvandsressourcer og overfladerecipienter.
Hermed menes, at fritagelse  

 eller reduktion kan gives, hvis afværgepumpningen overordnet har et bredt  

 samfundsmæssigt og miljømæssigt gavnligt sigte.
Et eksempel kunne være en  

 amtslig  

 eller kommunal oprydning af en forurenet grund efter jordforureningsloven,  

 hvor  

 forureningen truer grundvandet.
 Private bygherrers  

 økonomiske interesser i forbindelse med byggemodning på forurenede grunde bør  

 således ikke tilgodeses via en fritagelse eller en reduktion af  

 vandafledningsbidraget.
 4.4.1.3 Forureneransvar efter miljøbeskyttelsesloven  

 og lov om forurenet jord m.v.
 Hvis der efter regler i  

 miljøbeskyttelsesloven eller lov nr. 370 af 2. juni 1999 om forurenet jord  

 med  

 senere ændringer er pålagt eller kan pålægges en grundejer et direkte  

 forureneransvar, bør der i overensstemmelse med "forureneren  

 betaler-princippet" ikke ske fritagelse for eller nedsættelse af  

 vandafledningsbidraget, for afværgevandet, der foretages ved den  

 efterfølgende  

 oprensning.
4.4.1.4 Andre alternative vandbehandlings- eller  

 afledningsmetoder ? Kommunalbestyrelsen skal  

 endvidere forud for en afgørelse om fritagelse for eller reduktion af  

 vandafledningsbidraget vurdere, om der er andre vandbehandlings- og/eller  

 afledningsmetoder, der er miljømæssigt mere optimale til at få afledt  

 afværgevandet.
 Hvis vandet eksempelvis er  

 stort set uforurenet, og virksomheden kan opnå tilladelse til at udlede  

 afværgevandet til et nærliggende vandløb, der vil få en bedre vandføring af  

 at  

 få tilført afværgevandet, kan denne løsning være både mere miljømæssigt og  

 økonomisk optimal end at tilføre vandet til det offentlige renseanlæg.
Hvis afværgevandet er  

 forurenet og dermed skal gennemgå en rensning forud for tilførsel til  

 vandmiljøet, skal kommunalbestyrelsen vurdere omkostningerne ved etablering  

 af  

 et vandbehandlingsanlæg i forbindelse med afværgepumpningen i forhold til  

 omkostningerne ved at tillede vandet til renseanlægget.
Hvis det ved  

 vurderingen kan konstateres, at det vil være langt dyrere at etablere et  

 selvstændigt vandbehandlingsanlæg i forbindelse med afværgepumpningen end at  

 tillede vandet til renseanlægget, vil tilledning til renseanlægget være mere  

 økonomisk og i udgangspunktet også mere miljømæssigt optimal.
4.4.1.5 Forureneren betaler-princippet Kommunalbestyrelsen skal ved  

 afgørelse om fritagelse eller nedsættelse for vandafledningsbidraget  

 endvidere  

 påse, at forureneren betaler-princippet finder anvendelse.
 Ved afværgepumpninger  

 oppumpes normalt store vandmængder, der medfører en hydraulisk merbelastning  

 på  

 ledninger og renseanlæg.
Hvis vandet tilledes  

 renseanlæg, vil den hydrauliske merbelastning endvidere alt andet lige  

 medføre  

 en større udledning af stoffer til vandmiljøet.
Den øgede udledning af  

 stoffer  

 til vandmiljøet medfører, at kloakforsyningen får øgede udgifter til den  

 statslige spildevandsafgift.
 For at håndhæve forureneren  

 betaler-princippet skal kommunalbestyrelsen i denne situation som minimum  

 opkræve et vandafledningsbidrag, der svarer til kloakforsyningens øgede  

 udgifter til spildevandsafgift.
 Der vil typisk også være  

 generelt forøgede omkostninger ved at behandle afværgevandet på  

 renseanlægget,  

 og kommunalbestyrelsen skal således foretage et skøn over yderligere  

 omkostninger ved tilledningen af afværgevandet til renseanlægget -  

 eksempelvis  

 udgifter til drift af pumpestationer og renseanlæg - og opkræve et  

 vandafledningsbidrag, der svarer til de omkostninger, tilledningen må antages  

 at give anledning til.
 En fuldstændig fritagelse  

 for vandafledningsbidrag vil kun kunne komme på tale, når afledningen af  

 afværgevandet sker uden om renseanlægget via en separat regnvandsledning,  

 idet  

 omkostningerne, der er forbundet med en sådan afledning vil være meget  

 begrænsede.
4.4.2 Nedsættelse af vandafledningsbidraget ved tilledning  

 af filterskyllevand eller kølevand til det offentlige spildevandsanlæg Efter lovens § 2 b, stk. 2,  

 kan kommunalbestyrelsen i konkrete tilfælde træffe afgørelse om nedsættelse  

 af  

 vandafledningsbidraget ved tilledning af køle- og filterskyllevand til det  

 offentlige spildevandsanlæg.
 Ved afgørelse om nedsættelse  

 af vandafledningsbidraget skal kommunalbestyrelsen påse følgende:
i  

 	  

    

 Tilledning af filterskyllevandet eller  

 kølevandet skal være forbundet med færre omkostninger end tilledning af  

 almindeligt spildevand i  

 	  

    

 Der må ikke være andre alternative  

 vandbehandlingsmetoder, der er billigere og miljømæssigt mere optimale i  

 	  

    

 "Forureneren  

 betaler-princippet" finder anvendelse i  

    

 	  

 Nedsættelsen  

 er i overensstemmelse med miljømæssige hensyn 4.4.2.1 Færre omkostninger ved tilledning af  

 filterskyllevandet eller kølevandet ? Efter lovens § 2 b, stk. 2,  

 kan nedsættelse kun ske, når afledning og/eller behandling af  

 filterskyllevandet eller kølevandet medfører færre omkostninger for  

 kloakforsyningen end afledning og/eller behandling af almindeligt spildevand.
Kommunalbestyrelsen skal  

 således foretage en vurdering af de omkostninger, afledningen af  

 filterskyllevandet eller kølevandet vil give anledning til, og sammenligne  

 disse med et overslag over omkostningerne ved afledning af en tilsvarende  

 mængde "almindeligt" spildevand.
Hvis kommunalbestyrelsen herefter  

 kommer frem til, at det vil være billigere at aflede dette vand end det  

 almindelige spildevand, er den første betingelse for reduktion tilstede.
4.4.2.2 Andre alternative vandbehandlingsmetoder ? Kommunalbestyrelsen skal  

 endvidere forud for en afgørelse om reduktion af vandafledningsbidraget  

 vurdere, om der er andre vandbehandlings- og/eller afledningmetoder, der er  

 miljømæssigt mere optimale til at få afledt filterskyllevandet eller  

 kølevandet.
For køle- og  

 filterskyllevand vil det i mange tilfælde - hvis vandet er tilstrækkeligt  

 rent  

 - være mere miljømæssigt optimalt at udlede vandet direkte til vandmiljøet i  

 stedet for at tillede vandet til renseanlægget.
Hvis et kloakopland er  

 separatkloakeret, kan udledningen ske via den offentlige regnvandsledning.
 Hvis vandværket eller  

 virksomheden i dag er tilsluttet et offentligt fællessystem for  

 filterskyllevandet/kølevandet, kan der ske udtræden af kloakforsyningen efter  

 reglerne i spildevandsbekendtgørelsens kapitel 6 (se hertil afsnit 1.5).
 Endvidere vil etablering af  

 renere teknik til genanvendelse af kølevand også ved større anlæg kunne være  

 rentabelt og mere miljømæssigt optimalt i forhold til tilledning til det  

 offentlige kloaksystem.
4.4.2.3 Forureneren betaler-princippet Kommunalbestyrelsen skal ved  

 afgørelse om nedsættelse for vandafledningsbidraget endvidere påse, at  

 forureneren betaler-princippet finder anvendelse.
 Ved afledning af køle- og  

 filterskyllevand afledes normalt store vandmængder, der medfører en  

 hydraulisk  

 merbelastning på ledninger og renseanlæg.
Hvis vandet tilledes  

 renseanlæg, vil den hydrauliske merbelastning endvidere alt andet lige  

 medføre  

 en større udledning af stoffer til vandmiljøet.
Den øgede udledning af  

 stoffer  

 til vandmiljøet medfører, at kloakforsyningen får øgede udgifter til den  

 statslige spildevandsafgift.
 For at håndhæve forureneren  

 betaler-princippet skal kommunalbestyrelsen i denne situation som minimum  

 opkræve et vandafledningsbidrag, der svarer til kloakforsyningens øgede  

 udgifter til spildevandsafgift.
 Kommunalbestyrelsen skal  

 endvidere foretage et skøn over yderligere omkostninger ved tilledningen af  

 vandet til renseanlægget - eksempelvis udgifter til drift af pumpestationer  

 og  

 renseanlæg - og opkræve et vandafledningsbidrag, der svarer til de  

 omkostninger, tilledningen må antages at give anledning til.
4.4.2.4 Miljømæssige hensyn generelt Ved vurdering af, om der  

 skal ske nedsættelse af vandafledningsbidraget, skal der endvidere lægges  

 vægt  

 på, om der er miljømæssige hensyn, der taler for en nedsættelse af bidraget.  

 Det kunne eksempelvis være, at det stort set uforurenede køle- eller  

 filterskyllevand kan ledes via en separat regnvandsledning til et vandløb,  

 der  

 vil have gavn af at få tilført køle- eller filterskyllevandet.
4.4.3 Fritagelse for eller nedsættelse af  

 vandafledningsbidraget ved tilledning af genanvendt regnvand til det  

 offentlige  

 spildevandsanlæg Efter lov om betalingsregler  

 for spildevandsanlæg m.v. § 2 b, stk. 3, kan kommunalbestyrelsen efter en  

 konkret vurdering træffe afgørelse om fritagelse for eller nedsættelse af  

 vandafledningsbidraget ved tilledning af genanvendt regnvand til det  

 offentlige  

 spildevandsanlæg.
 Dette kan ske, hvis  

 regnvandet opsamles i særlige VA-godkendte anlæg og genanvendes til  

 toiletskyl  

 og tøjvask i overensstemmelse med reglerne i bekendtgørelse nr. 515 af 29.  

 august 1988 om vandkvalitet og tilsyn med vandindvindingsanlæg, som ændret  

 ved  

 bekendtgørelse nr. 694 af 7. juli 2000.
 Fritagelse for eller  

 nedsættelse af vandafledningsbidraget kan særligt komme på tale, når  

 miljømæssige hensyn taler herfor, herunder hvis genanvendelsen af regnvand  

 kan  

 reducere den hydrauliske belastning på kloaksystemet og renseanlægget, eller  

 hvis der i kommmunen er et særligt behov for beskyttelse af  

 grundvandsressourcerne.
 Der er ikke fastsat regler  

 om fradrag i vandafledningsbidraget i tilfælde af brud på en ejendoms  

 vandforsyningsledning.
 Udgangspunktet i lov om  

 betalingsregler for spildevandsanlæg m.v. er, at der skal betales for  

 vandforbruget.
Der er med lov nr. 338 af  

 16. maj 2001 om ændring af lov om afgift af ledningsført vand givet mulighed  

 for at eftergive den del af afgiften, der er forårsaget af brud på  

 vandforsyningsledninger i ejendomme til boligformål.
Der er dog fastsat et  

 mindsteforbrug,  

 hvorefter der skal betales afgift.
Det er en forudsætning, at ledningsbruddet  

 ikke skyldes, at forbrugeren har handlet forsætligt eller groft uagtsomt, og  

 at  

 der er udøvet rimelige foranstaltninger for at stoppe ledningsbruddet.
Det er  

 endvidere en forudsætning for eftergivelsen, at vandværket afstår fra at  

 opkræve vandprisen til vandværket.
Da der således som følge af ændringen i  

 lov  

 om afgift af ledningsført vand kan ske en korrektion af det vandforbrug, som  

 anvendes til beregning af vandprisen til vandværket og vandafgiften, er det  

 Miljøstyrelsens holdning, at vandforbruget, der ligger til grund for  

 beregning  

 af vandafledningsbidraget, skal korrigeres tilsvarende.
Det er en  

 forudsætning,  

 at vandet ikke er tilledt kloakken.
Da man som det  

 altovervejende udgangspunkt skal betale for det vand, der tilledes kloakken,  

 er  

 det endvidere Miljøstyrelsens holdning, at kommunerne efter en konkret  

 vurdering har mulighed for at reducere vandafledningsbidraget i andre  

 tilfælde  

 og udover hvad der svarer til den vandmængde, der kan gives fritagelse for  

 efter lov om afgift af ledningsført vand.
Det er en forudsætning, at der er  

 dokumentation for ledningsbrud samt dokumentation for, at vandet ikke er  

 tilledt kloakken.
 Kommunens vedtagelser  

 omkring reduktion i vandafledningsbidraget i forbindelse med ledningsbrud bør  

 indsættes i kommunens betalingsvedtægt.
4.6.1 Opkrævning Der er ikke i loven fastsat  

 nærmere regler om den praktiske opkrævning af bidrag - herunder hvordan  

 bidragene skal opkræves og hvem der forestår opkrævningen.
Det er således  

 overladt til den enkelte kommunalbestyrelse at fastsætte nærmere regler  

 herfor  

 i betalingsvedtægten.
4.6.2 Takstperiode For at sikre at der bliver  

 afregnet efter målt forbrug til den korrekte pris, anbefales det, at  

 kommunalbestyrelsen fastsætter en takstperiode, der er sammenfaldende med  

 aflæsningsperioden for vandmåleren.
Taksten pr. kubikmeter for én  

 takstperiode  

 skal fortsat fastlægges i forbindelse med den årlige budgetlægning.
Vandafledningsbidraget er  

 som udgangspunkt et årligt bidrag, fordi det i modsætning til  

 tilslutningsbidraget er løbende og normalt opkræves på årlig basis.
Dette  

 hindrer imidlertid ikke, at kommunen i en overgangsperiode vælger at opkræve  

 vandafledningsbidraget for en kortere eller længere periode end et år.  

 Kommunen  

 kan, når en ejendom kloakeres og ibrugtages, eksempelvis i midten af året,  

 opkræve både den faste og den variable del af vandafledningsbidraget for en  

 kortere periode.
Selvom en opkrævningsperiode  

 vedrører (er udstrakt over) flere takstperioder, skal der ved opkrævningen  

 anvendes de for de enkelte takstår gældende takster.
Dette betyder, at der  

 ikke  

 kan afregnes på baggrund af gennemsnitspriser, der fremkommer som et  

 gennemsnit  

 af flere takstperioders fastsatte takster.
Den afledte vandmængde skal  

 således  

 afregnes på baggrund af den fastsatte m3-takst i henhold til takstbladet for  

 det pågældende år og det målte vandforbrug inden for perioden.
Hvis der ikke  

 foreligger en aflæsning på skæringsdatoen mellem to takstperioder, fastsættes  

 vandforbruget for hver takstperiode forholdsmæssigt, uanset at der på  

 ejendommen er et svingende vandforbrug.
4.6.3 Indhentning af målerdata Efter lovens § 7 b er alle  

 tilsluttede og tilknyttede brugere af den offentlige kloakforsyning, som  

 betaler efter målt forbrug, forpligtet til at medvirke til aflæsning af  

 vandmålere og til at videregive oplysningerne om vandforbruget (herefter  

 målerdata) til kloakforsyningen.
Hvis ikke ejeren ønsker at medvirke  

 til aflæsning af vandmåleren, kan kloakforsyningen efter lovens § 7 b, stk.  

 1,  

 fastsætte et skønnet realistisk forbrug for ejendommen.
Det skønnede forbrug  

 må  

 dog ikke for en boligenhed overstige 600 m  

  

 3  

  

 pr. år.
4.6.4 Stamdata Almene og ikke almene  

 vandforsyninger samt grundejere med egen vandindvinding skal efter lovens § 7  

 b, stk. 2, én gang årligt udlevere oplysninger til kommunalbestyrelsen om  

 eventuelt skift og justering af vandmålere (stamoplysninger) inden for det  

 sidste kalenderår.
De almene og ikke almene  

 vandforsyninger kan efter lovens § 7 b, stk. 3, opkræve et  

 administrationsbidrag for udlevering af oplysningerne.
Det forventes, at  

 Vandforsyningsorganisationerne og Kommunernes Landsforening udarbejder en  

 vejledning til kommunerne og vandforsyningsorganisationerne om, hvilke  

 udgifter  

 der kan medtages ved beregning af dette administrationsbidrag.
 Indtil denne vejledning er  

 udarbejdet, skal administrationsbidraget i forbindelse med udlevering af  

 målerdata i tilfælde af manglende enighed omkring bidragsberegningen,  

 beregnes  

 efter den metode, der er fastlagt i bekendtgørelse nr. 533 af 28. juni 1995  

 som  

 ændret ved bekendtgørelse nr. 836 af 12. november 1999 om kommuners og  

 amtskommuners udførelse af opgaver for andre offentlige myndigheder.
 I de tilfælde, hvor en  

 kloakforsyning og en vandforsyning har indgået en aftale om bidrag for  

 udlevering af stamdata, vil denne fortsat finde anvendelse.
Det primære redskab til at  

 regulere tilledning af stoffer, herunder tungmetaller og miljøfremmede  

 stoffer,  

 til det offentlige spildevandsanlæg er miljøbeskyttelseslovens og  

 spildevandsbekendtgørelsens regler om tilslutningstilladelser og de  

 tilslutningsvilkår, der kan meddeles i disse tilladelser.
Herudover skal det  

 kommunale miljøtilsyn medvirke til en regulering af sådanne tilledninger.  

 Udgangspunktet for en virksomheds tilledning af spildevand er altid  

 princippet  

 om anvendelse af den bedste, tilgængelige teknik og renere teknologi i  

 overensstemmelse med miljøbeskyttelseslovens regler.
 Spørgsmålet om betaling af  

 særbidrag er derfor særligt aktuelt i de situationer, hvor en virksomhed på  

 trods af anvendelse af den bedste, tilgængelige teknik eller renere teknologi  

 alligevel tilleder stoffer, der kan medføre ekstra omkostninger i forbindelse  

 med spildevandshåndteringen.
 Ejendomme, der tilleder  

 særligt forurenet spildevand til det offentlige spildevandsanlæg, skal efter  

 lovens § 2 a, stk. 8, pålignes særbidrag, såfremt tilledningen giver  

 anledning  

 til særlige foranstaltninger i forbindelse med anlæggets etablering og drift.
Lovens § 2 a, stk. 8,  

 fastsætter ikke efter hvilke kriterier, der skal opkræves særbidrag, men  

 kommunalbestyrelsen skal dog påse forureneren betaler-princippet.
Lovens  

 grundlæggende betingelser for at opkræve særbidrag er, at der skal være tale  

 om  

 særligt forurenet spildevand, og at behandlingen af det særligt forurenede  

 spildevand giver anledning til særlige foranstaltninger i forbindelse med det  

 offentlige spildevandsanlægs etablering og drift.
Her tænkes særligt på øgede  

 omkostninger for de kommunale renseanlæg.
 Ved særligt forurenet  

 spildevand forstås spildevand med et højere forureningsindhold end i  

 husspildevand.
 At det særligt forurenede  

 spildevand skal være årsag til særlige foranstaltninger i forbindelse med  

 spildevandsanlæggets etablering og drift betyder, at et særbidrag skal  

 fastsættes ud fra de ekstra omkostninger, behandlingen af det pågældende  

 spildevand  

 medfører i spildevandsanlægget.
I visse situationer vil det  

 være nødvendigt at basere særbidraget på et vist skøn over meromkostningerne  

 ved behandling af det særligt forurenede spildevand.
Det er således ikke  

 meningen, at særbidraget skal være baseret på en fuldstændig præcis opgørelse  

 over omkostningerne, men bidraget skal dog skønsmæssigt svare til  

 kloakforsyningens meromkostninger ved behandling af det særligt forurenede  

 spildevand.
Ved fastsættelse af  

 særbidrag bør det endvidere medinddrages, at det forhold, der er mellem de  

 forskellige stoffer i spildevand, er af afgørende betydning for et  

 renseanlægs  

 drift.
Der vil ofte være en driftsmæssig fordel i, at spildevand med et højt  

 organisk indhold tilledes renseanlægget i forbindelse med kvælstoffjernelse.  

 Det vil i disse tilfælde ikke være rimeligt at søge en sådan tilledning  

 reduceret via anvendelse af det økonomiske instrument, særbidraget udgør,  

 hvis  

 det fører til et indkøb af andre organiske stoffer for at fjerne kvælstof.
I  

 disse tilfælde skal kommunalbestyrelsen således ikke opkræve særbidrag.
 Der skal inden for den  

 enkelte kommune anvendes samme princip for beregning af særbidrag, uanset  

 hvilket af kommunens renseanlæg spildevandet tilledes, og uanset eventuelle  

 forskelle i omkostningerne fra anlæg til anlæg ved behandling af det særligt  

 forurenede spildevand.
 Lovens § 2 a, stk. 8, giver  

 også mulighed for opkrævning af særbidrag for tilledning af tungmetaller og  

 miljøfremmede stoffer.
 I det omfang, der kan  

 sandsynliggøres ekstra omkostninger forbundet med håndteringen af spildevand,  

 der indeholder tungmetaller og miljøfremmede stoffer, har kommunerne således  

 mulighed for opkrævning af særbidrag.
 Der bør ved beregningen af  

 særbidrag ikke alene medtages direkte dokumenterede ekstraomkostninger til  

 spildevandsrensningen, men også de nødvendige udgifter, som det kan være  

 svært  

 at dokumentere konkret, som f.eks. øgede omkostninger ved håndtering og  

 bortskaffelse af slam, reduceret kapacitet og renseeffekt på renseanlægget,  

 ekstra prøveudtagning og analyser.
Da der gennem  

 særbidragsordningen alene kan opkræves bidrag for afledning af særligt  

 forurenet spildevand, kan der ikke opkræves særbidrag til at dække  

 omkostninger  

 til f.eks. den fornødne hydrauliske kapacitet.
Kommunen skal således have en  

 hydraulisk kapacitet svarende til den kapacitet, der ville være nødvendig for  

 at behandle den pågældende spildevandsmængde, hvis spildevandet ikke var mere  

 forurenet end almindeligt husspildevand.
Kommunen er dog kun forpligtet til  

 at  

 modtage de spildevands- og stofmængder, der er fastsat i spildevandsplanen  

 og/eller er angivet i virksomhedens tilslutningstilladelse.
Kommunen kan i virksomhedens  

 tilslutningstilladelse kræve udligning af både vandmængde og stofmængde over  

 døgnet, således at tilledningen sker jævnt over døgnet.
Der kan derimod ikke  

 stilles krav om, at hele tilledningen sker f.eks. om natten, ligesom der ikke  

 kan stilles krav om udligning over ugen.
Hvis kommunalbestyrelsen  

 vurderer, at der tilledes særligt forurenet spildevand, der medfører  

 ekstraomkostninger for kloakforsyningen, således at der skal opkræves  

 særbidrag,  

 skal kriterierne for opkrævningen af bidraget fastlægges i kommunens  

 betalingsvedtægt.
Dette kan ske ved angivelse af en formel, der indeholder de  

 parametre, der giver anledning til udgifter i forbindelse med  

 spildevandsrensningen.
Omkostningerne kan også opgøres uden anvendelse af en  

 egentlig formel, men ved en skønsmæssig opgørelse over omkostningerne.
 De elementer, der indgår ved  

 opgørelsen skal fremgå af vedtægten, idet der ikke er tale om et frit skøn.
 For at sikre at veje,  

 pladser og lignende bidrager til de offentlige spildevandsanlæg i lighed med  

 de  

 øvrige tilsluttede brugere, er der i lovens § 2 a, stk. 9-10, indført  

 bestemmelser om betaling af vejbidrag.
Der betales ikke  

 tilslutningsbidrag for vejarealer men alene årlige vejbidrag.
Der betales  

 ikke  

 vandafledningsbidrag ved siden af vejbidraget.
 Vejene er opdelt efter  

 ejerforhold for at skabe grundlag for en enkel administration.
 Opkrævning af vejbidrag er  

 aktuelt i de tilfælde, hvor afstrømningen fra vejarealet er tilsluttet  

 offentligt spildevandsanlæg og dermed er medtaget i spildevandsplanen.
For stats- og amtskommunale  

 veje beregnes der efter lovens § 2 a, stk. 9, et årligt vejbidrag efter en  

 vandmængde på 0,12 m  

  

 3  

  

 vand pr. m  

  

 2  

  

 matrikulært areal,  

 hvorfra spildevandet tilledes det offentlige spildevandsanlæg.
Bestemmelsen  

 skal forstås således, at det er det matrikulære areal for den vejstrækning,  

 der  

 er tilsluttet det offentlige spildevandsanlæg, der indgår i beregningen.
Der  

 vil  

 derfor i beregningen indgå arealer, som ikke eller kun delvist afvander til  

 det  

 offentlige spildevandsanlæg.
Bidraget beregnes ud fra den  

 samme kubikmetertakst, som gælder for vandafledningsbidraget.
Hvis  

 kommunalbestyrelsen har valgt at opdele vandafledningsbidraget i en fast og  

 en  

 variabel del, betales alene den variable del af vandafledningsbidraget.  

 Stats-  

 og amtsveje betaler således ikke den faste del af vandafledningsbidraget.
For kommunale veje og  

 private fællesveje skal kommunen efter lovens § 2 a, stk. 10, betale et  

 årligt  

 bidrag til kloakforsyningen på højst 8 pct. af udgifterne til  

 kloakledningsanlæggene.
Ud over almindelige kloakledninger, pumpestationer  

 m.v.  

 medregnes til sådanne anlæg også forsinkelsesbassiner, overløbsbygværker og  

 anlæg til rensning af regnvand.
Det antages normalt, at  

 tilledningen af vejvand til kloakkerne indebærer en forøgelse af  

 anlægsudgifterne til kloakledningerne på op til 8 pct.
Det er således alene  

 anlægsudgifterne til kloakledningsanlæggene, der indgår i beregningen af  

 vejbidraget.
Det er imidlertid forskelligt fra kommune til kommune, om  

 udgifter  

 til renovering af kloakker opføres på anlægs- eller driftsregnskabet.
Hvis  

 kommunen vurderer, at der på driftsregnskabet er medregnet  

 renoveringsudgifter,  

 der har mere karakter af anlægsudgifter, har kommunen mulighed for at  

 omkontere  

 disse til anlægsregnskabet, således at de indgår i beregningen af  

 vejbidraget.
Den enkelte  

 kommunalbestyrelse må fastsætte procentsatsen på baggrund af et skøn over  

 andelen af vejarealer, der tilsluttes kloakforsyningen.
For en typisk  

 bykommune, hvor afvanding af veje i overvejende grad sker til det offentlige  

 spildevandsanlæg, vil procentsatsen således være større end for en typisk  

 landkommune, hvor afvanding i højere grad sker til f.eks. vejgrøfter.
 Procentsatsen skal fremgå af  

 kommunens betalingsvedtægt.
 Det årlige bidrag skal hvert  

 år beregnes på baggrund af de faktiske anlægsudgifter til kloakledningsanlæg  

 det pågældende år.
 Lovens § 5 indeholder betalingsregler  

 for private spildevandsanlæg, der tilsluttes eller er tilsluttet et  

 offentligt  

 spildevandsanlæg, mens lovens § 6 indeholder betalingsregler for private  

 spildevandsanlæg, der overtages som offentlige anlæg.
Bestemmelsen i lovens § 5 om  

 tilslutning af private spildevandsanlæg til offentligt spildevandsanlæg  

 regulerer ikke den almindelige situation inden for offentligt kloakopland,  

 hvor  

 grundejeren tilslutter sig den offentlige kloak, når kommunen har ført stik  

 frem til grundgrænsen.
I disse tilfælde gælder de almindelige regler for  

 offentlig kloakering, jf. afsnit 1.6, og bidragsbetaling, jf. kapitlerne 4 og  

 5. Lovens § 5 regulerer således alene den situation, hvor der etableres  

 private  

 spildevandsanlæg uden for grundgrænsen (eller evt. på fremmed grund).
 Udgifterne til udførelse,  

 drift og vedligeholdelse af private spildevandsanlæg påhviler den eller de  

 ejendomme, der er tilsluttet det pågældende anlæg.
 Et privat spildevandsanlæg  

 kan være et anlæg, hvor kun én ejer er ansvarlig for anlægget, og det kan  

 være  

 fælles privat, dvs. at flere ejere er ansvarlige.
Når flere ejendomme skal  

 tilsluttes et fælles privat spildevandsanlæg, skal der efter  

 spildevandsbekendtgørelsens § 5, stk. 3, oprettes et spildevandslaug, der  

 varetager etablering, drift og vedligeholdelse af anlægget.
Spildevandslauget  

 skal endvidere udarbejde vedtægter for spildevandsanlægget, der bl.a. skal  

 indeholde en udgiftsfordeling på de berørte ejendomme.
De endelige vedtægter  

 tinglyses på de tilsluttede ejendomme.
Hvis der opstår uenighed  

 mellem interessenterne om fordelingen af udgifterne, er det  

 kommunalbestyrelsen, der afgør udgiftsfordelingen jf. lovens § 5, stk. 2.  

 Dette  

 kan f.eks. være tilfældet, hvis der skal foretages en renovering af et privat  

 spildevandsanlæg, og spildevandslaugets vedtægter ikke indeholder  

 bestemmelser  

 om fordeling af udgifter hertil.
I disse tilfælde vil det være naturligt, at  

 kommunalbestyrelsen lægger principperne i kommunens betalingsvedtægt til  

 grund  

 for udgiftsfordelingen.
 Et privat eller fælles  

 privat spildevandsanlæg kan efter aftale mellem grundejeren eller  

 spildevandslauget og kommunalbestyrelsen tilsluttes et offentligt  

 spildevandsanlæg uden en offentlig overtagelse af det fælles private anlæg,  

 f.eks. således, at det private detailkloakanlæg tilsluttes kommunens  

 hovedledning og renseanlæg.
Kommunalbestyrelsen kan ikke  

 alene beslutte, at et privat spildevandsanlæg skal tilsluttes et offentligt  

 spildevandsanlæg.
Dette kan således kun ske, hvis der er enighed mellem  

 kommunalbestyrelsen og ejerne af det private spildevandsanlæg.
 Som det fremgår af lovens §  

 5, stk. 3, fastsætter kommunalbestyrelsen i forbindelse med aftalen om  

 tilslutning et bidrag for tilslutningen, som fordeles på de berørte  

 ejendomme.
7.2.1 Hvordan fastsættes bidraget for tilslutningen? Bidraget for tilslutningen  

 fastsættes i overensstemmelse med lovens § 2. Hermed menes, at bidragets  

 størrelse ikke nødvendigvis skal svare til standardtilslutningsbidraget, men  

 bidragets størrelse bør fastsættes således, at ejerne af det private  

 spildevandsanlæg  

 ikke stilles økonomisk anderledes end kloakforsyningens øvrige brugere.
Bidragets størrelse bør  

 således afpasses størrelsen af de udgifter, som påføres ejerne af det private  

 spildevandsanlæg, dvs. både etableringsudgifter samt fremtidige drifts- og  

 vedligeholdelsesudgifter.
Der bør således også tages hensyn til, at  

 tilsluttede  

 ejendomme efter tilslutningen betaler vandafledningsbidrag på lige fod med  

 ejendomme, der direkte er tilsluttet et offentligt spildevandsanlæg, jf.  

 afsnit  

 7.2.2.
 Bidraget for tilslutningen  

 bør ikke overstige standardtilslutningsbidraget, da ejerne af det private  

 spildevandsanlæg derved stilles ringere end øvrige ejendomme, der er  

 tilsluttet  

 kloakforsyningen.
Når kommunalbestyrelsen  

 fastsætter bidraget for tilslutningen, bør der tages hensyn til, om det er  

 aftalt, at anlægget senere skal overtages som offentligt anlæg, og i givet  

 fald  

 hvor længe efter tilslutningen, det skal overtages.
Kommunalbestyrelsen skal  

 herunder være opmærksom på, at der ikke kan opkræves tilslutningsbidrag i  

 forbindelse med overtagelsen, når det private spildevandsanlæg i forvejen er  

 tilsluttet et offentligt spildevandsanlæg.
Se nærmere herom i afsnit 7.3.
Hvis et privat udført  

 spildevandsanlæg skal overtages som offentligt umiddelbart efter  

 etableringen,  

 betragtes tilslutning og overtagelse som ét hele.
Se nærmere herom i afsnit  

 7.3.1.
 Da kommunens  

 spildevandsplanlægning bør være langsigtet, bør der ikke opstå den situation,  

 at kommunen efter en kortere årrække overtager et privat spildevandsanlæg,  

 uden  

 at overtagelsen var planlagt, da anlægget blev etableret.
7.2.2 Vandafledningsbidrag Fra den eller de ejendomme,  

 der omfattes af tilslutningsaftalen mellem det private spildevandsanlæg og  

 kommunalbestyrelsen, opkræves der, jf. lovens § 5, stk. 4,  

 vandafledningsbidrag  

 efter reglerne i lovens § 2 a, dvs. at der efter tilslutningen betales det  

 samme vandafledningsbidrag, som ejendomme, der er tilsluttet et offentligt  

 spildevandsanlæg direkte.
Hvis kommunalbestyrelsen har valgt at opdele  

 vandafledningsbidraget i en fast og en variabel del, betales der, jf. afsnit  

 4.3.6, et fast bidrag pr. stik frem til den enkelte ejendoms grundgrænse,  

 selvom stikledningerne er private.
 Det er kommunalbestyrelsen,  

 der afgør, om den ønsker at overtage et privat spildevandsanlæg.
 Offentlig overtagelse af et  

 privat spildevandsanlæg betyder, at ansvaret for driften og vedligeholdelsen  

 af  

 anlægget og udgifterne herved fremover påhviler den offentlige  

 kloakforsyning.
 Offentlig overtagelse af et  

 privat spildevandsanlæg betragtes ikke som en ekspropriation, men skal ske  

 ved,  

 at anlægget inddrages under offentligt kloakopland i kommunens  

 spildevandsplan.  

 Anlægget betragtes som offentligt, når der er sket en formel overtagelse,  

 dvs.  

 når anlægget er inddraget under offentligt kloakopland i spildevandsplanen,  

 og  

 når der foreligger en aftale eller en forvaltningsretlig afgørelse, der  

 indeholder en økonomisk afregning.
 Når et privat  

 spildevandsanlæg er overtaget som offentligt, skal spildevands-lauget og  

 dettes  

 vedtægter ophæves.
 For regnvandsledninger i  

 stats- og amtsveje, som alene tjener vejens afvandingsforhold, er det  

 praksis,  

 at der ikke uden forudgående forhandling med vejmyndigheden træffes afgørelse  

 om offentlig overtagelse af ledningen.
Betalingsforholdene vil være  

 forskellige, alt efter om der overtages et gammelt, eventuelt afskrevet  

 anlæg,  

 eller et helt nyt anlæg udført i forbindelse med en byggemodning.
Tilsvarende  

 vil betalingsforholdene i forbindelse med offentlig overtagelse af et  

 eksisterende privat spildevandsanlæg være forskellige afhængigt af om  

 anlægget,  

 der overtages, i forvejen er tilsluttet et offentligt spildevandsanlæg.
Se  

 afsnittene 7.3.1 og 7.3.2.
 Af lovens § 6 fremgår, at  

 der i forbindelse med overtagelse af anlægget skal betales tilslutningsbidrag  

 efter reglerne om standardtilslutningsbidrag i lovens § 2, og at der ydes  

 ejerne godtgørelse for anlæggets værdi.
Det fremgår imidlertid af  

 lovens § 2, stk. 1, at der ikke kan opkræves tilslutningsbidrag fra  

 ejendomme,  

 der er tilsluttet eller er pålignet tilslutningsbidrag til et offentligt  

 spildevandsanlæg.
Ved offentlig overtagelse af et privat spildevandsanlæg kan  

 der således opkræves tilslutningsbidrag, hvis det private spildevandsanlæg  

 ikke  

 i forvejen er tilsluttet et offentligt spildevandsanlæg, dvs. hvis  

 spildevandsanlægget har egen udledning, nedsivning eller anden afledning,  

 mens  

 der ikke kan opkræves tilslutningsbidrag for et anlæg, der i forvejen er  

 tilsluttet et offentligt spildevandsanlæg, f.eks. hvis et privat  

 detailledningsanlæg er tilsluttet kommunens hovedledning og renseanlæg.
Hvis  

 et  

 privat udført spildevandsanlæg skal overtages som offentligt umiddelbart  

 efter  

 etableringen, betragtes tilslutning og overtagelse som ét hele.
Se herom i  

 afsnit 7.3.1.
7.3.1 Nye private spildevandsanlæg Udførelse af private  

 byggemodninger, herunder etablering af private spildevandsanlæg, kræver  

 kommunalbestyrelsens tilladelse.
Hvis det ved tilladelsen til  

 etableringen af det private spildevandsanlæg er meningen, at et sådant privat  

 udført kloakanlæg efter udførelsen skal overtages af kommunen, betragtes  

 tilslutning og overtagelse som ét hele.
Forinden anlægget udføres, skal der  

 være truffet aftale mellem kommunalbestyrelsen og den, der lader anlægget  

 udføre, om den økonomiske afregning, der skal finde sted ved kommunens  

 overtagelse af anlægget - herunder aftale om tilslutningsbidrag og eventuel  

 godtgørelse for anlæggets værdi.
7.3.2 Eksisterende private spildevandsanlæg Såfremt et område med gamle  

 private spildevandsanlæg inddrages i den offentlige kloakforsyning, skal  

 kommunalbestyrelsen sikre sig, at spildevandsplanen opfyldes, og at der sker  

 den nødvendige modernisering af spildevandsanlægget og en i øvrigt  

 miljømæssig  

 forsvarlig spildevandsafledning.
Ved offentlig overtagelse af private  

 spildevandsanlæg, der ikke i forvejen er tilsluttet det offentlige  

 spildevandsanlæg, opkræves efter lovens § 6, stk. 1, et tilslutningsbidrag,  

 jf.  

 lovens § 2, dvs. det sædvanlige standardtilslutningsbidrag.
Der kan dog blive  

 tale om en kompensation for anlæggets værdi, hvis anlæggets stand tilskriver  

 det.
 I praksis er overtagelsen  

 ofte blevet ordnet således, at godtgørelse for anlæggets værdi er blevet ydet  

 i  

 form af en reduktion i det tilslutningsbidrag, der efter lovens § 6, stk. 1,  

 skal opkræves som led i den pågældende ejendoms inddragelse under den  

 offentlige  

 kloakforsyning.
 For anlæg, der i forvejen er  

 tilsluttet et offentligt spildevandsanlæg, kan der som beskrevet oven for  

 ikke  

 opkræves tilslutningsbidrag, men der kan uafhængigt heraf blive tale om  

 godtgørelse for anlæggets værdi, hvis anlæggets stand tilskriver det.
Fastsættelse af anlæggets  

 værdi er i almindelighed blevet beregnet efter en procentvis afskrivning.  

 Afskrivningsperioden er sædvanligvis blevet fastsat til 20 år, således at der  

 ikke er ydet godtgørelse, hvis anlægget var mere end 20 år gammelt.
Hvis det  

 private spildevandsanlæg er blevet renoveret, således at anlægget reelt  

 repræsenterer en højere værdi, bør der dog tages højde herfor ved  

 fastsættelse  

 af godtgørelsen.
 I mangel af enighed afgøres  

 spørgsmål om godtgørelse af taksationsmyndigheden, jf. lovens § 6, stk. 2.
 Efter overtagelsen er  

 ejendommene ligestillede med øvrige tilsluttede ejendomme, og de skal derfor  

 betale det årlige vandafledningsbidrag på lige fod med disse. jf. lovens § 6,  

 stk. 3.
 Kommunalbestyrelsen kan  

 indføre én eller flere tømningsordninger for hele eller dele af kommunen i  

 overensstemmelse med reglerne i spildevandsbekendtgørelsens kapitel 15.
Der kan indføres  

 tømningsordninger for såvel slam fra bundfældningstanke som spildevand eller  

 humane affaldsprodukter fra samletanke.
Endvidere kan der indføres  

 tømningsordning for andre typer afløbsinstallationer, herunder særligt  

 fedtudskillere og sandfang.
Når kommunalbestyrelsen har  

 indført en tømningsordning, er den obligatorisk for alle ejendomme inden for  

 området.
For humane affaldsprodukter og visse typer spildevand, der er  

 opsamlet  

 i samletank efter reglerne i spildevandsbekendtgørelsens kapitel 14, er  

 tømningsordningen dog ikke obligatorisk, når der er opnået tilladelse til  

 alternativ slutdisponering og genanvendelse.
 Hvis kommunalbestyrelsen har  

 indført en tømningsordning, kan den efter lovens § 1, stk. 3 opkræve bidrag  

 til  

 dækning af udgifterne forbundet hermed.
En obligatorisk  

 tømningsordning skal økonomisk hvile i sig selv.
Det vil sige, at de bidrag,  

 der  

 opkræves hos brugerne af ordningen, skal svare til de omkostninger, der er  

 forbundet med etablering og drift af den pågældende ordning.
En  

 tømningsordning  

 for bundfældningstanke og en tømningsordning for samletanke skal således hver  

 for sig hvile i sig selv.
Der kan opkræves såvel  

 anlægs- som driftsbidrag til en tømningsordning.
Anlægsbidrag finansierer de  

 anlægsudgifter, der er forbundet med den pågældende tømningsordning, ligesom  

 driftsbidrag finansierer de driftsudgifter, der er forbundet med ordningen.
Anlægsbidrag kan kun  

 opkræves, hvis kommunen kan dokumentere, at der til brug for  

 tømningsordningen  

 er foretaget anlægsinvesteringer.
Der kan således kun opkræves anlægsbidrag  

 til  

 finansiering af investeringer i renseanlæg i det omfang, der etableres  

 særlige  

 modtageanlæg, eller hvis et renseanlæg udbygges med ekstra kapacitet til  

 behandling af produktet fra den pågældende tømningsordning, alternativt at  

 der  

 ved nyopførelse af et renseanlæg afsættes kapacitet til behandling af  

 produktet  

 fra tømningsordningen.
Anlægsbidrag kan endvidere opkræves til finansiering  

 af  

 køb af slamsuger.
 Det anbefales at opkræve  

 bidrag til dækning af en tømningsordnings anlægsinvesteringer som årlige  

 bidrag  

 over en årrække, men anlægsbidraget kan også opkræves som et engangsbidrag.  

 Det  

 vil dog være mest hensigtsmæssigt at opkræve bidragene som årlige bidrag,  

 således at kommunen ikke kommer i den situation, at der til tømningsordningen  

 er opkrævet anlægsbidrag svarende til mere end der er afskrevet, i tilfælde  

 af  

 at de berørte ejendomme senere kloakeres.
Driftsbidraget opkræves som  

 et årligt bidrag og dækker udgifter til afhentning og behandling, herunder de  

 udgifter til drift af renseanlæg, der kan henføres til den pågældende  

 tømningsordning.
Endvidere kan der i driftsbidraget indregnes udgifter til  

 tømningsordningens  

 administration.
Fastsættelse af bidrag til  

 en tømningsordning skal - for at leve op til hvile i sig selv princippet -  

 ske  

 ud fra en konkret vurdering af hvilke udgifter, der er forbundet med den  

 pågældende tømningsordning, og der kan således ikke blot opkræves et bidrag  

 svarende til kloakforsyningens vandafledningsbidrag.
Opgørelsen af den del af  

 et renseanlægs anlægs- og driftsudgifter, der kan henføres til en  

 tømningsordning vil dog normalt være baseret på et skøn, men der skal være  

 tale  

 om et realistisk skøn over tømningsordningens andel af udgifterne.
 Såfremt det til  

 tømningsordningen indkøbte materiel, f.eks. en slamsuger, eventuelt anvendes  

 til formål, der er tømningsordningen uvedkommende, skal der ved fastsættelse  

 af  

 tømningsordningens bidrag ske en fordeling af udgifterne til det indkøbte, ud  

 fra et skøn over, hvor meget det indkøbte materiel anvendes i forbindelse med  

 tømningsordningen.
Hvis der er opkrævet  

 anlægsbidrag til dækning af anlægsinvesteringer, der er forbundet med en  

 tømningsordning, må det normalt antages, at disse anlægsinvesteringer er  

 afskrevet på tidspunktet for kloakering af ejendommene, da kommunens  

 planlægning bør være langsigtet.
Der bør derfor som udgangspunkt ikke ske  

 tilbagebetaling af en del af et eventuelt opkrævet anlægsbidrag, hvis dette  

 er  

 opkrævet som et engangsbidrag.
Der kan dog opstå den  

 situation, at anlæg, som en tømningsordning har finansieret, anvendes til  

 andre  

 formål, efter at de pågældende ejendomme er kloakeret, og at  

 tømningsordningen  

 derfor økonomisk kan godskrives restværdien af anlæggene.
F.eks. kan der i  

 forbindelse med en tømningsordnings indførelse være afsat kapacitet på  

 renseanlægget til behandling af slam fra bundfældningstanke henholdsvis  

 spildevand fra samletanke, og tømningsordningen kan i den anledning have  

 opkrævet et engangsbidrag hos de berørte ejendomme til finansiering af den  

 anlægskapacitet, der er reserveret til tømningsordningen.
 Hvis kloakforsyningen i  

 forbindelse med kloakering gør brug af den kapacitet, der bliver tilovers, må  

 kloakforsyningen således "købe" denne kapacitet af  

 tømningsordningen.  

 I så tilfælde skal beløbet fordeles og tilbagebetales til de berørte  

 ejendomme.
Beløbet, der tilbagebetales,  

 vil således svare til den endnu ikke afskrevne anlægsinvestering.
Dette  

 begrundes med, at tømningsordningen ellers ikke kan hvile i sig selv.
Derimod  

 vil der ikke være grundlag for at tilbagebetale et beløb svarende til  

 restværdien af anlæg, der i tilfælde af kloakering ikke kan anvendes til  

 andre  

 formål, f.eks. et modtageanlæg.
8.2.1 Tilbagebetaling af bidrag til en  

 tømningsordning ved indgåelse af kontraktligt medlemskab af kloakforsyningen Hvis en ejendom med  

 bundfældningstank indgår kontraktligt medlemskab af kloakforsyningen efter  

 lovens § 7 a og dermed i betalingsmæssig henseende inddrages under  

 kloakforsyningen, kan der gøres de samme betragtninger, som hvis en ejendom  

 kloakeres.
I disse tilfælde vil det være kloakforsyningen, der er ansvarlig  

 for  

 tømning af bundfældningstanken, jf. lovens § 7 a, stk. 5. Forpligtelsen til  

 at  

 være med i en eventuel tømningsordning ophører dermed for ejendommens ejer.
I  

 forholdet mellem ejendommens ejer og tømningsordningen gælder der således de  

 samme tilbagebetalingsprincipper, som hvis en ejendom kloakeres.
Der må  

 herefter foretages økonomisk afregning mellem tømningsordningen og  

 kloakforsyningen, da kloakforsyningen varetager tømningen.
 En ejendom, hvor alt  

 spildevandet opsamles i samletank, har ingen udledning af spildevand og kan  

 dermed ikke meddeles påbud om forbedret rensning efter  

 miljøbeskyttelseslovens  

 § 30, stk. 4. En sådan ejendom kan derfor ikke indgå kontraktligt medlemskab  

 af  

 kloakforsyningen efter lovens § 7 a.
Derimod er der mulighed for,  

 at en ejendom, hvor kun en del af spildevandet udledes, og hvor det øvrige  

 spildevand eller en del af dette opsamles i samletank, kan få meddelt påbud  

 om  

 forbedret rensning efter miljøbeskyttelseslovens § 30, stk. 4. Ejendommen har  

 dermed mulighed for at indgå kontraktligt medlemskab af kloakforsyningen  

 efter  

 lovens § 7 a.
For sådanne ejendomme er kloakforsyningen ved indgåelse af  

 kontraktligt medlemskab forpligtet til at påtage sig den fremtidige drift og  

 vedligeholdelse af samletanken, hvis kloakforsyningen vælger at bevare denne  

 som en del af den samlede løsning.
Se afsnit 9.3. Der vil i sådanne tilfælde  

 ligeledes gælde de samme tilbagebetalingsprincipper, som hvis en ejendom  

 kloakeres.
Det fremgår af lovens § 3,  

 stk. 3, at der skal foreligge et særskilt regnskab for hver tømningsordning.  

 Regnskabet skal dokumentere, at ordningen lever op til hvile-i-sig-selv  

 princippet.
Hvis der er opkrævet anlægsbidrag til dækning af en  

 tømningsordnings  

 investering i et renseanlæg, skal der således foreligge dokumentation herfor.  

 Tilsvarende skal der foreligge dokumentation for, hvilken andel af et  

 renseanlægs driftsudgifter, der dækkes af den pågældende tømningsordning.
 Reglerne for betaling til  

 tømningsordninger, herunder bidragenes størrelse, fastsættes efter lovens §  

 3,  

 stk. 3, i kommunens betalingsvedtægt eller i et særskilt regulativ for den  

 pågældende tømningsordning.
Det følger af  

 spildevandsbekendtgørelsens § 37, stk. 8, at ejendomme, der får tilladelse  

 til  

 etablering af samletank for husspildevand, men ikke er omfattet af en  

 kommunal  

 tømningsordning, skal lade tanken tømme af en slamsuger på forsvarlig måde.  

 Endvidere skal der foreligge en kontrakt med en kommunalbestyrelse om, at  

 spildevandet føres til et renseanlæg.
Det er ikke en betingelse, at det skal  

 være til et renseanlæg i beliggenhedskommunen.
Der kan f.eks. indgås aftale  

 om  

 aflevering af spildevand til en nabokommune.
For ejendomme med  

 bundfældningstank er der ikke i spildevandsbekendtgørelsen fastsat  

 tilsvarende  

 krav om dokumentation for bortskaffelse af tankens indhold, men der kan i den  

 konkrete tilladelse, meddelt efter spildevandsbekendtgørelsens regler, være  

 fastsat vilkår om tømning af tanken.
Under alle omstændigheder påhviler det  

 ejeren som driftsansvarlig at sikre den nødvendige tømning af tanken.
 I områder, hvor der ikke er  

 etableret en obligatorisk kommunal tømningsordning, men hvor ejendommene selv  

 har lavet aftale med et slamsugerfirma om aflevering af slam eller spildevand  

 direkte på renseanlægget, kan den modtagende kommunalbestyrelse opkræve et  

 bidrag herfor til dækning af de faktisk afholdte udgifter i forbindelse med  

 modtagelsen og behandlingen.
 Betalingen er ikke reguleret  

 af loven, men der er tale om et privatretligt aftaleforhold mellem  

 kloakforsyningen og grundejeren eller slamsugerfirmaet.
 Med lovens § 7 a er der  

 skabt en mulighed for økonomisk at opnå en bedre ligestilling mellem  

 enkeltudledere i det åbne land og grundejere i kloakerede oplande via et  

 kontraktligt medlemskab af kloakforsyningen.
 Med lovens § 7 a pålægges  

 kommunalbestyrelsen således at afholde udgifter til udførelse, drift og  

 vedligeholdelse af privatejede spildevandsanlæg til enkeltejendomme, mod at  

 grundejeren bliver kontraktligt medlem af kloakforsyningen og på lige fod med  

 grundejere i kloakerede oplande betaler tilslutningsbidrag og  

 vandafledningsbidrag.
Spørgsmålet om kontraktligt  

 medlemskab kommer på tale, når kommunalbestyrelsen giver ejere af  

 helårsboliger  

 et påbud efter miljøbeskyttelseslovens § 30, stk. 4, om forbedret  

 spildevandsrensning.
I dette tilfælde skal kommunalbestyrelsen i medfør af  

 lovens § 7 a lade påbuddet følge af et tilbud om kontraktligt medlemskab af  

 kloakforsyningen.
 Kontraktligt medlemskab af  

 kloakforsyningen indebærer, at kloakforsyningen på ejerens vegne skal forestå  

 udførelse, drift og vedligeholdelse af en spildevandsløsning, der  

 rensemæssigt  

 opfylder påbuddet.
 Det etablerede anlæg er  

 privatejet, og de nærmere bestemmelser om forholdet mellem kloakforsyningen  

 og  

 ejeren af ejendommen skal fremgå af en kontrakt.
 Det bemærkes, at  

 Miljøstyrelsen har udarbejdet en standardkontrakt (se bilag 2), som  

 kommunerne  

 kan anvende ved indgåelse af aftale om kontraktligt medlemskab af  

 kloakforsyningen.
9.1.1 Betaling Kontraktligt medlemskab af  

 kloakforsyningen indebærer, at en ejer af en helårsbolig i det åbne land, der  

 accepterer tilbuddet om medlemskab, ligestilles økonomisk med ejere af  

 ejendomme, der er tilsluttet kloakforsyningen.
 Ejeren af en ejendom i det  

 åbne land, der accepterer tilbuddet, skal således betale  

 standardtilslutningsbidrag og vandafledningsbidrag svarende til en ejendom,  

 der  

 er tilsluttet et offentligt spildevandsanlæg, jf. lovens §§ 2 - 2 b.
Standardtilslutningsbidraget  

 vil typisk udgøre 18.000 kr. eksklusive moms pr. boligenhed, jf. lovens § 2,  

 stk. 6, da de spildevandsløsninger, der skal etableres, som udgangspunkt  

 alene  

 vil vedrøre en ejendoms husspildevand.
Hvis spildevandsløsningen imidlertid  

 også omfatter tag- og overfladevand, udgør standardtilslutningsbidraget  

 30.000  

 kr. eksklusive moms.
 I lovens § 7 a, stk. 4, er  

 der foretaget en opregning af en række udgifter, der påhviler grundejeren i  

 forbindelse etablering af en lokal renseløsning.
Efter lovens § 7 a, stk. 4,  

 skal grundejeren således afholde udgifter til ledninger på egen grund frem  

 til  

 den valgte spildevandsløsning.
Grundejeren skal desuden afholde udgifter til  

 etablering og drift af bundfældningstank samt udgifter til elektricitet og  

 vandforsyningsvand til den valgte renseløsning.
 Da det er kloakforsyningen,  

 der er ansvarlig for tømning af bundfældningstanken i forbindelse med  

 kontraktligt medlemskab, jf. lovens § 7 a, stk. 5, påhviler udgifter til  

 tømningen dog kloakforsyningen.
 Lovens § 7 a, stk. 4,  

 fastsætter ikke en udgiftsfordeling for øvrige udgifter til renseløsningen,  

 men  

 denne præciseres i de følgende afsnit.
9.2.1 Spildevandsledninger Det er ikke i loven  

 præciseret, hvor snittet mellem grundejerens spildevandsledninger og den  

 valgte  

 spildevandsløsning skal lægges.
For at lave et  

 administrativt enkelt snit bør dette snit lægges umiddelbart efter  

 bundfældningstanken.
Det er således kloakforsyningen, der skal afholde  

 udgifter  

 til etablering, drift og vedligeholdelse af eventuelle ledninger efter  

 bundfældningstanken, uanset hvor langt fra tanken anlægget placeres, og  

 uanset  

 om anlægget placeres på fremmed ejendom.
Grundejeren skal således alene  

 afholde  

 udgifter til kloakledninger frem til bundfældningstanken.
 Hvis bundfældningstank ikke  

 er nødvendig for ejendommens tilkobling til anlægget, afholder grundejeren  

 udgifter til etablering, drift og vedligeholdelse af ledningen frem til  

 renseløsningen.
9.2.2 Pumper Hvis pumpen er placeret før  

 bundfældningstanken og dermed anvendes til at transportere spildevandet frem  

 til bundfældningstanken, vil udgifterne til etablering, drift og  

 vedligeholdelse af pumpen påhvile grundejeren.
 Hvis pumpen derimod placeres  

 i forbindelse med bundfældningstanken eller efter tanken, må pumpen anses som  

 en integreret del af den lokale renseløsning, og udgifterne til etablering,  

 drift og vedligeholdelse af pumpen vil derfor påhvile kloakforsyningen.
9.2.3 Elforsyning Udgifter til elektricitet  

 til den valgte renseløsning påhviler efter lovens § 7 a, stk. 4, grundejeren.
 Dette gælder også eventuelle  

 udgifter til ændring af ejendommens elforsyning, herunder ændring af eltavle.
 Lægning af elkabler til en  

 pumpeløsning bør derimod antages at være en del af den kommunale  

 tilbudsforpligtelse, da elkabler må anses som en integreret del af  

 renseløsningen.
 Når det af kommunens  

 spildevandsplan fremgår, at der skal ske forbedret rensning af spildevandet  

 fra  

 ejendomme med direkte udledning, skal kommunalbestyrelsen, når den finder, at  

 der konkret er grundlag herfor, give disse grundejere et påbud om forbedret  

 spildevandsrensning efter miljøbeskyttelseslovens § 30, stk. 4.
 Når kommunalbestyrelsen  

 giver et sådant påbud til ejere af helårsboliger, skal kommunalbestyrelsen  

 lade  

 påbuddet følge af et tilbud om kontraktligt medlemskab af kloakforsyningen.  

 Det  

 er frivilligt for grundejeren, om han vil tage imod tilbuddet.
Forpligtelsen til at give  

 tilbud gælder kun i forbindelse med påbud efter miljøbeskyttelseslovens § 30,  

 stk. 4, om forbedret spildevandsrensning til helårsboliger for eksisterende  

 udledninger.
Forpligtelsen gælder således ikke ved meddelelse af påbud over  

 for  

 andre eksisterende afledningsformer end udledning, dvs. hverken ved  

 nedsivning  

 eller opsamling, og den gælder således ikke i forhold til ejere af sommerhuse  

 eller erhvervsejendomme.
 En landbrugsejendom, hvor  

 der er særskilt spildevandsudledning fra boligen, og hvor  

 kommunalbestyrelsens  

 påbud om forbedret rensning alene retter sig mod boligens udledning, er også  

 omfattet af tilbudsforpligtelsen.
Forpligtelsen til at give  

 tilbud i forbindelse med meddelelse af påbud gælder endvidere kun  

 enkeltejendomsanlæg og vil således ikke kunne anvendes over for en fælles  

 udledning fra to eller flere ejendomme.
Tilbudsforpligtelsen kan ikke  

 anvendes  

 ved etablering af fælles private spildevandsanlæg.
Se herom i afsnit 9.3.1.
Selvom tilbudsforpligtelsen  

 primært er indført af hensyn til at opnå en forbedret rensning i de områder,  

 som i amtets regionplan og dermed kommunens spildevandsplan er udpeget til  

 forbedret rensning, er tilbudsforpligtelsen i lovens § 7 a dog ikke begrænset  

 til kun at gælde for ejendomme i disse områder.
Kommunens tilbudsforpligtelse  

 gælder således i alle tilfælde, hvor kommunalbestyrelsen meddeler påbud efter  

 miljøbeskyttelseslovens § 30, stk. 4, til helårsboliger med direkte  

 udledning.
Et påbud efter  

 miljøbeskyttelsesloven § 30, stk. 4, der alene har til formål at bringe selve  

 bundfældningstanken i overensstemmelse med gældende standarder mv., er ikke  

 omfattet af kommunens tilbudsforpligtelse efter lovens § 7 a.
I en sådan  

 situation vil det være grundejeren, der selv må forestå udførelsen af de  

 påbudte ændringer.
Som eksempler herpå kan nævnes påbud om T-rør, 2 kamre  

 eller  

 påbud om andre funktionsbetingede forbedringer.
Det skal præciseres, at hvis  

 der i disse situationer er tale om påbud om forbedret rensning ud over, hvad  

 der svarer til gældende standarder mv., er kommunen forpligtet til at give  

 tilbud om kontraktligt medlemskab.
9.3.1 Etablering af fælles anlæg Hvis kommunen eller de  

 private grundejere finder, at det vil være mere hensigtsmæssigt at etablere  

 et  

 ledningssystem med fælles rensning for flere ejendomme, skal man benytte de  

 almindelige regler om etablering af fælles private eller offentlige  

 spildevandsanlæg.
Hvis fælles rensning for flere ejendomme etableres som et  

 offentligt anlæg, gælder de almindelige regler for kloakering, jf. afsnit  

 1.6.
9.3.2  

    

 Tilbudspligt ved delvis udledning Hvis kommunalbestyrelsen  

 meddeler påbud efter miljøbeskyttelseslovens § 30, stk. 4, til en  

 helårsbolig,  

 hvor kun en del af ejendommens spildevand udledes, er kommunalbestyrelsen  

 ligeledes forpligtet til at lade påbuddet følge af et tilbud om kontraktligt  

 medlemskab af kloakforsyningen.
Grundejeren skal således også i et sådant  

 tilfælde betale det sædvanlige standardtilslutningsbidrag og  

 vandafledningsbidrag.
Til gengæld er  

 kloakforsyningen forpligtet til at sikre en forsvarlig spildevandsløsning for  

 ejendommens samlede spildevandsmængde.
Hvis der f.eks. meddeles påbud til en  

 ejendom, hvor det sorte spildevand opsamles i samletank eller nedsives, og  

 det  

 grå udledes, vil kloakforsyningen være forpligtet til at tilbyde en samlet  

 løsning, der således også omfatter det sorte spildevand.
 Hvis kloakforsyningen vælger  

 at bevare det eksisterende anlæg for det sorte spildevand, vil  

 kloakforsyningen  

 således også være forpligtet til at påtage sig den fremtidige drift og  

 vedligeholdelse for dette anlæg, da spildevandsafledningen for ejendommen må  

 betragtes som ét hele.
9.3.3 Frist for accept af tilbud Kommunalbestyrelsen kan  

 fastsætte en rimelig frist for accept af tilbuddet, hvorefter dette  

 bortfalder.  

 Ejeren accepterer tilbuddet ved at underskrive en kontrakt med kommunen.
9.3.4 Tilbudsforpligtelse ved påbud om nedsivning Kommunalbestyrelsen kan  

 bestemme, at et påbud efter miljøbeskyttelseslovens § 30, stk. 4, skal  

 opfyldes  

 ved etablering af nedsivning, jf. miljøbeskyttelseslovens § 30, stk. 5. I  

 disse  

 tilfælde skal kommunalbestyrelsen også lade påbuddet følge af et tilbud om  

 kontraktligt medlemskab af kloakforsyningen.
Ejeren af en helårsbolig,  

 der har fået et påbud efter miljøbeskyttelseslovens § 30, stk. 4, med  

 tilhørende tilbud, kan vælge en anden spildevandsløsning end den,  

 kommunalbestyrelsen har tilbudt grundejeren.
Det er imidlertid en  

 forudsætning,  

 at denne løsning lever op til den påbudte forbedrede rensning.
 Kommunalbestyrelsens  

 forpligtelse til at finansiere den lokale renseløsning bortfalder ikke  

 herved,  

 men forpligtelsen gælder dog alene for en spildevandsløsning, der økonomisk  

 svarer til den løsning, som kommunalbestyrelsen har tilbudt.
 Hvis grundejeren ønsker et  

 anlæg, der rensemæssigt tilfredsstiller påbuddet, men som etablerings-,  

 drifts-  

 eller vedligeholdelsesmæssigt er mere omkostningskrævende end det anlæg,  

 kommunalbestyrelsen har tilbudt, skal grundejeren, jf. § 7 a, stk. 3, selv  

 betale forskellen mellem omkostningerne ved det anlæg, grundejeren ønsker at  

 etablere, og omkostningerne ved det anlæg, som kommunalbestyrelsen har  

 tilbudt.
 Kommunalbestyrelsen må i den  

 forbindelse lave en skønnet opgørelse over meromkostningerne ved en  

 alternativ  

 løsning over en 20-årig periode, hvilket svarer til den sædvanlige  

 afskrivningsperiode for et spildevandsanlæg, og anmode grundejeren om at  

 betale  

 denne forskel sammen med tilslutningsbidraget.
 Da der ved  

 spildevandsløsninger omfattet af lovens § 7 a ikke sker nogen tilslutning til  

 et spildevandsanlæg, er der i § 7 a, stk. 5, fastsat særskilte regler for  

 forfalds- og opkrævningstidspunktet for tilslutningsbidrag og  

 vandafledningsbidrag.
 Tilslutningsbidraget  

 forfalder herefter, når kontrakten om medlemskab indgås, jf. § 7 a, stk. 5.
 Når den valgte  

 spildevandsløsning tages i brug, kan kommunalbestyrelsen begynde at opkræve  

 vandafledningsbidrag.
 Når kommunalbestyrelsen  

 meddeler påbud om forbedret rensning og samtidigt giver et tilbud om  

 kontraktligt medlemskab til ejeren af en helårsbolig, skal tilbuddet udformes  

 således, at grundejeren har en mulighed for at danne sig et overblik over  

 konsekvenserne ved at acceptere et kontraktligt medlemskab af  

 kloakforsyningen.
 Tilbuddet skal således først  

 og fremmest indeholde en beskrivelse af den renseløsning, kloakforsyningen  

 foreslår, herunder kloakforsyningens ønsker til placering af anlægget.
 Af tilbuddet skal imidlertid  

 også fremgå, at grundejeren kan vælge en alternativ renseløsning, der  

 opfylder  

 kommunens krav til rensning, og at grundejeren selv, hvis den ønskede løsning  

 er dyrere end den, som kloakforsyningen har foreslået, skal betale de  

 forøgede  

 omkostninger ved den alternative løsning.
Endvidere skal tilbuddet  

 indeholde en beskrivelse af de generelle økonomiske konsekvenser for  

 grundejeren ved et kontraktligt medlemskab.
Det vil sige, at grundejeren skal  

 betale tilslutningsbidrag og fremtidigt også det årlige vandafledningsbidrag.  

 Endvidere skal grundejeren betale udgifter til drift og vedligeholdelse af en  

 eventuel bundfældningstank, dog bortset fra tømning af tanken, ledninger frem  

 til bundfældningstanken samt udgifter til elektricitet og vandforsyningsvand  

 til den valgte renseløsning.
9.7.1 Henstand I lovens § 7 a, stk. 2,  

 henvises til henstandsbestemmelsen i lovens § 4. Det er herved præciseret, at  

 denne bestemmelse også gælder for ejendomme, der er tilknyttet  

 kloakforsyningen  

 via en kontrakt, idet hensigten med bestemmelsen har været økonomisk at  

 sidestille ejendomme, der er tilsluttet et offentligt spildevandsanlæg, og  

 ejendomme, der er kontraktligt tilknyttet.
9.7.2 Udtræden Reglen i lovens § 4 a om  

 tilbagebetaling ved udtræden af kloakopland finder ikke anvendelse over for  

 ejendomme, der er kontraktligt tilknyttet kloakforsyningen.
9.7.3 Opsigelse Spørgsmålet om, hvorvidt  

 kontrakten kan opsiges og på hvilke vilkår, skal reguleres i kontrakten.
 Udgangspunktet er her, at  

 kontrakten ikke kan opsiges fra kloakforsyningens side bortset fra i  

 tilfælde,  

 hvor den pågældende ejendom kloakeres.
Ved en opsigelse af  

 kontrakten fra kommunens side som følge af at ejendommen skal kloakeres, vil  

 der ikke skulle ske en økonomisk afregning.
Hvis det kontraktlige medlemskab  

 alene har omfattet husspildevand, men ejendommen ved kloakeringen også  

 tilsluttes for tag- og overfladevand, skal der dog opkræves et supplerende  

 tilslutningsbidrag på 12.000 kr. eksklusive moms pristalsreguleret i  

 overensstemmelse med lovens § 2, stk. 9.
 Fra grundejerens side er  

 udgangspunktet, at kontrakten kan opsiges med 1 års varsel.
 Hvis kontrakten opsiges og  

 dermed ophører, må grundejeren sidestilles med grundejere, der har sagt nej  

 til  

 kloakforsyningens tilbud, og der er herefter intet forhold til  

 kloakforsyningen.
 Ved en opsigelse fra  

 grundejerens side skal ejeren tilbagebetale den del af anlægsudgifterne til  

 det  

 etablerede renseanlæg, der ligger udover tilslutningsbidraget, og som på  

 kontraktens ophørs tidspunkt (1 år efter kommunen har modtaget grundejerens  

 opsigelse) ikke er afskrevet.
 Anlægsudgifterne afskrives  

 lineært over 20 år fra anlægget er taget i brug.
9.7.4 Kontraktens ophør som følge af kloakering Hvis en ejendom, der har  

 indgået kontraktligt medlemskab af kloakforsyningen, senere kloakeres, og  

 anlægget efter kloakforsyningens skøn kan anvendes i forbindelse med det  

 offentlige kloaksystem, fjernes anlægget ikke, men indgår som led i  

 kloakeringen af ejendommen.
Pumper og bundfældningstanke, der tidligere har  

 været drevet og vedligeholdt af ejeren, men som ved kloakering forbliver i  

 funktion, drives og vedligeholdes efter tilslutningen til det offentlige  

 spildevandssystem af kloakforsyningen efter de almindelige regler for  

 kloakering.
Baggrunden herfor er, at kloakforsyningen har forpligtelsen til  

 at  

 sørge for den nødvendige spildevandsrensning for kloakerede ejendomme, og for  

 at ejendommene kan aflede spildevandet fra stueplan ved gravitation.  

 Kloakforsyningen må derfor overtage eventuelle bundfældningstanke og pumper  

 som  

 offentlige anlæg.
 Hvis en bundfældningtank  

 derimod er overflødig for kloakforsyningen og f.eks. ændres til en  

 gennemløbsbrønd, hvilket f.eks. vil være tilfældet, hvis der foretages en  

 traditionel kloakering, forbliver tanken privat.
9.7.5 Tinglysning Anlægget vil være omfattet  

 af tinglysningslovens § 38, da anlægget vil blive indlagt på ejendommen med  

 fast tilknytning hertil, og da det endvidere er et anlæg, der er generelt  

 anvendeligt for ejendommen, samtidig med at ejendomsretten til anlægget  

 tilfalder  

 ejeren af ejendommen.
Der skal således ikke ske tinglysning af en deklaration  

 for anlægget.
 Derimod skal kontrakten  

 mellem grundejeren og kloakforsyningen tinglyses på ejendommen for at have  

 gyldighed mod senere erhververe af ejendommen.
9.7.6 Forsikringer Anlægget skal være forsikret  

 mod brand og bør også være forsikret mod hærværk.
Anlægget skal endvidere  

 omfattes af øvrige forsikringer, der er tegnet for ejendommen.
 Der er ingen klageadgang til  

 andre administrative myndigheder over afgørelser og vedtagelser truffet af  

 kommunalbestyrelsen efter loven.
 Domstolene kan tage stilling  

 til kommunalbestyrelsens afgørelser eller vedtagelser efter loven, herunder  

 tvister vedrørende den af kommunalbestyrelsen udformede kontrakt til brug for  

 indgåelse af kontraktligt medlemskab efter § 7 a.
Endvidere kan tilsynsrådene  

 i et vist omfang tage stilling til kommunalbestyrelsernes afgørelser eller  

 vedtagelser efter loven.
Tilsynsrådene er ikke en almindelig klageinstans i  

 forhold til kommunerne.
Tilsynsrådene har alene pligt til at reagere på  

 henvendelser  

 om kommunernes forvaltning af lov om betalingsregler for spildevandsanlæg  

 m.v.,  

 der skaber grundlag for at antage, at der foreligger en ulovlighed.  

 Tilsynsrådene  

 kan ikke tage stilling til rimelighed eller hensigtsmæssighed af kommunernes  

 skønsudøvelse, så længe skønnet udøves inden for de rammer, der er fastsat i  

 lovgivningen.
 Da kommunalbestyrelsens  

 afgørelser efter loven ikke kan påklages, er kommunalbestyrelsen ikke  

 forpligtet til at give klagevejledning, jf. forvaltningslovens § 25.  

 Kommunalbestyrelsen bør dog i overensstemmelse med forvaltningslovens § 7 om  

 vejledningspligt yde borgerne fornøden vejledning om lovens regler og  

 sagsområdet generelt, herunder også om muligheden for at rette henvendelse  

 til  

 tilsynsrådene eller domstolene, jf. herom pkt. 142-143 i Justitsministeriets  

 vejledning om forvaltningsloven.
 Bemyndigelsesbestemmelsen i  

 lovens § 9, stk. 1, hvorefter der gives miljø- og energiministeren adgang til  

 at fastsætte nærmere regler om udførelse, drift og vedligeholdelse af  

 spildevandsanlæg og bidrag hertil, er ikke udnyttet.
Tilsvarende er  

 bemyndigelsesbestemmelsen i lovens § 9, stk. 2, ikke udnyttet.
Denne  

 bestemmelse  

 giver miljø- og energiministeren adgang til at bestemme, at amtsrådet i  

 tilfælde af uenighed mellem de pågældende kommunalbestyrelser træffer  

 afgørelse  

 om udførelse af og fordeling af udgifter til fælleskommunale anlæg.
 I medfør af  

 Indenrigsministeriets lovbekendtgørelse nr. 575 af 24. juni 1994 som ændret  

 ved  

 § 2 i lov nr. 1100 af 29. december 1999 om lån til betaling af  

 ejendomsskatter  

 kan ejerne opnå lån hos kommunen i tilfælde, hvor der er tilslutningspligt  

 til  

 kollektive anlæg.
Denne låneordning benævnes i  

 daglig tale indefrysning.
Lån kan som udgangspunkt kun ydes, hvis man  

 opfylder  

 de almindelige betingelser for at få indefrosset ejendomsskatter.
Efter lov  

 nr.  

 575 af 24. juni 1994 kræves således som udgangspunkt bl.a., at man skal have  

 fast bopæl i landet, at man skal være fyldt 65 år eller modtage social  

 pension,  

 delpension eller efterløn.
Herudover kræves, at ejendommen som udgangspunkt  

 indeholder en beboelsesejendom, og at der stilles sikkerhed for lånet i form  

 af  

 et tinglyst pantebrev i ejendommen, der skal være placeret inden for  

 ejendomsværdien.
 Ifølge § 1, stk. 1, nr. 2, i  

 lov om lån til betaling af ejendomsskatter, har kommunen pligt til at yde lån  

 til udgifter til tilslutning af ejendomme til offentlige kloak, når  

 ovenstående  

 betingelser er opfyldt, og ejendommen er blevet pålagt tilsluttet det  

 offentlige spildevandsanlæg.
 Kommunalbestyrelsen kan  

 endvidere efter lov om lån til betaling af ejendomsskatter beslutte, at  

 lovens  

 låneordning også skal omfatte lån til betaling af vandafledningsbidrag og lån  

 til betaling af tilslutningsbidrag for ejendomme, der ikke er tilsluttet det  

 offentlige spildevandsanlæg, men som bliver kontraktligt tilknyttet  

 kloakforsyningen efter lovens § 7 a.
 Det beror efter lov om lån  

 til betaling af ejendomsskatter § 1, stk. 2, på den enkelte  

 kommunalbestyrelses  

 beslutning, i hvilket omfang der kan ydes lån til vandafledningsbidrag eller  

 tilslutningsbidrag for ejendomme, der er kontraktligt tilknyttet  

 kloakforsyningen.
Bidrag som efter loven  

 påhviler en fast ejendom har efter lovens § 10  

    

 samme pante- og fortrinsret som de kommunale skatter, der påhviler faste  

 ejendomme.
Bidragene skal efter tinglysningslovens § 4, stk. 2 og 4, ikke  

 tinglyses på ejendomme for at have denne pante- og fortrinsret.
 Justitsministeriet har på  

 baggrund af bemærkningerne til lovens § 10 tilkendegivet, at § 10 må  

 fortolkes  

 således, at kommunens fortrins- og panteret for et bidrag består, indtil den  

 pågældende ejer af ejendommen er endeligt frigjort herfor over for kommunen.
 Når en betalingsvedtægt er  

 udarbejdet i overensstemmelse med loven, bortfalder alle tidligere trufne  

 afgørelser og vedtægter om betaling.
Disse bevarer dog deres  

 gyldighed med hensyn til afviklingen af pålignede, men ikke betalte  

 tilslutningsbidrag.
Dette indebærer, at bidrag, der er lovligt pålignet efter  

 tidligere gældende regler som f.eks. tidligere afsagte  

 landvæsensretskendelser  

 vedrørende betalingsspørgsmål, tidligere udarbejdede betalingsvedtægter efter  

 miljøbeskyttelseslovens § 27 eller efter lov nr. 863 af 23. december 1987 med  

 senere ændringer, men som ikke er fuldt betalte, skal afvikles efter de på  

 påligningstidspunktet gældende regler og takster.
 Hovedreglen med hensyn til  

 betaling af tidligere lovligt pålignede tilslutningsbidrag er derfor, at  

 sådanne bidrag skal betales efter de på påligningstidspunktet gældende  

 regler,  

 indtil endelig betaling har fundet sted.
Et bidrag kan kun anses for  

 pålignet, hvis der er tale om en påligning af et konkret  

 "krone-beløb", der ikke er afhængigt af udnyttelsesgrader eller  

 senere bebyggelse m.v.
Grundejeren skal således være bekendt med bidragets  

 eksakte størrelse på påligningstidspunktet, for at et bidrag kan anses som  

 pålignet.
Det er f.eks. ikke  

 tilstrækkeligt, at en kommune, der efter en tidligere betalingsvedtægt har  

 haft  

 den praksis at påligne et bidrag pr. m2 bebygget areal, blot har oplyst, at  

 der  

 skal betales et beløb pr. m2 bebygget areal ved senere bebyggelse.
I denne  

 situation  

 har bidraget ikke kunnet pålignes, før det bebyggede areals størrelse var  

 kendt, og det fulde beløb kunne pålignes og opkræves.
 Hvis der i denne situation  

 ikke tidligere er opkrævet et tilslutningsbidrag eksempelvis i form af et  

 delvist bidrag eller et såkaldt anlægsbidrag, skal kommunen på tidspunktet  

 for  

 tilslutning, dvs. ved tilslutningsmulighed eller tilslutning til det  

 offentlige  

 spildevandsanlæg, anvende de på tilslutnings- og dermed  

 påligningsstidspunktet  

 gældende regler om tilslutningsbidrag.
 Hvis der derimod tidligere  

 er opkrævet et tilslutningsbidrag eksempelvis i form af et delvist  

 tilslutningsbidrag eller et såkaldt anlægsbidrag, kan kommunen ikke opkræve  

 yderligere bidrag, jf. lovens § 2, stk. 1.
 Hvis en kommune har  

 foretaget en ikke konkretiseret påligning af bidrag efter tidligere  

 betalingsvedtægter, i den forventning at det ville blive betalt ved  

 bebyggelse,  

 finder lovens § 10 om pante- og fortrinsret heller ikke anvendelse, idet det  

 forudsættes, at gæld, der påhviler fast ejendom, er konkretiseret og dermed  

 kan  

 gøres til genstand for udlæg m.v.
 10.6.1 Den første lov om betalingsregler for  

 spildevandsanlæg m.v.
 Lov nr. 863 af 23. december  

 1987 trådte i kraft den 1. januar 1988 og fandt anvendelse på alle  

 betalingsvedtægter, der blev udarbejdet efter lovens ikrafttræden, idet der  

 dog  

 senest den 1. januar 1993 skulle være udarbejdet en ny betalingsvedtægt i  

 overensstemmelse  

 med loven.
10.6.2 Lovændringen i 1992 Lov nr. 388 af 20. maj 1992  

 om ændring af lov om betalingsregler for spildevandsanlæg m.v. trådte i kraft  

 den 1. juli 1992 og finder anvendelse på alle betalingsvedtægter udarbejdet  

 efter den 1. januar 1993.
10.6.3 Lovændringen i 1997 Lov nr. 325 af 14. maj 1997  

 om ændring af lov om miljøbeskyttelse og lov om betalingsregler for  

 spildevandsanlæg m.v. trådte i kraft den 1. juli 1997 og finder anvendelse på  

 alle betalingsvedtægter, der udarbejdes efter lovens ikrafttræden, idet der  

 senest den 1. januar 1999 skulle være udarbejdet en ny betalingsvedtægt i  

 overensstemmelse med loven.
 Bestemmelsen i § 7 a finder  

 anvendelse fra lovens ikrafttræden.
10.6.4 Lovændringen i  

    

 2000 Lov nr. 342 af 17. maj 2000  

 om ændring af lov om betalingsregler for spildevandsanlæg m.v. trådte i kraft  

 den 1. juni 2000 og finder anvendelse på alle betalingsvedtægter, der  

 udarbejdes efter lovens ikrafttræden.
 Lovens § 7 b om udlevering  

 af målerdata finder dog anvendelse fra lovens ikrafttræden, uanset om  

 kommunen  

 har fået udarbejdet en ny betalingsvedtægt.
 Kommunerne skal senest den  

 1. januar 2002 have udarbejdet en betalingsvedtægt i overensstemmelse med  

 loven.
10.6.5 Lov nr. 466 af 7. juni 2001 Lov nr. 466 af 7. juni 2001  

 trådte i kraft den 1. juli og finder anvendelse fra lovens ikrafttræden.
 Med lovændringen ændres  

 lovens § 6, stk. 2, således at spørgsmål om godtgørelse for kloakforsyningens  

 overtagelse af private anlæg skal forelægges taksationsmyndighederne efter  

 lov  

 om offentlige veje i mangel af enighed.
Bilag 1 Miljøstyrelsens standardvedtægt for kommunale  

 betalingsordninger I medfør af lov om  

 betalingsregler for spildevandsanlæg m.v., jf. lovbekendtgørelse nr. 716 af  

 23.  

 juni 2001 har kommunalbestyrelsen vedtaget en betalingsvedtægt gældende for  

 ejendomme, der er tilsluttet det offentlige spildevandsanlæg eller på anden  

 måde tilknyttet kommunens kloakforsyning.  

  

[  

 * hvis betalingsbestemmelser for de kommunale tømningsordninger medtages i  

 denne kontrakt skal følgende endvidere tilføjes]  

  

 Betalingsvedtægten  

 omfatter endvidere de betalingsmæssige forhold for den/de obligatoriske  

 tømningsordning/tømningsordninger.
Kapitel 1 Vedtægtens område Vedtægten gælder for  

 eksisterende og kommende spildevandsanlæg under  

  

[*indsæt kommunens navn]  

  

 Kommunes kloakforsyning.
Under kloakforsyningen hører  

 offentlige spildevandsanlæg.
Kloakforsyningen har endvidere ansvar for at  

 etablere, drive og vedligeholde private spildevandsanlæg, der er kontraktligt  

 tilknyttet kloakforsyningen, jf. lov om betalingsregler for spildevandsanlæg  

 m.v. § 7 a.
 I offentligt kloakerede  

 områder er kommunen forpligtet til at føre stikledning frem til grundgrænsen  

 for en ejendom eller til områdeafgrænsningen for et privat spildevandsanlæg.  

 Det er kommunen, der afgør, hvornår den fysiske tilslutning skal være  

 gennemført.
 Alle ejere af fast ejendom  

 inden for kloakopland er i henhold til miljøbeskyttelseslovens § 28, stk. 4,  

 forpligtede til at tilslutte sig det offentlige spildevandsanlæg, når  

 tilslutningsmulighed foreligger, samt at deltage i betalingen i henhold til  

 denne vedtægts bestemmelser.
Kapitel 2 Kloakforsyningens budget og regnskab Kommunalbestyrelsen vedtager  

 hvert år budgettet og godkender regnskabet for kloakforsyningens udgifter og  

 indtægter.
Budgettet udarbejdes på grundlag af foreliggende oplysninger om  

 kloakforsyningens forventede udgifter og indtægter.
Regnskabet følger det  

 kommunale regnskabsår.
 Kloakforsyningens regnskab  

 fremstår på selvstændige konti i kommunernes regnskab og revideres sammen med  

 dette.
 Kloakforsyningens regnskab  

 omfatter udgifter til anlæg, drift, vedligeholdelse og administration af  

 kommunens spildevandsanlæg, fælles kommunale spildevandsanlæg og privatejede  

 spildevandsanlæg, der er kontraktligt tilknyttet kloakforsyningen efter  

 lovens  

 § 7 a, samt indtægter fra afledere af spildevand i kommunen, der er  

 tilsluttet  

 eller kontraktligt tilknyttet det offentlige spildevandsanlæg.  

  

[ hvis der er indført kommunale  

 tømningsordninger skal følgende tilføjes]  

  

 For den kommunale obligatoriske  

 tømningsordning for  

  

[ *indsæt hvilken  

 tømningsordning, der er tale om]  

  

 udformes et selvstændigt regnskab, der  

 omfatter udgifter til etablering, drift og administration af den kommunale  

 tømningsordning samt indtægter fra de ejendomme, der er omfattet af  

 ordningen.
Under driftsudgifterne hører  

 udgifter til drift af anlæg, vedligeholdelse og administration samt til  

 forrentning af optagne lån.
Lån, der ydes over kommunens mellemregningskonto  

 for kloakforsyningen, forrentes med markedsrenten.
På samme måde forrentes de  

 midler på kloakforsyningens mellemregningskonto, der henligger i kommunens  

 kasse.
 Der kan over  

 kloakforsyningens regnskab opsamles midler i kommunens kasse til fremtidige  

 anlægsudgifter vedrørende kloakanlæggenes udbygning i overensstemmelse med  

 den  

 til enhver tid af kommunalbestyrelsen vedtagne investeringsplan.
Kapitel 3 Kloakforsyningens indtægter Kloakforsyningens udgifter  

 dækkes af tilslutningsbidrag, vandafledningsbidrag, særbidrag samt vejbidrag.
A.
Tilslutningsbidrag Tilslutningsbidrag betales  

 som udgangspunkt af ejendomme, der ikke tidligere har været tilsluttet eller  

 har betalt tilslutningsbidrag til et offentligt spildevandsanlæg.
 Der opkræves endvidere  

 tilslutningsbidrag i følgende tilfælde:
 Supplerende  

 tilslutningsbidrag ved matrikulære ændringer m.v.
 Der opkræves ved udstykning  

 fra en boligejendom supplerende tilslutnings-bidrag for den eller de  

 frastykkede parceller, der ikke ved udstykningen er forsynet med stik, når  

 kloakforsyningen fører stik frem til de frastykkede parcellers grundgrænse.
 Ved forøgelse af  

 grundarealet (arealoverførsel, matrikulær sammenlægning) for en  

 erhvervsejendom  

 i byzone opkræves et supplerende tilslutningsbidrag, der beregnes som:
 Det bidrag, der efter denne  

 vedtægt kan beregnes for ejendommen efter arealudvidelsen, minus det bidrag,  

 der efter denne vedtægt kan beregnes for ejendommen før arealforøgelsen.
 Det supplerende  

 tilslutningsbidrag kan dog kun opkræves, hvis den ejendom, hvorfra arealet  

 overføres, ikke tidligere har betalt tilslutningsbidrag, og hvis denne  

 ejendom  

 ikke i forvejen er tilsluttet det offentlige spildevandsanlæg.
 Ved udstykning af en  

 erhvervsejendom i byzone opkræves et supplerende tilslutningsbidrag for de(n)  

 frastykkede ejendom(me), hvis ejendommen, der udstykkes, før udstykningen er  

 blevet pålignet tilslutningsbidrag efter en betalingsvedtægt udarbejdet efter  

 1. juli 1997, og der ved påligningen af bidrag er gjort brug af  

 dispensationsadgangen, der nu fremgår af lov om betalingsregler for  

 spildevandsanlæg m.v. § 2, stk. 8.
 Det supplerende  

 tilslutningsbidrag for de(n) frastykkede ejendom(me) beregnes som:
Det bidrag, der før udstykningen  

 kan beregnes efter denne vedtægt for den ejendom, der udstykkes, minus det  

 bidrag, der ved anvendelse af dispensationsadgangen oprindeligt blev opkrævet  

 for ejendommen, der udstykkes.
Det supplerende bidrag for en frastykket  

 erhvervsejendom kan dog aldrig overstige det standardtilslutningsbidrag, der  

 efter denne vedtægt kan opkræves selvstændigt for den frastykkede ejendom.
Bidraget opkræves  

  

[*Vælg mellem alternativ 1 eller 2 svarende  

 til valg under nedenstående forfaldstidspunkt] 1.  

 	  

    

 når der foreligger  

 mulighed for fysisk tilslutning af den frastykkede ejendom.
 2.  

 	  

    

 når den frastykkede  

 ejendom tilsluttes.
 Der opkræves ikke  

 supplerende tilslutningsbidrag i øvrige tilfælde, hvor en erhvervsejendom i  

 byzone udstykkes.
 Ved forøgelse af det  

 bebyggede areal for erhvervsejendomme i landzone opkræves et supplerende  

 tilslutningsbidrag, der beregnes som:
 Det bidrag, der efter denne  

 vedtægt kan beregnes for ejendommen efter udvidelsen af det bebyggede areal,  

 minus det bidrag, der efter denne vedtægt kan beregnes for ejendommen før  

 forøgelsen af det bebyggede areal.
Bidragets  

 størrelse Tilslutningsbidraget  

 opkræves som et standardbidrag, der udgør 30.000 kr. eksklusive moms for en  

 boligenhed og 30.000 kr. eksklusive moms pr. påbegyndt 800 m  

  

 2  

  

 grundareal for erhvervsejendomme.
For erhvervsejendomme i  

 landzone fastsættes et skønnet grundareal ud fra bebygget areal og en skønnet  

 bebyggelsesprocent.
For ubebyggede erhvervsejendomme i landzone skønnes et  

 bebygget areal.
 Kommunalbestyrelsen kan i  

 særlige tilfælde fastsætte tilslutningsbidraget lavere end  

 standardtilslutningsbidraget, dog aldrig lavere end de faktisk afholdte  

 udgifter.
 For ejendomme, der ikke er  

 tilsluttet for tag- og overfladevand, skal tilslutningsbidraget fastsættes  

 til  

 60 pct. af standardtilslutningsbidraget.
 Hvis en ejendom, der ikke  

 tidligere har været tilsluttet for tag- og overfladevand, tilsluttes for  

 denne  

 del af spildevandet, opkræves et supplerende tilslutningsbidrag svarende til  

 40  

 pct. af det tilslutningsbidrag, der kan opkræves på tilslutningstidspunktet.
Forfaldstidspunkt Tilslutningsbidraget  

 forfalder til betaling  

  

[*Vælg mellem  

 alternativ 1 eller 2] 1.  

 	  

    

 når der foreligger  

 mulighed for fysisk tilslutning af ejendommen.
 2.  

 	  

    

 når ejendommen  

 tilsluttes.
Henstand Kommunalbestyrelsen yder  

 henstand med betaling af tilslutningsbidrag i følgende tilfælde:  

  

[*kan udelades, hvis der ikke ydes  

 henstand] Pristalsregulering Tilslutningsbidraget  

 reguleres årligt efter det af Danmarks Statistik udarbejdede indeks  

  

[*angivelse af indeks]  

  

 . Det regulerede  

 tilslutningsbidrag fremgår endvidere af kommunens takstblad.
B.
Vandafledningsbidrag Alle ejendomme, der er  

 fysisk tilsluttet et offentligt spildevandsanlæg eller kontraktligt  

 tilknyttet  

 kloakforsyningen, betaler vandafledningsbidrag.
I det omfang, der afledes  

 spildevand eller vand, der kan sidestilles med spildevand, til det offentlige  

 kloaksystem, uden at der har været et vandforbrug, skal der som udgangspunkt  

 også betales vandafledningsbidrag for afledningen af dette vand.
Dette gælder  

 f.eks. spildevand, der fremkommer i forbindelse med en virksomheds  

 fabrikationsprocesser, vand fra afværgepumpninger og perkolat fra  

 lossepladser,  

 der særskilt tillades tilledt den offentlige kloak.
 Der betales endvidere  

 vandafledningsbidrag i situationer, hvor der ikke er tale om en permanent  

 tilslutning til det offentlige spildevandsanlæg, men hvor der sker tilledning  

 lejlighedsvis eller over kortere perioder - de såkaldte  

 "gæstetilledninger".  

 Der kan f.eks. være tale om tilledning fra mobile slagtebusser eller  

 fiskebiler.
Vandafledningsbidragets  

 beregning  

  

[ *Vælg mellem model A eller B ] Model A Vandafledningsbidraget  

 beregnes som et bidrag pr. m  

  

 3  

  

 målt eller skønnet vandforbrug.
 Bidraget pr. m  

  

 3  

  

 fastsættes af kommunalbestyrelsen én gang årligt ved budgetvedtagelsen for  

 det  

 kommende regnskabsår på grundlag af kloakforsyningens budget.  

 Kubikmetertakstens størrelse fremgår af kommunens takstblad for det enkelte  

 budgetår.
Vandafledningsbidraget  

 opkræves fra det tidspunkt, hvor ejendommen tilsluttes det offentlige  

 spildevandsanlæg.
Hvis der ikke er tale om en permanent fysisk tilslutning  

 til  

 det offentlige spildevandsanlæg, betales vandafledningsbidraget fra det  

 tidspunkt,  

 hvor afledningen påbegyndes.
 Ejendomme, der er  

 kontraktligt tilknyttet kloakforsyningen efter lov om betalingsregler for  

 spildevandsanlæg § 7 a, betaler vandafledningsbidrag fra det tidspunkt, hvor  

 den decentrale renseløsning tages i brug.
Model B Vandafledningsbidraget  

 udgøres af to elementer :
1)  

 	  

    

 et fast bidrag  

  

[ *må hverken være større end 30 gange den  

 variable kubikmetertakst eller 500 kr. ] 2)  

 	  

    

 et variabelt bidrag  

 pr. m3 målt eller skønnet vandforbrug.
 Det faste bidrag opkræves  

 pr. spildevandsstikledning frem til grundgrænsen.
Bidraget pr. m  

  

 3  

  

 og det faste bidrag fastsættes af kommunalbestyrelsen én gang årligt ved  

 budgetvedtagelsen for det kommende regnskabsår på grundlag af  

 kloakforsyningens  

 budget.
Bidraget pr. m  

  

 3  

  

 og det faste bidrags størrelse fremgår af kommunens  

 takstblad for det enkelte budgetår.
Vandafledningsbidraget  

 opkræves fra det tidspunkt, hvor ejendommen tilsluttes det offentlige  

 spildevandsanlæg.
Hvis der ikke er tale om en permanent fysisk tilslutning  

 til  

 det offentlige spildevandsanlæg, betales vandafledningsbidraget fra det  

 tidspunkt,  

 hvor afledningen påbegyndes.
 Ejendomme, der er  

 kontraktligt tilknyttet kloakforsyningen efter lov om betalingsregler for  

 spildevandsanlæg § 7 a, betaler vandafledningsbidrag fra det tidspunkt, hvor  

 den decentrale renseløsning tages i brug.
1. Boligenheder For boligenheder, hvor der  

 er krævet installeret vandmåler, beregnes vandafledningsbidraget efter målt  

 vandforbrug.
 For ejendomme, hvor der  

 efter lov om vandforsyning eller regler fastsat i medfør heraf, er krav om  

 opsætning af måler, afregnes efter det målte vandforbrug.
[*Denne mulighed er valgfri og kan udelades, hvis kommunalbestyrelsen  

 ikke ønsker at give adgang til at afregne efter målt forbrug, når der ikke  

 efter vandforsyningslovgivningen stilles krav herom]  

  

 Bidrag kan endvidere  

 afregnes efter målere opsat uden krav herom.
I så tilfælde betales  

 vandafledningsbidrag  

 efter målt forbrug fra den førstkommende 1. januar efter, at kloakforsyningen  

 har modtaget skriftlig underretning om, at vandforsyningsselskabet har  

 godkendt  

 den installerede måler.
For boligenheder, hvor der  

 ikke kan afregnes efter vandmåler, fastsættes normalvandforbruget til  

  

[*indsæt antal kubikmeter]  

  

 m  

  

 3  

  

 pr. år.  

  

[* antallet af kubikmeter kan  

 ikke fastsættes højere end til 170 m  

  

 3  

  

 pr. år.
Der kan eventuelt ske  

 en differentiering for forskellige boligtyper] 2.  

 Erhvervsejendomme For erhvervsejendomme  

 beregnes vandafledningsbidraget efter målt eller skønnet vandforbrug.
Erhvervsejendomme kan opnå  

 fradrag for vand, der medgår i produktionen eller af anden grund ikke  

 tilledes  

 kloaksystemet.
For at få fradrag skal det vandforbrug, der ønskes fradrag  

 for,  

 kunne henregnes til erhvervsdelen, det vil sige den primære produktion.  

 Fradrag  

 kræver endvidere, at den vandmængde, der ønskes fradrag for, ledes gennem en  

 bimåler  

  

[*følgende kan udelades]  

  

 eller at den, der ønsker fradraget, i øvrigt er i stand til at godtgøre  

 størrelsen af den vandmængde, der ønskes fritaget efter følgende  

 retningslinier:  

    

  

[* beskriv en metode] C.
Særbidrag Der betales særbidrag, når  

 der tilledes spildevand med et højere forureningsindhold end almindeligt  

 husspildevand, og når tilledningen giver anledning til særlige  

 foranstaltninger  

 i forbindelse med det offentlige spildevandsanlægs etablering og drift.
Særbidraget beregnes  

  

[* Her indsættes en beskrivelse af metoden  

 til beregning af særbidrag.
Det kan eksempelvis være en formel, hvorefter  

 forureningstillægget beregnes ved at multiplicere vandforbruget med  

 forureningsfaktoren  

 F eller en beskrivelse af de parametre, der skal indgå i beregningen af  

 særbidrag.
Kommunen skal ved fastsættelse af særbidrag iagttage den  

 forvaltningsretlige lighedsgrundsætning ] D.
Vejbidrag 1. Statsveje og  

 amtskommunale veje.
For stats- og amtskommunale  

 veje beregnes et årligt vejbidrag efter en vandmængde på 0,12 m  

  

 3  

  

 vand pr. m  

  

 2  

  

 matrikulært areal, hvorfra spildevandet tilledes det  

 offentlige spildevandsanlæg.
Bidraget beregnes på baggrund af det matrikulære  

 areal for den vejstrækning, der er tilsluttet det offentlige  

 spildevandsanlæg.
2. Kommunale  

 veje og private fællesveje For afledning af vejvand fra  

 kommunale veje og private fællesveje betaler kommunen et årligt bidrag til  

 kloakforsyningen på  

  

[*indsæt pct.-sats -  

 dog maksimalt 8 pct.]  

  

 pct. af anlægsudgifterne til kloakledningsanlæggene,  

 herunder udgifter,  

    

 til etablering af  

 forsinkelsesbassiner, overløbsbygværker og anlæg til rensning af regnvand.
E.
Private spildevandsanlæg 1.  

 Kloakforsyningens overtagelse af eksisterende private spildevandsanlæg, der  

 ikke er tilsluttet det offentlige spildevandsanlæg.
 Kommunalbestyrelsen kan  

 gennem kommunens spildevandsplan træffe beslutning om at overtage private  

 spildevandsanlæg.
 Ved overtagelsen omfattes de  

 berørte ejendomme i området af betalingsvedtægten.
Kloakforsyningen yder  

 godtgørelse for det overtagne spildevandsanlægs værdi, og der opkræves  

 standardtilslutningsbidrag.
Efter overtagelsen af anlægget opkræves endvidere  

 vandafledningsbidrag efter vedtægtens regler.
 I mangel af enighed afgøres  

 spørgsmål om godtgørelsens størrelse af taksationsmyndigheden.
 2.  

 Kloakforsyningens overtagelse af eksisterende private spildevandsanlæg, der  

 på  

 overtagelsestidspunktet er tilsluttet det offentlige spildevandsanlæg.
 Kommunalbestyrelsen kan  

 gennem kommunens spildevandsplan træffe beslutning om at overtage private  

 spildevandsanlæg, der på overtagelsestidspunktet er tilsluttet det offentlige  

 spildevandsanlæg.
 Ved overtagelsen omfattes de  

 berørte ejendomme i området af betalingsvedtægten.
 Kloakforsyningen yder  

 godtgørelse for det overtagne spildevandsanlægs værdi, og der opkræves efter  

 overtagelsen af anlægget vandafledningsbidrag efter vedtægtens regler.
 I mangel af enighed afgøres  

 spørgsmål om godtgørelsens størrelse af taksationsmyndigheden.
3.  

 Kloakforsyningens overtagelse af spildevandsanlæg udført som privat  

 byggemodning Udførelse af privat  

 byggemodning kræver kommunalbestyrelsens tilladelse.
Hvis anlægget forudsættes  

 overtaget af den offentlige kloakforsyning, træffes der, forinden anlægget  

 udføres, aftale om den økonomiske afregning, der skal finde sted ved  

 kommunens  

 overtagelse af anlægget.
Der skal herunder træffes aftale om betaling af  

 tilslutningsbidrag og evt. økonomisk godtgørelse for anlæggets værdi.
 Efter kommunens overtagelse  

 af spildevandsanlægget betaler de berørte ejendomme vandafledningsbidrag  

 efter  

 vedtægtens almindelige bestemmelser herom.
4. Private  

 spildevandsanlæg, som tilsluttes offentligt spildevandsanlæg For private  

 spildevandsanlæg, som tilsluttes offentlige spildevandsanlæg, fastsætter  

 kommunalbestyrelsen et tilslutningsbidrag.
Bidraget for tilslutning fordeles  

 på  

 de berørte ejendomme.
 De af tilslutningen berørte  

 ejendomme betaler efter tilslutning vandafledningsbidrag efter vedtægtens  

 almindelige bestemmelser herom.
F.
Udtræden af kloakforsyningen (ophævelse af  

 tilslutningspligten til det offentlige spildevandsanlæg) 1.  

 Tilbagebetaling af et beløb til grundejeren Hvis kommunalbestyrelsen i  

 kommunens spildevandsplan har udpeget et eller flere oplande, hvor  

 kommunalbestyrelsen er indstillet på at lade ejendommene udtræde af det  

 offentligt kloakerede opland for hele eller dele af det tilledte spildevand,  

 og  

 der er eller kan indgås en aftale om udtræden af kloakforsyningen med  

 grundejere inden for de pågældende oplande, kan kommunalbestyrelsen foretage  

 tilbagebetaling af et beløb ved hel eller delvis udtræden af  

 kloakforsyningen.
 Beløbet, der tilbagebetales,  

 kan maksimalt fastsættes til det standardtilslutningsbidrag, der kan opkræves  

 på det tidspunkt, hvor aftalen om udtræden indgås.
 -  

 	  

    

 Hvis en  

 boligejendom/erhvervsejendom alene udtræder for tag - og overfladevand, udgør  

 tilbagebetalingsbeløbet pr. boligenhed/pr. påbegyndt 800 m  

  

 2  


  

[*vælg pct. sats - dog maksimalt 40 pct. -  

 eller et fast kr.-beløb]  

  

 af det tilslutningsbidrag, der kunne være opkrævet  

 på det tidspunkt, hvor aftalen om ejendommens udtræden indgås.
 Hvis en  

 bolig/erhvervsvirksomhed udtræder for alt spildevand, kan kommunalbestyrelsen  

 efter et konkret skøn foretage tilbagebetaling af et beløb maksimalt svarende  

 til det standardtilslutningsbidrag, der kunne være opkrævet på det tidspunkt,  

 hvor aftalen om ejendommens udtræden indgås.
2. Økonomisk  

 kompensation til kloakforsyningen Hvis kloakforsyningen kan  

 sandsynliggøre, at den har etableret særlige foranstaltninger eller anlæg til  

 behandling af en boligs/erhvervsejendoms spildevand, og at disse  

 foranstaltninger eller anlæg endnu ikke er afskrevet, kan  

 kommunalbestyrelsen,  

 når en ejendom udtræder af den offentlige kloakforsyning, kræve økonomisk  

 kompensation.
Den kompensation kommunalbestyrelsen kan kræve, fastsættes  

 efter  

 en konkret vurdering af de endnu ikke afskrevne udgifter til de særlige anlæg  

 eller foranstaltninger.
3. Tidsmæssige  

 begrænsning af tilbud om tilbagebetaling Når kommunalbestyrelsen i  

 kommunens spildevandsplan har udpeget områder, hvor den er indstillet på at  

 tillade udtræden af kloakforsyningen, kan kommunalbestyrelsen fastsætte en  

 frist for accept af tilbuddet om tilbagebetaling.
G.
Genindtræden i kloakforsyningen En ejendom, der tidligere er  

 udtrådt af offentligt kloakeret opland helt eller delvis, kan ved hel eller  

 delvis genindtræden (generhvervelse af retten til at aflede spildevand til  

 det  

 offentlige spildevandsanlæg) pålignes et tilslutningsbidrag.
Tilslutningsbidraget kan  

 ikke overstige de faktiske udgifter, kloakforsyningen har afholdt i  

 forbindelse  

 med gentilslutningen, og kan maksimalt udgøre det tilslutningsbidrag, der  

 kunne  

 opkræves på gentilslutningstidspunktet.
Såfremt ejendommen/virksomheden har  

 fået tilbagebetalt et beløb ved ophævelse af tilslutningspligten, skal det  

 beløb, der opkræves ved gentilslutningen dog som minimum udgøre det tidligere  

 tilbagebetalte beløb.
H.
Ledningsbrud I det omfang  

 vandforsyningsvirksomhederne i tilfælde af brud på ledningen, der tilfører en  

 ejendom vand, træffer afgørelse om at reducere vandforbruget, skal det  

 reducerede bidrag lægges til grund ved beregning af vandafledningsbidraget.
[*  

  

 Vælg:  

  

 Selvom en vandforsyningsvirksomhed ikke træffer afgørelse om  

 reduktion af vandforbruget i forbindelse med et ledningsbrud, kan der ske  

 reduktion i vandafledningsbidraget, når der er dokumentation for ledningsbrud  

 samt dokumentation for, at vandet ikke er tilledt kloakken.] Kapitel 4 [* Der kan  

 eventuelt udformes særskilt betalingsvedtægt for bundfældningstanke,  

 samletanke  

 eller humane affaldsprodukter i forbindelse med regulativerne for de  

 respektive  

 obligatoriske tømningsordninger.
Hvis den økonomiske regulering af  

 tømningsordninger medtages i denne betalingsvedtægt, skal kommunen, hvis  

 kommunen har indført én eller flere obligatoriske tømningsordninger, udforme  

 bestemmelser for de enkelte ordninger som anført nedenfor i kapitel 4-6] Bidrag til den obligatoriske tømningsordning for  

 bundfældningstanke For deltagelse i den  

 obligatoriske tømningsordning for bundfældningstanke opkræves følgende bidrag  

  

[*vælg f.eks. følgende bidragstyper]:
-  

 	  

    

 Tømningsbidrag -  

 	  

    

 Behandlingsbidrag -  

 	  

    

 Administrationsbidrag Bidrag til tømningsordningen  

 for bundfældningstanke fastsættes på grundlag af budgettet for  

 tømningsordningen for bundfældningstanke det pågældende år.
Bidrag til  

 tømningsordningen fremgår af kommunens takstbladet for budgetåret.
Kapitel 5 Bidrag til den obligatoriske tømningsordning for  

 samletanke For deltagelse i den  

 obligatoriske tømningsordning for samletanke opkræves følgende bidrag  

  

[*vælg f.eks. følgende bidragstyper]:
-  

 	  

    

 Tømningsbidrag -  

 	  

    

 Behandlingsbidrag -  

 	  

    

 Administrationsbidrag Bidrag til tømningsordningen  

 for samletanke fastsættes på grundlag af budgettet for tømningsordningen for  

 samletanke det pågældende år.
Bidrag til tømningsordningen fremgår af  

 kommunens  

 takstbladet for budgetåret.
Kapitel 6 Bidrag til den obligatoriske tømningsordning for  

 humane affaldsprodukter For deltagelse i den  

 obligatoriske tømningsordning for humane affaldsprodukter opkræves følgende  

 bidrag  

  

[*vælg f.eks. følgende  

 bidragstyper]:
-  

 	  

    

 Tømningsbidrag -  

 	  

    

 Behandlingsbidrag -  

 	  

    

 Administrationsbidrag Bidrag til tømningsordningen  

 for humane affaldsprodukter fastsættes på grundlag af budgettet for  

 tømningsordningen for humane affaldsprodukter det pågældende år.
Bidrag til  

 tømningsordningen fremgår af kommunens takstbladet for budgetåret.
Kapitel 7 Fælles  

    

 bestemmelser Bidrag efter lov om  

 betalingsregler for spildevandsanlæg m.v. har, jf. lovens § 10, samme  

 fortrinsret som de på faste ejendomme hvilende kommunale skatter og kan i  

 mangel af rettidig betaling inddrives ved udpantning i den bidragspligtiges  

 ejendom,  

 uden hensyn til, om ejendommen senere måtte have skiftet ejer.
 Bidrag, som ikke betales til  

 forfaldstid, tillægges renter efter gældende regler herom.
 Kommunalbestyrelsen kan  

 foretage ændringer i bestemmelserne i denne vedtægt i henhold til de i  

 lovgivningen fastsatte regler.
Kapitel 8 Målerdata Tilsluttede og tilknyttede  

 brugere af kloakforsyningen har pligt til at medvirke ved aflæsning af  

 vandmålere og til at videregive oplysningerne om vandforbruget (målerdata)  

 til  

 kloakforsyningen.
Hvis en tilsluttet eller  

 tilknyttet bruger ikke ønsker at medvirke ved aflæsning af vandmåleren, kan  

 kloakforsyningen fastsætte et skønnet realistisk forbrug for ejendommen.
Det  

 skønnede forbrug må dog ikke for en boligenhed overstige 600 m  

  

 3  

  

 pr.  

 år.
Kapitel 9 Vedtægtens ikrafttræden Vedtægten træder i kraft den  

 dd. mm. 200X Bilag 2 Miljøstyrelsens standardkontrakt ved medlemskab af  

 kloakforsyningen Kontrakt I henhold til § 7 a i  

 lov om betalingsregler for spildevandsanlæg m.v.
mellem kloakforsyningen i  

 XXXX kommune  

  

 (herefter: "Kloakforsyningen") og ejeren/ejerne,  

 (navn(e))  

  

 (herefter: "Ejeren") af ejendommen (adresse og  

 matrikel nr.)  

  

 (herefter: "ejendommen") om Ejerens medlemskab af  

 Kloakforsyningen, der skal forestå udførelse, drift og vedligeholdelse af en  

 spildevandsløsning på ejendommen (herefter "anlægget"), der  

 opfylder  

 kommunens påbud af (dato) om forbedret rensning af spildevandet.
Anlæggets  

 udførelse, drift og vedligeholdelse § 1. Kloakforsyningen er  

 forpligtet til at forestå udførelse, drift og vedligeholdelse af anlægget,  

 således at det opfylder kravene til rensning i det af kommunalbestyrelsen i  

 medfør af miljøbeskyttelseslovens § 30, stk. 4, udstedte påbud.
Udførelse § 2. Kloakforsyningen  

 forestår såvel udførelsen af selve anlægget som af eventuelle nødvendige  

 forundersøgelser på ejendommen.
§ 3. Ejeren udfører og  

 vedligeholder for egen regning ledninger frem til renseløsningen, hvis  

 bundfældningstank ikke er nødvendig for ejendommens tilkobling til anlægget.  

 Hvis bundfældningstank er nødvendig for ejendommens tilkobling til anlægget,  

 udfører  

 og vedligeholder Ejeren for egen regning ledninger frem til  

 bundfældningstank/tanke.
For egen regning udfører og vedligeholder ejeren  

 endvidere bundfældningstanken/tankene, hvis bundfældning kræves.
Hvis  

 anvendelse af pumpe må anses for at være en integreret del af den lokale  

 renseløsning forestår kloakforsyningen etableringen af pumpen, i andre  

 tilfælde  

 forestår Ejeren etableringen af pumpen.
Kloakforsyningen udfører selve  

 tilkoblingen til anlægget, såfremt de fornødne ledninger m.v. efter  

 Kloakforsyningens  

 instrukser er lagt senest  

  

[* indsæt  

 antal dage]  

  

 dage efter, at Kloakforsyningen har anmodet Ejeren herom.
Drift § 4. Kloakforsyningen  

 forestår anlæggets drift, herunder eftersyn af anlægget og tømning af slam  

 fra  

 anlægget samt fra eventuelle tilhørende bundfældningstank/tanke.
 § 5. Ejeren er forpligtet  

 til at tilse anlægget efter Kloakforsyningens instrukser samt til omgående at  

 anmelde eventuelle driftsforstyrrelser eller skader på anlægget til  

 Kloakforsyningen.
 § 6. Ejeren er endvidere  

 forpligtet til at følge Kloakforsyningens instrukser om anlæggets anvendelse  

 -  

 herunder om tilledning af spildevand m.v. - samt til uden vederlag at levere  

 elektricitet og vand til anlæggets drift.
Vedligeholdelse § 7. Kloakforsyningen  

 forestår den almindelige vedligeholdelse af anlægget samt tillige af  

 koblingen  

 mellem anlægget og de af Ejeren lagte ledninger, såfremt denne kobling er  

 udført af Kloakforsyningen efter § 3.
 § 8. Kloakforsyningen er  

 forpligtet til at holde anlægget i lovlig stand i enhver henseende, herunder  

 til at forestå ombygninger m.v., der måtte være nødvendige til opfyldelse af  

 senere påbud vedrørende anlæggets evne til at rense spildevandet.
Ansvarsforhold § 9. Kloakforsyningen kan  

 kræve, at ejeren dækker omkostninger til udbedring af skader på anlægget, der  

 er forårsaget ved uagtsomhed eller forsæt fra Ejeren, dennes hustands eller  

 dennes ansattes  

    

 side.
Herunder skal  

 udgifterne ved driftssvigt forårsaget af Ejerens, dennes hustands eller  

 dennes  

 ansattes uagtsomme eller forsætlige adfærd afholdes af Ejeren.
 § 10. Spørgsmål om  

 erstatningsansvar i forbindelse med et eventuelt udslip eller anden  

 forurening,  

 der hidrører fra anlægget, afgøres efter dansk rets almindelige regler.
Forsikring § 11. Anlægget skal være  

 forsikret mod brand  

  

[* valg, jf.  

 bemærkningerne herom i kapitel 10  

  

 og hærværk].
Anlægget skal endvidere  

 omfattes af øvrige forsikringer, der er tegnet for ejendommen.
Ejeren holder  

 til enhver tid Kloakforsyningen orienteret om, hvilke forsikringer, der er  

 tegnet for ejendommen.
Ejeren accepterer, at Kloakforsyningen hos de  

 pågældende  

 forsikringsselskaber får noteret en deklaration om, at anlægget er udført på  

 ejendommen, at forsikringen ikke kan opsiges uden, at Kloakforsyningen får  

 meddelelse herom, at Kloakforsyningen er berettiget til at anmelde skader på  

 anlægget over for selskabet samt at forsikringsbeløb vedrørende skader på  

 anlægget alene kan udbetales til Kloakforsyningen, idet Kloakforsyningen  

 udbedrer skaden i henhold til denne kontrakts bestemmelser.
Eventuelle  

 præmieforhøjelser i denne forbindelse er Kloakforsyningen uvedkommende.
Adgangsforhold § 12. Ejeren er forpligtet  

 til at lade Kloakforsyningen forestå udførelse, drift og vedligeholdelse i  

 henhold til denne kontrakts bestemmelser, herunder til at give  

 Kloakforsyningen  

 - eller den som Kloakforsyningen måtte antage hertil - adgang til ejendommen  

 i  

 fornødent omfang.
Betaling § 13. Ejeren betaler  

 standardtilslutningsbidrag ved denne kontrakts underskrivelse samt  

 vandafledningsbidrag fra anlæggets ibrugtagning svarende til ejendomme, der  

 er  

 tilsluttet til offentligt spildevandsanlæg, jf. de herom til enhver tid  

 gældende regler, p.t. i lov om betalingsregler for spildevandsanlæg m.v. §§  

 2-4.
Ejerforhold § 14. Anlægget er, så længe  

 det er tilsluttet ejendommens spildevandssystem, en del af ejendommen, jf.  

 tinglysningslovens § 38, og tilhører som sådan den til enhver tid værende  

 ejer  

 af ejendommen.
Ejeren kan ikke ved pantsætning, salg eller lignende disponere  

 særskilt over anlægget.
Kontraktens  

 ophør § 15. Hvis ejendommen senere  

 kloakeres, således at anlægget mister sin værdi for ejendommen, fjerner  

 Kloakforsyningen vederlagsfrit anlægget fra ejendommen, idet ejendomsretten  

 til  

 anlægget ligeledes vederlagsfrit overgår til Kloakforsyningen.
I givet fald  

 ophører denne kontrakt.
 Ved fjernelse af anlægget  

 kan Kloakforsyningen dog efterlade nedsivningsrør og lignende nedgravede dele  

 af anlægget, der kun vanskeligt lader sig fjerne fra ejendommen.
Såfremt anlægget efter  

 Kloakforsyningens skøn kan anvendes i forbindelse med det offentlige  

 kloaksystem,  

 fjernes anlægget ikke, men indgår som led i kloakeringen af ejendommen.  

 Pumper  

 og bundfældningstanke, der tidligere har været drevet og vedligeholdt af  

 Ejeren, men som ved kloakeringen forbliver i funktion, drives og  

 vedligeholdes  

 efter tilslutningen til det offentlige spildevandsanlæg af kloakforsyningen  

 efter lovens almindelige regler herom.
Ved overtagelse af pumper mv. finder  

 lovgivningens  

 almindelige regler om overtagelse af private anlæg anvendelse.
 § 16. Denne kontrakt er,  

 bortset fra den i § 15 beskrevne situation, uopsigelig fra Kloakforsyningens  

 side.
 Såfremt hjemmelsgrundlaget  

 for kontraktens indgåelse i § 7 a i lov om betalingsregler for  

 spildevandsanlæg  

 m.v. bliver ophævet uden at blive erstattet af tilsvarende bestemmelser  

 andetsteds i lovgivningen, ophører kontrakten ved ophævelseslovens  

 ikrafttrædelse.
Fra Ejerens side kan  

 kontrakten opsiges med 1 års varsel.
Ved en sådan opsigelse skal Ejeren til  

 Kloakforsyningen tilbagebetale den del af anlægsudgifterne, der ligger ud  

 over  

 tilslutningsbidraget, og som på tidspunktet for opsigelsens virkning ikke er  

 afskrevet.
Anlægsudgifterne afskrives lineært over 20 år fra anlæggets  

 ibrugtagning.
Tinglysning § 17. Denne kontrakt  

 tinglyses af Kloakforsyningen på ejendommen, således at kontrakten får  

 virkning  

 for den til enhver tid værende ejer af ejendommen.
 § 18. Såfremt kontrakten  

 ophører, foranlediger Kloakforsyningen kontrakten aflyst.
