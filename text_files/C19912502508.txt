ERHVERVSPRAKTIK I FORSVARET FORMÅL 1. Erhvervspraktik har generelt til formål dels at  

 forberede eleverne på deres personlige valg af uddannelse og erhverv, dels at  

 orientere dem om de sider af samfundslivet, der har forbindelse med  

 uddannelses- og erhvervsforhold i almindelighed.
 Erhvervspraktik i forsvaret skal give eleverne et indtryk af forsvarets  

 placring i samfundet og et realistisk billede af uddannelsesmuligheder i  

 forsvaret for piger og drenge samt arbejdsbetingelser for forsvarets  

 personel.
DEFINITION 2. Erhvervspraktik i forsvaret er egentlig militær  

 tjeneste af en uges varighed for skoleelever i 9. og 10. klasse og  

 tilsvarende elever under uddannelse, som frivilligt med forældres/værges og  

 skoles tilladelse, ønsker sig denne form for erhvervspraktik.
 Erhvervspraktikken skal give kendskab til soldatermæssige funktioner,  

 færdigheder og belastninger.
 Praktikanter kan indgå i uddannelsesenheder eller følge operative enheder  

 ved forsvarets myndigheder.
PRAKTIKPERIODE 3. Erhvervspraktik i forsvaret tilstræbes gennemført i  

 perioden fra 1. september til påske det følgende år.
 Praktik i perioden fra påske til 1. september kan finde sted, såfremt  

 særlige forhold gør sig gældende.
 Efterårsferie (ugen med 3. tirsdag i oktober) samt juleferie (uge 52 og  

 01) undtages.
PRODUKTIONSMÅL 4. Erhvervspraktik fastsættes som produktionsmål og  

 pladserne fordeles mellem niveau-II myndighederne efter følgende  

 fordelingsnøgle:
Hærens Operative Kommando: 70% Søværnets Operative Kommando: 15% Flyvertaktisk Kommando: 15% Produktionsmålet for 1992 (skoleåret 92/93) og følgende år er fastsat til  

 12.000 pladser.
PROCEDURER FOR FORDELING AF PRAKTIKPLADSER 5. Niveau-II myndigheder fordeler produktionsmålet af  

 erhvervspraktikanter på tjenestestederne og indberetter senest 1. april den  

 valgte fordeling til Forsvarets Værnepligt & Rekruttering (FVR).  

 (Skolernes praktikbehov er størst i ugerne 37 - 46).
 Indberetningen skal indeholde:
- Tjenestestedets adresse og telefonnummer samt navn og lokalnummer på  

 kontaktperson, - angivelse af ugenumre, i hvilke der kan gennemføres erhvervspraktik, - hvor mange praktikanter - opdelt i drenge og piger - tjenestestedet kan  

 modtage pr. uge.
 6. På grundlag af Undervisningsministeriets årlige  

 oversigt over antal af elever i 9. og 10. klasser i hele landet fordeler FVR  

 erhvervspraktikpladserne mellem landets kommuner.
 FVR sender den endelige plan direkte til forsvarets tjenestesteder og  

 skoler/kommuner inden 1. maj gældende for det følgende skoleår.
 7. Den enkelte skole/kommune sender navneliste  

 (personnummer, alle 10 cifre og navn) fordelt på piger og drenge for  

 praktikanter til tjenestestedet senest 4 uger før praktikperiodens  

 begyndelse.
 Forsvarets tjenestesteder kan ikke modtage erhvervspraktikanter med  

 fysiske skader (brækkede arme, ben m.v.).
 8. Tjenestestedet tilsender de respektive skoler  

 program for den enkelte praktikperiode samt nødvendige praktiske oplysninger  

 2 uger før periodens begyndelse.
INDHOLD AF PRAKTIKPERIODE 9. Det er derfor vigtigt at skabe et miljø, der giver  

 mulighed for at opnå formålet med erhvervspraktikken og at den praktiske  

 gennemførelse sker efter følgende generelle retningslinier:
 - Praktikanter underbringes og iklædes.
 - Praktikanter samles i en praktikantenhed.
- Tjenestestedet udpeger en eller flere egnede befalingsmænd eller menige  

 til at føre tilsyn med praktikanterne.
Det skal tilstræbes, at programmet -  

 og dermed tilsynet - går ud over normal daglig tjnestetid.
Tilsynspligten  

 omfatter ikke fritidsophold uden for tjenestestedet.
 - For praktikanter under 18 år fastsættes mødetidspunktet efter  

 udgangstilladelse, at det pågældende tjenestested, senest til kl. 2200.
 - Praktikanter kan medtages i flådens skibe samt som passagerer i  

 motorkøretøjer, medmindre der direkte øves eller gennemføres egentlig  

 mørkekørsel.
 - Med forældres tilladelse kan praktikanter medtages i helikoptere og  

 propelfly.
 - Praktikanter i flådens skibe skal være fyldt 15 år.
- Praktikanter må efter fornøden uddannelse gennemføre skydning på  

 skydebane med salonammunition.
Praktikanterne må ikke komme i berøring med  

 anden ammunition, sprængmidler eller lignende.
 - Mindst een overnatning i det fri (mørkeøvelse) samt egen tilberedning af  

 forplejning skal gennemføres.
 - Besøg ved nærliggende tjenestesteder af en anden kategori eller et andet  

 værn gennemføres, hvis mulighed foreligger.
- Besøg af en dags varighed ved Hjemmeværnet indpasses i programmet, hvis  

 lokale forhold muliggør dette.
Aftale træffes gennem den lokale  

 hjemmeværnskonsulent.
 - Erhvervspraktik på Færøerne og Grønland gennemføres på grundlag af  

 lokale aftaler.
 - Elever uden dansk indføfdret kan kun deltage i erhvervspraktik i  

 forsvaret efter særlig aftale med det enkelte tjenestested.
 - Specielt for flyvevåbnet vil værkstedsuddannelser kunne indgå som  

 engtlig militær tjeneste.
Afslutningsvis indskærpes, at erhvervspraktikantperioden er egentlig  

 militær uddannelse med heraf følgende korrekt militær behandling af  

 praktikanten.
Erhvervspraktikanternees alder og fordelingen på begge køn  

 nødvendiggør, at kun særlig modne og ansvarbevidste instruktører kan beordres  

 til at tage sig af dette område.
ANSVAR OG ØKONOMI 10. Omkostninger forbundet med erhvervspraktik  

 budgetteres og registreres under anvendelse af relevant formålkonto og  

 omkostningsartskonti jf. Økonomihåndbog for Forsvaret, samt FELNR ANS ved den  

 myndighed, der er ansvarlig for afholdelse af omkostningerne.
CIVILPRÆGET PRAKTIK 11. Erhvervspraktik ved militært cafeteria,  

 sekretariat, musikkorps, områdeinfirmerier, værksteder m.v. (civile  

 funktioner) anses ikke for egentlig erhvervspraktik i forsvaret.  

 Praktikpladser af denne art medregnes ikke under det som produktionsmål  

 fastsatte antal pladser.
 Civilpræget praktik gennemføres efter følgende retningslinier:
- Fordeles hovedsageligt af de loakle tjenestesteder, - der udbetales ingen form for ydelser, - indkvartering og iklædning kan normalt ikke finde sted.
ERSTATNING 12. Praktikanterne er omfattet af bestemmelser om  

 erstatningsordning og ulykkesforsikring i henhold til ref b.
 Anmeldelse af forvoldte skader og/eller tilskadekomst, indgives på de af  

 Arbejdsmarkedsstyrelsen udarbejdede blanketter, som rekvireres, udfyldes og  

 indsendes efter de i ovennævnte cirkulære angivne retningslinier.
 Fotokopi af anmeldelse sendes til FVR.
SAGSBEHANDLENDE MYNDIGHED 13. FVR er sagsbehandlende myndighed, hvortil  

 telefonisk henvendelse kan ske 44 68 21 22 lokal 5100.
 E.B.
