 Ægtefællen blev ansat hos køber som sælger  

 på ren provision med konkurrenceklausul og konventionalbod på  

 100.000 kr.
 Ankenævnet fandt, at ægtefællens rådighed over  

 varebilerne var begrænset til at søge varebilerne solgt, og  

 på grund af konkurrenceklausulen kunne han ikke benytte bilerne til at  

 køre ud for at drive selvstændig virksomhed.
 Ankenævnet anerkendte hustruens ophør med virkning fra 1. maj  

 2000.
Ophør med drift af selvstændig  

 virksomhed Ankenævnet har behandlet Deres klage for XXX på møde  

 den 22. november 2001.
Nævnet traf denne A F G Ø R E L S E XXX opfylder betingelserne for at blive anset for udtrådt af sin  

 ægtefælles selvstændige virksomhed og dermed ledig fra den  

 1. maj 2000.
Derfor er hun ikke afskåret fra ret til dagpenge på grund af  

 sin tidligere deltagelse i ægtefællens selvstændige  

 virksomhed.
Dagpengeretten indtræder fire uger efter  

 ophøret.
 Hovedreglen ved udtræden af en selvstændig virksomhed er, at  

 virksomheden skal være endeligt overdraget eller lukket.
 Overdragelse af en selvstændig virksomhed kan anerkendes fra den  

 dato, hvor virksomheden efter en retligt bindende aftale er overtaget af  

 køber, hvilket indebærer, at sælger ikke længere  

 må have hverken hel eller delvis retlig eller faktisk rådighed  

 over virksomheden.
 Ankenævnet finder, at XXX ægtefælle kan anses for  

 ophørt med at drive sin selvstændige virksomhed ved overdragelse  

 den 1. maj 2000, og dermed er XXX ophørt med deltagelse i virksomheden  

 fra denne dato.
Der er lagt vægt på, at ægtefællen blev ansat hos  

 køberen af firmaet som provisionslønnet sælger med tre  

 års konkurrenceklausul og konventionalbod på 100.000 kr., og at  

 hans muligheder for at råde over varebilerne efter dette tidspunkt  

 alene var adgang til at forsøge at sælge dem.
Han havde udlejet  

 varebilerne til køber af firmaet, og bilerne var pantsat i banken.
 På denne baggrund finder ankenævnet, at hans rådighed  

 over varebilerne ikke har kunnet danne grundlag for fortsat drift af  

 selvstændig virksomhed efter den 1. maj 2000.
 Betingelserne i arbejdsløshedsforsikringslovens § 57, stk. 3, og i  

 Direktoratet for Arbejdsløshedsforsikringens bekendtgørelse nr.  

 294 af 19. maj 1998 om ophør med udøvelse af selvstændig  

 virksomhed som hovedbeskæftigelse § 3 anses dermed for opfyldt.
 Ankenævnet ændrer således Arbejdsdirektoratets  

 afgørelse af 23. maj 2001.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
XXX XXX XXX 1. Sagsforløb Arbejdsdirektoratet fremstillede sagen på denne måde:
 Deres klient ledigmeldte sig ved ledighedserklæring af 25. maj 2000  

 efter ophør med drift af selvstændig virksomhed (XXX). Deres  

 klient oplyste, at hendes sidste arbejdsdag i virksomheden var den 28. april  

 2000.
 Ifølge købekontrakt af 14. april 2000 blev virksomheden  

 afhændet med overtagelsesdag den 1. maj 2000. Det fremgår  

 nærmere af købekontrakten, at virksomhedens biler ikke  

 indgår i handelen, da der er pant i dem, men at de udlejes af  

 sælger på nærmere aftalte vilkår.
 Køber har ved skrivelse af 10. august 2000 bekræftet, at han  

 benytter bilerne mod at betale løbende driftsomkostninger.
 To af varebilerne blev omregistreret den 8. november 2000 til XXX.
De resterende tre varebiler er solgt ifølge en udateret slutseddel,  

 som kassen modtog kopi af den 11. december 2000. Deres klient har telefonisk  

 oplyst til kassen, at bilerne blev solgt den 8. december 2000. Kassen  

 meddelte Deres klient, at kassen skulle have dokumentation for salgsdatoen  

 den 8. december 2000, da kasen i modsat fald ville anvende modtagedatoen den  

 11. december 2000 som tidspunktet for det endelige ophør.
Kassen  

 modtog ikke yderligere dokumentation for salgsdatoen.
 Kassen traf den 13. december 2000 afgørelse om, at Deres klient var  

 berettiget til dagpenge fra den 8. januar 2001.
 De klagede den 21. december 2000 på vegne Deres klient over kassens  

 afgørelse.
De har anført, at virksomheden blev solgt pr. 1. maj 2000, og at de  

 5 biler formelt og brugsmæssigt er afviklet pr. 1. maj 2000, idet  

 brugsretten ifølge købekontrakten er overdraget til  

 køber, som fra 1. maj 2000 har afholdt alle udgifter.
Det var i  

 købers interesse at overtage de kendte gule biler med  

 firmareklametekst.
De har endvidere anført, at ejendomsretten ikke kunne overdrages,  

 da sælgers bank havde pant i bilerne, og da bilerne var mere end 10  

 år gamle, repræsenterede de ikke nogen nævneværdig  

 værdi.
På grund af pantet kunne bilerne heller ikke skrottes.  

 Bilerne blev herefter forsøgt solgt på alle tænkelige  

 måder.
 De har gjort gældende, at da Deres klient og dennes  

 ægtefælle ikke har haft brugsret over bilerne efter 1. maj 2000,  

 da køber har afholdt alle udgifter, indtil bilerne blev solgt, og da  

 det var banken, der i kraft af pantet var den reelle ejer, er virksomheden  

 ophørt pr. 1. maj 2000.
 kassen har fastholdt den trufne afgørelse.
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 23. maj 2001 denne afgørelse:
 Deres klient har ret til dagpenge fra den 8. januar 2001.
Begrundelse og regler Direktoratet mener, at Deres klient først ophørte  

 endeligt med drift af selvstændig virksomhed, da samtlige driftsmidler  

 var afhændet.
Dette er først sket ved salg af de resterende  

 biler i december 2000. Da slutsedlen ikke var dateret, er direktoratet enig  

 med kassen i at lægge datoen for kassen´s modtagelse af slutsedlen til  

 grund som ophørsdato.
 Det fremgår af dagældende bekendtgørelse nr. 294 af 19.  

 maj 1998 om ophør med udøvelse af selvstændig virksomhed  

 som hovedbeskæftigelse § 2, at det personlige arbejde anses for  

 ophørt mere end midlertidigt, når medlemmet opfylder en af  

 betingelserne i §§ 3-13.
 Af bekendtgørelsens § 3, stk. 1, fremgår det, at et medlem  

 anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden er endeligt  

 overdraget eller lukket.
Af vejledningen til bekendtgørelsens § 3, stk. 1, fremgår  

 det, at ved overdragelse anses medlemmet for ophørt mere end  

 midlertidigt fra den dato, hvor virksomheden ifølge en retlig bindende  

 overdragelsesaftale er overtaget af køber.
Medlemmet må  

 således ikke længere hverken helt eller delvist have retlig eller  

 faktisk rådighed over virksomheden.
Uanset bilerne var pantsat, og køber havde brugsretten, var det  

 fortsat Deres klients ægtefælle, der havde retlig råden  

 over bilerne.
Direktoratet har lagt vægt på, at sælger i  

 slutsedlen er angivet som "XXX", og at Deres klients ægtefælle  

 har underskrevet slutsedlen som sælger.
Det fremgår endvidere af vejledningen, at hvis virksomheden har  

 været drevet med egne driftsmidler og eget inventar, skal  

 driftsmidlerne og inventaret som hovedregel være solgt eller på  

 anden måde være endeligt afhændet på tidspunktet for  

 ophøret.
Resterende driftsmidler og inventar, der kun udgør en  

 mindre del af den samlede virksomhed, og som efter art og antal er normale og  

 sædvanlige i private hjem, vil kunne beholdes.
 Efter direktoratets opfattelse er 5 varebiler ikke normale og  

 sædvanlige i et privat hjem, hvorfor virksomheden ikke kan anses for  

 ophørt på et tidligere tidspunkt end salget af bilerne.
3. Klagen til ankenævnet De skrev den 19. juni 2001:
 "Vi skal hermed klage over, at kassen først har tilkendt vor klient  

 dagpenge fra 8. januar 2001 til trods for, at vor klients sidste arbejdsdag i  

 ægtefællens virksomhed var den 28. april 2000.
Det er uomtvisteligt, at hele virksomheden incl. forretningslokaler,  

 driftsmidler, varelager, personale og goodwill med adresse i XXX er  

 afhændet med overtagelsesdag den 1. maj 2000, hvor afmelding også  

 er sket over for offentlige myndigheder.
Fra samme dato er virksomhedens  

 ejer, ægtefællen XXX, ansat i købers virksomhed, XXX,  

 XXX.
 Dette var ikke tilfældet med vor klient, der som medhjælpende  

 ægtefælle har bistået fra hjemadressen, xxx, uden for  

 virksomhedens åbningstid, d.v.s. ca. fra kl. 14.00 til 20.00. Dette  

 arbejde er ophørt med omgående virkning fra salgsdagen.
Undtaget fra overdragelsen var firmaets biler, som ikke kunne overdrages,  

 da sælgers bank havde pant i bilerne, og de ikke repræsenterede  

 en nævneværdig værdi.
Bilerne blev efterfølgende  

 solgt i november og december.
Direktoratet har lagt vægt på, at sælger i slutsedlen er  

 angivet som "xxx", og at min klients ægtefælle har underskrevet  

 slutsedlen som sælger.
Dette var en formel fejl, idet slutsedlen er  

 underskrevet af min klients ægtefælle som privatperson.
 Da direktoratets afgørelse er truffet med baggrund i, at  

 virksomheden skulle have været ægtefællernes  

 fælleseje, må det pointeres, at virksomheden udelukkende har  

 været registreret i ægtefællens navn og drevet af  

 denne.
Vi må derfor fastholde, at min klient er berettiget til dagpenge fra  

 hendes udtræden af sin stilling i firmaet pr. 28. april 2000." 4.  Arbejdsdirektoratets bemærkninger til klagen Arbejdsdirektoratet fandt den 22. juni 2001, at der ikke var kommet  

 nye oplysninger, der gav direktoratet anledning til at ændre  

 afgørelsen.
5. Nyt efter klagen - 6. Regler Lov om arbejdsløshedsforsikring m.v., jf.
Arbejdsministeriets  

 lovbekendtgørelse nr. 592 af 14. juli 1999 § 57. Dagpenge kan kun udbetales til et medlem, som er ledigt, jf.  

 dog kapitel 11 b.
Stk. 3. En selvstændig erhvervsdrivende anses for ledig,  

 når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig  

 erhvervsdrivendes personlige arbejde i virksomheden anses for ophørt  

 mere end midlertidigt, fastsættes af direktøren for  

 Arbejdsløshedsforsikringen efter forhandling med  

 Landsarbejdsrådet.
§ 63. Dagpenge må ikke udbetales til et medlem, hvis ledighed  

 skyldes, 1) 	at medlemmet uden fyldestgørende grund afslår et  

 passende arbejde, der formidles af Arbejdsformidlingen eller  

 arbejdsløshedskassen, 2) 	at medlemmet uden fyldestgørende grund ophører med  

 sit arbejde, ...
 Stk. 3. Bestemmelsen i stk. 1, nr. 2, finder ikke anvendelse ved  

 ophør af selvstændig virksomhed, jf. § 57, stk. 3. I disse  

 tilfælde udbetales dagpenge ikke for de første fire uger efter  

 ophøret.
Direktoratet for Arbejdsløshedsforsikringens  

 bekendtgørelse nr. 294 af 19. maj 1998 om ophør med  

 udøvelse af selvstændig virksomhed som  

 hovedbeskæftigelse § 2. Det personlige arbejde anses for ophørt mere end  

 midlertidigt, når medlemmet opfylder en af betingelserne i §§ 3 -  

 13.
 § 3. Et medlem anses for ophørt mere end midlertidigt med  

 det personlige arbejde i virksomheden, når medlemmet dokumenterer, at  

 virksomheden endeligt er overdraget eller lukket.
