(Til Københavns magistrat, samtlige  

 amtsråd og byråd m.v.) Forinden en læge med udenlandsk lægeeksamen påbegynder virksomhed som læge  

 her, skal han i henhold til § 3, stk. 3, i lov om udøvelse af lægegerning,  

 jfr. bekendtgørelse nr. 236 af 9. august 1955, have opnået  

 indenrigsministerens tilladelse til at betegne sig som læge og udøve  

 lægegerning.
Tilladelse gives, når særlige omstændigheder foreligger, efter erklæring  

 fra det lægevidenskabelige fakultet ved Københavns universitet og  

 sundhedsstyrelsen.
En som bilag til cirkulæret udarbejdet vejledning  

 indeholder oplysninger om de mindstekrav, der sædvanligvis stilles for  

 indenrigsministeriets meddelelse af tilladelser i henhold til lægelovens § 3,  

 stk. 3.
Efter en mellem Danmark, Finland, Norge og Sverige indgået overenskomst om  

 fælles nordisk arbejdsmarked for læger, der er trådt i kraft den 10. august  

 1966, er statsborgere i de kontraherende stater, der har autorisation som  

 læge i Finland, Norge eller Sverige, under visse betingelser berettigede til  

 at få autorisation som læge også i Danmark.
Sådan autorisation meddeles af  

 indenrigsministeriet i henhold til lægelovens § 3, stk. 3.
 Om de i den nordiske overenskomst indeholdte betingelser for at opnå  

 autorisation som dansk læge og om fremgangsmåden ved ansøgning herom henvises  

 til afsnit II, A. i den som bilag optrykte vejledning for læger med  

 udenlandsk lægeeksamen, der søger om tilladelse til at virke som læge her i  

 landet.
Man henleder særlig opmærksomheden på, at det i overenskomsten mellem de 4  

 nordiske lande om fælles nordisk arbejdsmarked for læger er fastsat, AT finske, norske og svenske statsborgere, som har oånået autorisation som  

 læge her i landet, i princippet bør være berettigede til at søge og opnå  

 civil ansættelse i lægestilling her i landet, uanset at de ikke har dansk  

 indfødsret, AT tjeneste som læge i Finland, Norge eller Sverige ved besættelsen af  

 lægestillinger bør tillægges samme værdi som tjeneste af tilsvarende art  

 udført her i landet, og AT finske, norske eller svenske statborgere, der her i landet har opnået  

 ansættelse i en stilling som læge, i princippet bør være ligestillet med  

 danske statsborgere for så vidt angår ret til løn, pension og de øvrige med  

 stillingen forbundne fordele.
Man henleder opmærksomheden på, at læger, der ikke har dansk indfødsret,  

 udover tilladelsen i henhold til lægelovens § 3, stk. 3, skal have opholds-  

 og arbejdstilladelse.
Finske, islandske, norske og svenske statsborgere er  

 dog undtaget fra dette krav.
 Man skal indskærpe, at ingen læge med udenlandske eksamen tiltræder en  

 stilling på sygehuse eller sygehusafdelinger, forinden der foreligger den  

 fornødne tilladelse fra indenrigsministeriet og - eventuelt - opholds- og  

 arbejdstilladelse.
 Det henstilles, at læger med udenlandsk eksamen normalt ikke ansættes på  

 »studentervilkår«.
Det bemærkes, at der ligeledes kræves tilladelse i henhold til lægelovens  

 § 3, stk. 3, såfremt en læge med udenlandsk lægeeksamen virker som  

 surnummerær (ulønnet) på et sygehus her i landet og herunder udøver  

 lægegerning.
Sådan virksomhed forudsætter også, at lægen, medmindre han er  

 statsborger i Finland, Island, Norge eller Sverige, har opholdstilladelse  

 her.
 Et antal eksemplarer af den nævnte vejledning vedlægges til fordeling  

 blandt sygehusenes administratorer og overlæger.
Yderligere eksemplarer af vejledningen vil kunne fås ved henvendelse til  

 sundhedsstyrelsen, St.
Kongensgade 1, 1264 København K.
 Indenrigsministeriets cirkulære nr. 233 af 30. november 1959 om  

 beskæftigelse på danske sygehuse af læger med udenlandsk lægeeksamen ophæves.
 INDENRIGSMINISTERIET, DEN 19. AUGUST  

 1969.
 P.M.V.
 E.B.
 Folmer Nielsen.
 Bilag.
 VEJLEDNING FOR LÆGER MED UDENLANDSK EKSAMEN, DER SØGER TILLADELSE TIL AT  

 UDØVE LÆGEGERNING I DANMARK.
 I henhold til § 3, stk. 3, i lov om udøvelse af lægegerning, jfr.  

 bekendtgørelse nr. 236 af 9. august 1955, kan indenrigsministeren under  

 særlige omstændigheder efter erklæring fra det lægevidenskabelige fakultet i  

 København og sundhedsstyrelsen give personer, der ikke fyldestgør  

 betingelserne for at opnå autorisation som læge, men som i udlandet har  

 erhvervet en tilsvarende uddannelse, tilladelse til at betegne sig som læge  

 og til at udøve lægegerning her i landet.
I.
Midlertidig tilladelse til at virke som læge her i landet.
A.
ALMINDELIGE BETINGELSER.
a.
Attestation vedrørende ansættelsen fra overlægen ved det sygehus eller  

 den sygehusafdeling, ved hvilken der søges beskæftigelse, og oplysning om  

 varigheden af den ønskede beskæftigelse.
b.
Ansøgerens originale eksamenspapirer.
c.
Dokumentation for tidligere uddannelse og beskæftigelse; eventuelt  

 anbefalinger fra lægechefer ved afdelinger, hvor ansøgeren tidligere har haft  

 beskæftigelse.
d.
Oplysning om, for hvilket tidsrum ansøgerens pas er gyldigt og  

 eventuelle heri indførte visa til andre lande er gyldige; (for statsborgere i  

 Finland, Island, Norge og Sverige vedlægges dog fødsels- eller dåbsatteat i  

 original eller fotokopi).
 Hvis ansøgeren har til hensigt at søge beskæftigelse som læge i Danmark ud  

 over et samlet tidsrum af 2 år (jfr. pkt. 10 nedenfor), skal dette  

 udtrykkeligt oplyses og den nærmere motivering for dette ønske angives.
 Der må gives udførlige oplysninger i ansøgningen om ansøgerens kendskab  

 til det danske sprog, og på hvilken måde han har erhvervet dette; eventuelt  

 kan vedlægges en udtalelse fra lægechefen ved det sygehus eller den  

 sygehusafdeling, hvor beskæftigelse ønskes.
Der vil som regel ikke kunne forventes tilladelse til at virke  

 midlertidigt som læge her i landet i et samlet tidsrum af over 2 år.
Kun  

 såfremt vedkommende ansøger måtte være dansk statsborger, eller der i øvrigt  

 måtte foreligge ganske særlige omstændigheder, vil der eventuelt kunne  

 tillades overskridelse af dette tidsrum.
B.
BETINGELSER FOR OPHOLD OG ARBEJDE HER I LANDET.
 Udenlandske statsborgere (bortset fra finske, islandske, norske og svenske  

 statsborgere) skal foruden tilladelse til at virke som læge her i landet  

 tillige efter § 9 i lov om udlændinges adgang til landet m.v., jfr.  

 lovbekendtgørelse nr. 20 af 7. februar 1961 som ændret ved lov nr. 183 af 20.  

 maj 1963. ansøge om særskilt opholds- og arbejdstilladelse, hvilket bør ske  

 samtidig med, at ansøgningen om tilladelse til at virke som læge her i landet  

 indgives.
 HVIS ANSØGEREN IKKE OPHOLDER SIG I DANMARK, indgives ansøgningen gennem  

 nærmeste danske ambassade, gesandtskab eller konsulat på et særligt  

 ansøgningsskema, som udleveres de nævnte steder.
 BEFINDER ANSØGEREN SIG DERIMOD HER I LANDET, fremsættes ansøgningen ved  

 personlig henvendelse til det stedlige politi, for Københavns og  

 Frederiksbergs vedkommende dog ved direkte henvendelse til rigspolitichefens  

 udlændingsafdeling, Anker Heegårdsgade 5, 1572 København V.
 Ønskes en meddelt opholds- og arbejdstilladelse senere forlænget, bør  

 ansøgning herom fremsættes mindst 1 måned før den hidtidige tilladelses  

 udløb.
II.
VARIG TILLADELSE TIL AT VIRKE SOM LÆGE HER I LANDET.
A.
SÆRLIGE BETINGELSER FOR VISSE NORDISKE STATSBORGERE.
finsk medicinsk licentiateksamen eller norsk »medicinsk  

 embedseksamen« og gennemgået den foreskrevne turnustjeneste eller svensk medicinsk licentiateksamen, og som på dette grundlag har erhvervet og vedblivende har ubegrænset  

 autorisation som læge i den stat, hvor eksamen er aflagt.
 Efter overenskomsten vil autorisation som læge i Danmark efter ansøgning  

 tillige blive meddelt danske, finske, norske og svenske statsborgere, der har  

 aflagt lægevidenskabelig eksamen i en ikke-nordisk stat, og som har erhvervet  

 og stadig har ubegrænset autorisation som læge i Finland, Norge eller  

 Sverige.
 Som betingelse for autorisationens meddelelse kræves, at ansøgeren ved det  

 lægevidenskabelige fakultet ved et dansk universitet har bestået en prøve i  

 dansk medicinallovgivning, herunder receptskrivning og socialmedicin.
 Derimod stilles intet krav om kendskab til det danske sprog.
a.
Ansøgerens originale eksamenspapirer samt eventuelt bevis for  

 gennemgået turnustjeneste.
b.
Bevis for, at ubegrænset autorisation som læge er meddelt i Finland,  

 Norge eller Sverige, og at ansøgeren vedblivende har sådan autorisation.
c.
Fødsels- eller dåbsattest i original eller fotokopi.
d.
Bevis for bestået prøve i dansk medicinallovgivning, herunder  

 receptskrivning og socialmedicin.
 For så vidt angår nordiske statsborgere, der ikke opfylder de ovennævnte  

 betingelser, skal ansøgning om varig tilladelse til at udøve lægegerning her  

 i landet indsendes i overensstemmelse med den i afsnit II, B. givne  

 vejledning.
B.
ALMINDELIGE BETINGELSER.
a.
Ansøgerens originale eksamenspapirer.
b.
Dokumentation for tidligere uddannelse og beskæftigelse; eventuelt  

 anbefalinger fra lægechefer ved afdelinger, hvor ansøgeren tidligere har haft  

 beskæftigelse.
c.
For statsborgere i Finland, Island, Norge og Sverige vedlææges fødsels-  

 eller dåbsattest i original eller fotokopi.
d.
Dokumentation for ansøgerens kendskab til det danske sprog.
 a. er dansk statsborger eller kan dokumentere en ganske særlig tilknytning  

 til Danmark (eller eventuelt er statsborger i Finland, Island, Norge eller  

 Sverige).
b. har bestået prøve ved det lægevidenskabelige fakultet ved et dansk  

 universitet i nærmere angivne fag, hvorom bestemmelse træffes i hvert enkelt  

 tilfælde, herunder fag, der har relation til danske forhold, i hvert fald  

 receptskrivning samt medicinallovgivning og socialmedicin, c. inden en i hvert tilfælde fastsat frist har gennemgået den i § 2, stk.  

 1, jvf. stk. 6, i bekendtgørelse af 9. august 1955 af lov om udøvelse af  

 lægegerning omhandlede uddannelse eller kan dokumentere at have haft dertil  

 svarende tjeneste (kursus) i Danmark eller i udlandet.
C.
BETINGELSER FOR OPHOLD OG ARBEJDE HER I LANDET.
Med hensyn til opholds- og arbejdstilladelse for udlændinge henvises til  

 det under I.
B. anførte.
III.
Tilladelse til at aflægge lægevidenskabelig embedseksamen ved det  

 lægevidenskabelige fakultet ved et dansk universitet på lempede vilkår.
Læger med lægevidenskabelig eksamen ved udenlandsk universitet, der måtte  

 ønske af aflægge sådan eksamen, må indsende ansøgning herom til vedkommende  

 lægevidenskabelige fakultet her i landet, ledsaget af de under II.
B. 3.  

 nævnte bilag.
 Sådan tilladelse vil kun kunne forventes meddelt til ansøgere, der er  

 danske statsborgere eller har dokumenteret en ganske særlig tilknytning til  

 Danmark (eller evt. er statsborgere i Finland, Island, Norge eller Sverige).
Såfremt omstændighederne i det hele måtte tale for ansøgningens  

 imødekommelse, vil der eventuelt - under hensyntagen til ansøgerens  

 lægevidenskabelige uddannelse i udlandet - efter indstilling fra  

 sundhedsstyrelsen og vedkommende danske lægevidenskabelige fakultet af  

 indenrigsministeriet kunne meddeles tilladelse til at aflægge dansk  

 lægevidenskabelig embedseksamen med visse lempelser i de normale  

 eksamenskrav.
Tilladelsen meddeles på betingelse af, at eksamen aflægges  

 inden for en nærmere angiven tidsfrist.
Efter bestået dansk lægevidenskabelig embedseksamen kan der meddeles  

 ansøgeren autorisation som læge, hvorefter han er berettiget til at virke i  

 underordnet lægestilling på sygehus, som skibslæge eller som amanuensis hos  

 eller midlertidig stedfortræder for en praktiserende læge.
For at opnå  

 autorisation til at udøve selvstændig virksomhed (erhverv) som fødselshjælper  

 og læge kræves, at den pågældende har gennemgået den i § 2, stk. 1, jfr. stk.  

 6, i bekendtgørelse af 9. august 1955 af lov om udøvelse af lægegerning  

 omhandlede uddannelse.
Der kræves ingen arbejdstilladelse for at aflægge lægevidenskabelig  

 embedseksamen, men det vil derimod i de fleste tilfælde være nødvendigt for  

 en udlænding, der ikke er finsk, islandsk, norsk eller svensk statsborger, at  

 have en opholdstilladelse.
Ansøgning herom bør derfor fremsættes over for de  

 under I.
B. anførte myndigheder samtidig med ansøgningen om tilladelse til at  

 aflægge lægevidenskabelig embedseksamen.
 Såfremt der efter bestået dansk lægevidenskabelig embedseksamen opnås  

 autorisation som læge, kræves der arbejdstilladelse for at kunne udnytte  

 autorisationen.
