Fremsat den 28. januar 2004 af  

 kulturministeren (Brian Mikkelsen) Forslag til Lov om eliteidræt § 1.  

  

 Team Danmark er en selvejende institution, der har til formål at udvikle  

 dansk  

 eliteidræt på en socialt og samfundsmæssigt forsvarlig måde.
I samarbejde med  

 Danmarks Idræts-Forbund, Danmarks Idræts-Forbunds specialforbund og andre  

 relevante samarbejdspartnere iværksætter, koordinerer og effektiviserer Team  

 Danmark fælles foranstaltninger for eliteidrætten i Danmark ved 1)  

 	  

    

 at varetage den  

 overordnede planlægning vedrørende eliteidrætten, 2)  

 	  

    

 at sikre en  

 kulturpolitisk forsvarlig udvikling af eliteidrætten, 3)  

 	  

    

 at iværksætte  

 trænings- og instruktionsmuligheder for eliteidrætsudøvere, 4)  

 	  

    

 at sikre en  

 forsvarlig udvikling af eliteidrætsudøvere, fysisk, personligt og socialt, 5)  

 	  

    

 at varetage  

 talentrekruttering og -udvikling, 6)  

 	  

    

 at yde individuel  

 økonomisk støtte til eliteidrætsudøvere, 7)  

 	  

    

 at iværksætte  

 rådgivning, forskning og formidling, 8)  

 	  

    

 at tilvejebringe  

 uddannelsestilbud til eliteidrætsudøvere, 9)  

 	  

    

 at etablere  

 arbejdsmarkedsmæssige og sociale støtteforanstaltninger for  

 eliteidrætsudøvere, 10)  

 	  

 at yde rådgivning og  

 økonomisk støtte til specialforbundene under Danmarks Idræts-Forbund, 11)  

 	  

 at samarbejde med de  

 kommunale og amtskommunale myndigheder om eliteidræt, herunder faciliteter,  

 og 12)  

 	  

 at samarbejde og indgå  

 aftaler med medier og sponsorer, bl.a. om salg af rettigheder og ydelser.
 § 2.  

  

 Team  

 Danmark ledes af en bestyrelse på 8 medlemmer, der beskikkes af  

 kulturministeren. 4 medlemmer udpeges  




  

 af kulturministeren, og 4  




  

 medlemmer  

 udpeges af Danmarks Idræts-Forbund.
Stk. 2.  

  

 Bestyrelsesmedlemmerne  

 beskikkes for en 4-årig periode.
Genbeskikkelse kan finde sted én gang.
Ved  

 den  

 første beskikkelse af bestyrelsen udgør perioden dog 2 år for 2 af de 4  

 ministerudpegede medlemmer og for 2 af de 4 medlemmer, som udpeges af  

 Danmarks  

 Idræts-Forbund.
 Stk. 3.  

  

 Kulturministeren udpeger bestyrelsesformanden blandt de ministerudpegede  

 medlemmer.
§ 3.  

  

 Bestyrelsen træffer afgørelse om fordelingen af Team Danmarks midler.  

 Bestyrelsen udarbejder forslag til budget og aflægger årligt regnskab og  

 beretning.
Bestyrelsen fastsætter selv sin forretningsorden, og det skal  

 heraf  

 fremgå, at formandens stemme er afgørende ved stemmelighed.
 Stk. 2.  

  

 Bestyrelsen  

 ansætter den øverste daglige ledelse af Team Danmark.
 § 4.  

  

 Kulturministeren  

 skal godkende vedtægter og budget samt årsberetning og regnskab for Team  

 Danmark.
 Stk. 2.  

  

 Kulturministeren fastsætter nærmere regler for regnskabsaflæggelse og  

 revision.  

 Til brug for Rigsrevisionen kan Kulturministeriet indhente yderligere  

 materiale  

 til en nøjere regnskabsgennemgang.
 § 5.  

  

 Team Danmarks afgørelser om støttetildeling kan ikke indbringes for anden  

 administrativ myndighed.
§ 6.  

  

 Team  

 Danmarks primære finansieringsgrundlag består af den andel, institutionen  

 modtager  

 af overskuddet fra Dansk Tipstjeneste.
Team Danmark oppebærer desuden  

 indtægter  

 fra Danmarks Idræts-Forbund og fra salg af ydelser, rettigheder, sponsorater  

 m.v.
 § 7.  

  

 Kommuner og amtskommuner kan yde økonomisk støtte til eliteidræt, medmindre  

 der  

 er tale om egentlig erhvervsvirksomhed.
 § 8.  

  

 Loven  

 træder i kraft den 1. juni 2004.
 Stk. 2.  

  

 Lov nr. 643  

 af 19. december 1984 om eliteidrættens fremme ophæves.
 § 9.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning I september 2002 nedsatte kulturministeren et udvalg for at  

 få foretaget en grundig analyse af eliteidrættens udvikling og på baggrund  

 heraf vurdere, om der skulle være behov for en revision af den gældende lov  

 om  

 eliteidrættens fremme og i givet fald fremsætte forslag hertil.
Udvalget  

 kunne  

 konkludere, at eliteidrættens vilkår i de senere årtier har ændret sig  

 markant,  

 og at disse ændringer burde give anledning til en tilpasning af struktur og  

 arbejdsopgaver for eliteidrætsområdet.
 Rapporten danner grundlag for nærværende lovforslag, hvor  

 Team Danmark foreslås videreført som en selvejende institution med  

 justeringer,  

 både hvad angår opgaver og struktur samt relationen til Kulturministeriet.
2. Baggrund for lovforslaget Gældende lov Folketinget vedtog i 1984 loven om eliteidrættens fremme  

 (lov nr. 643 af 19. december 1984; FT 84/85 sp. 275, 3612, 3896, A. 407, B.  

 157). Loven havde til formål dels at styrke dansk eliteidræt internationalt,  

 dels at sikre en socialt og samfundsmæssigt forsvarlig udvikling af dansk  

 eliteidræt.
Til at varetage disse formål blev der oprettet en selvejende  

 institution, Team Danmark, der fik til opgave at iværksætte, koordinere og  

 effektivisere fælles foranstaltninger.
Disse foranstaltninger omfattede bl.a.  

 varetagelse af den overordnede planlægning vedrørende eliteidrætten,  

 forbedring  

 af udnyttelse og udformning af faciliteter, etablering af trænings- og  

 instruktionsmuligheder, formidling af idrætsforskning, idrætsmedicinsk  

 rådgivning, etablering af uddannelsesmæssige, arbejdsmarkedsmæssige og  

 sociale  

 støtteforanstaltninger, individuel økonomisk støtte samt markedsføring og  

 salg  

 af rettigheder.
Team Danmark ledes i dag af et repræsentantskab som øverste  

 myndighed og en bestyrelse.
Repræsentantskabet består af 24 medlemmer, der er  

 udpeget af henholdsvis Danmarks Idræts-Forbund, eliteidrætsaktive og  

 -trænere,  

 idrætsmiljøer ved universiteterne og offentlige myndigheder, herunder  

 kulturministeren.
Den almindelige ledelse af Team Danmark varetages af en  

 bestyrelse på 7 medlemmer, hvoraf 2 medlemmer, herunder formanden, er udpeget  

 af kulturministeren, de øvrige 5 medlemmer er valgt af repræsentantskabet.
Arbejdsgruppe og rapport 2001 I juni 1999 nedsatte den daværende kulturminister en  

 arbejdsgruppe med henblik på at undersøge, hvorvidt det eksisterende  

 lovgrundlag levede op til de fremtidige udfordringer, som eliteidrætten ville  

 møde.
I rapporten Eliteidræt i Danmark konkluderede  

 arbejdsgruppen bl.a., at den internationale udvikling stiller dansk  

 eliteidræt  

 over for udfordringer af betydelige dimensioner de kommende år.
Udvalget  

 påpegede, at presset på den enkelte aktive, samt på eliteidrætten som sektor,  

 var stigende, og at presset kom fra mange kanter.
 Arbejdsgruppen formulerede på baggrund heraf en række  

 forslag til ændring af den eksisterende lov, men lovforslag blev ikke  

 fremsat.
Udvalgsarbejde og rapport 2003 Kommissorium I september 2002 nedsatte kulturminister Brian Mikkelsen et  

 udvalg, der fik til opgave at tilvejebringe grundlag for beslutning om en  

 fremtidig eliteidrætslovgivning i Danmark.
Udvalget skulle foretage en  

 analyse  

 af eliteidrættens nationale og internationale udvikling, en afklaring af  

 samfundets ansvar i forhold til eliteidrætten, en præcisering af samfundets  

 eliteidrætspolitiske mål og de deraf følgende opgaver og strategier.
Endelig  

 skulle udvalget pege på en fremtidig organisations- og finansieringsmodel.
 Udvalget afgav rapport i september 2003 med titlen Dansk  

 eliteidræt  udvikling og fremtidsperspektiver.
 Udvalgets rapport danner grundlag for nærværende  

 lovforslag.
Udvalgets vurderinger Udvalget konstaterer, at Team Danmark er en velkendt  

 struktur, som i de forløbne år har varetaget sine opgaver yderst  

 tilfredsstillende.
Udvalget konstaterer desuden, at Team Danmark har levet op  

 til lovens grundlag, har betydet et markant løft for dansk eliteidræt og har  

 opbygget en effektiv organisation til varetagelse af de givne opgaver.
Udvalget har analyseret udviklingen i dansk og  

 international eliteidræt og konkluderer, at der er behov for en justering af  

 opgaver og struktur.
I forhold til de ændrede præmisser for eliteidrætten i  

 Danmark konkluderede udvalget, at statens involvering i forhold til  

 eliteidrætten er markant ændret, at eliteidrættens værdigrundlag er kommet  

 væsentligt mere i fokus, at spørgsmål om Kulturministeriets  

 myndighedsvaretagelse er blevet rejst som et relevant tema, at det er blevet  

 mere nødvendigt at sikre faglighed, gennemskuelighed og uafhængighed i  

 fordelingen af ressourcer, at tilstedeværelsen af to organisationer, der  

 uddeler midler til specialforbundene, har givet anledning til  

 uhensigtsmæssige  

 konflikter, at sponsorer stiller krav om en stadig mere professionaliseret  

 indsats, at den stigende medieopmærksomhed indebærer et behov for en mere  

 systematisk mediehåndtering og -rådgivning, samt at samspillet mellem Team  

 Danmark og kommunerne må udbygges på baggrund af kommunernes stigende  

 engagement i eliteidrætten.
Efter gennemgang af de forskellige modeller for en struktur  

 på området, måtte udvalget konstatere, at ingen model giver svaret på alle  

 nye  

 udfordringer.
Udvalget koncentrerede overvejelserne om to principielt  

 forskellige modeller, som adskiller sig fra hinanden på helt fundamentale  

 punkter, og som hver især vil kunne imødegå en række af de ændrede vilkår.  

 Men  

 ingen af de to modeller løser efter udvalgets opfattelse alle de rejste  

 problemer.
 Den ene model er en tilpasning af den eksisterende struktur  

 med udgangspunkt i Team Danmark som en selvejende institution, der defineres  

 nærmere i loven.
 I den anden model tænkes alle eliteidrætslovens opgaver og  

 ressourcer overført til en privat organisation, Danmarks Idræts-Forbund.
 For hver af modellerne har udvalget beskrevet det  

 specifikke formål med den givne struktur samt en række konsekvenser affødt af  

 hver af de to modeller.
Kulturministeriets vurdering Det er Kulturministeriets vurdering, at udvalgets  

 overvejelser udgør et velegnet grundlag for justering af lovgivningen  

 vedrørende eliteidræt.
Det gælder præciseringer af målsætninger for  

 eliteidrætsforanstaltningerne, etablering af en klarere styring fra  

 Kulturministeriet samt tilrettelæggelse af en bedre samlet  

 ressourceudnyttelse.
 Kulturministeriet finder det hensigtsmæssigt, at udvalget  

 peger på afskaffelse af den såkaldte 15-års-regel, præcisering af kommunernes  

 mulighed for at yde økonomisk støtte til eliteidræt, øget opmærksomhed om den  

 etiske dimension, øget vægt på talentrekruttering samt øget fokus på  

 uddannelses- og beskæftigelsesmuligheder for de aktive eliteidrætsudøvere.
Hvad angår den fremtidige organisatoriske struktur på eliteidrætsområdet,  

 er det regeringens vurdering, at en videreførelse af Team Danmark som  

 offentlig  

 selvejende institution bedst kan sikre den samlede varetagelse af samfundets,  

 de aktives og frivillighedssektorens interesser  til gavn for  

 eliteidrætten som  

 helhed.
For at styrke samfundets forpligtelse over for eliteidrætten bør  

 styringsrelationen mellem Kulturministeriet og Team Danmark tydeliggøres.  

 Samtidig bør Danmarks Idræts-Forbund inddrages tættere i Team Danmarks  

 styrelse.
Regeringen finder det hensigtsmæssigt at nedlægge Team Danmarks  

 repræsentantskab med henblik på at opnå en enklere beslutningsstruktur med  

 Team  

 Danmarks bestyrelse som øverste besluttende organ.
3. Lovforslagets indhold I det foreliggende lovforslag foreslås Team Danmark  

 videreført som en offentlig selvejende institution.
På baggrund af udvalgets analyse og anbefalinger foreslås i  

 øvrigt en række ændringer af opgaver og struktur, der tilsammen tilsigter en klarere  

 styringsrelation i forhold til Kulturministeriet gennem præcisering af Team  

 Danmarks status, en ændret bestyrelsessammensætning, indgåelse af  

 resultatkontrakt, samt godkendelse af budget, regnskab og beretning et tættere og klarere  

 samarbejde med Danmarks Idræts-Forbund gennem en tydelig tilkendegivelse af  

 behovet for et direkte og konstruktivt samspil med Danmarks Idræts-Forbund,  

 specialforbundene og de aktive på konkrete områder en enklere  

 beslutningsstruktur gennem nedlæggelse af repræsentantskabet og en enkel og  

 klar bestyrelsesudpegning en bedre udnyttelse  

 af ressourcerne gennem et bedre og mere rationelt samarbejde med Danmarks  

 Idræts-Forbund om administrative funktioner og udnyttelse af kommercielle  

 muligheder.
Samtidig er det vigtigt at fastholde en uafhængighed og  

 gennemskuelighed i støttetildelingen de faglige  

 kompetencer, der er opbygget det tætte og  

 tillidsfulde samarbejde, der er skabt i forhold til specialforbund, trænere  

 og  

 aktive.
 På baggrund af udvalgets analyse af eliteidrættens  

 nationale og internationale udvikling indeholder lovforlaget ligeledes en  

 justering af Team Danmarks opgaver  herunder at den såkaldte  

 15-års-regel  

 afskaffes  og en justering af kommunernes og amtskommunernes adgang til  

 at  

 støtte eliteidræt.
4. Lovforslagets økonomiske konsekvenser Lovforslaget forventes ikke at have økonomiske konsekvenser  

 for hverken stat, amtskommuner eller kommuner.
Der er i forslaget skabt  

 hjemmel  

 for, at en kommune eller amtskommune kan yde støtte til eliteidræt.
Der er  

 hverken tale om påbud, eller at eventuel støtte er betinget af anden støtte  

 eller  

 andre forhold.
5. Lovforslagets administrative konsekvenser Lovforslaget forventes ikke at have administrative  

 konsekvenser for hverken stat, kommuner eller amtskommuner.
6. Lovforslagets konsekvenser for erhvervslivet Lovforslaget vurderes ikke at få negative økonomiske  

 konsekvenser for erhvervslivet.
Forslaget skønnes alene at kunne bidrage til  

 et  

 bedre samarbejde om sponsering og marketing.
 Forslaget vurderes ikke at have administrative konsekvenser  

 for erhvervslivet.
7. Lovforslagets miljømæssige konsekvenser Lovforslaget forventes ikke at få miljømæssige  

 konsekvenser.
8. Lovforslagets administrative konsekvenser for  

 borgerne Lovforslaget forventes ikke at få administrative  

 konsekvenser for borgerne.
9. Forholdet til EU-retten Lovforslaget indeholder ingen EU-retlige aspekter.
10. Høring over lovforslaget Udkastet til dette lovforslag har været sendt til høring  

 hos Team Danmark, Danmarks Idræts-Forbund, Danske Gymnastik- og  

 Idrætsforeninger, Dansk Firmaidrætsforbund, Team Danmarks Træner-Aktiv  

 Gruppe,  

 Danmarks Idræts-Forbunds Aktivkomité, Spillerforeningen, Håndbold Spiller  

 Foreningen, Badmintonspillerforeningen, Finansministeriet,  

 Indenrigsministeriet, Undervisningsministeriet, Erhvervsministeriet,  

 Statsministeriet, Justitsministeriet, Miljø- og Energiministeriet,  

 Skatteministeriet, Socialministeriets Ligestillingafdeling, Rigsrevisionen,  

 Amtsrådsforeningen, Kommunernes Landsforening, Københavns Kommune,  

 Frederiksberg Kommune, Børne- og Kulturchefforeningen, Kulturministeriets  

 Udvalg for Idrætsforskning, Anti Doping Danmark, Dansk Idrætsmedicinsk  

 Selskab,  

 Institut for Idræt (Københavns Universitet), Institut for Idræt (Aarhus  

 Universitet), Institut for Idræt (Syddansk Universitet i Odense) og Lokale-  

 og  

 Anlægsfonden.
11. Samlet vurdering af konsekvenser af lovforslag Positive konsekvenser Negative konsekvenser Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Bedre markedsføringsmuligheder Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ingen EU-retlige aspekter Bemærkninger til lovforslagets enkelte bestemmelser Til § 1 Til stk. 1 Det er lovens formål at skabe grundlag for eliteresultater  

 på en etisk, socialt og samfundsmæssigt forsvarlig måde.
Team Danmark  

 videreføres som forvaltningsorgan for eliteidrætsloven.
Team Danmark skal  

 dermed sikre, at lovens intentioner om at styrke dansk eliteidræt med  

 udgangspunkt i idrættens kulturpolitiske forankring og demokratiske  

 traditioner  

 sker koordineret og effektivt.
Team Danmark er en offentlig selvejende institution.
Det  

 indebærer, at Team Danmark er en del af den offentlige forvaltning og dermed  

 omfattet af offentlighedsloven og forvaltningsloven.
Team Danmark vil  

 ligeledes  

 være en offentlig myndighed i ligestillingslovens forstand.
I forhold til gældende lov er formålsbeskrivelsen udbygget  

 og opdateret, ligesom de kommende udfordringer og opgaver er grundigt  

 beskrevet  

 på basis af det forudgående udvalgsarbejde. Ændringer i forhold til gældende  

 lov er bl.a., at den såkaldte 15-års-regel ophæves, at Team Danmarks  

 samarbejde  

 med kommunerne om eliteidræt udbygges, og at eliteidrættens kulturpolitiske  

 forankring tydeliggøres.
Desuden er der øget fokus på talentrekruttering og  

 uddannelses- og beskæftigelsesmuligheder for de aktive eliteidrætsudøvere.  

 Team  

 Danmark kan fortsat ikke  hverken direkte eller indirekte  støtte  

 egentlig  

 erhvervsvirksomhed.
 Team Danmark skal i samarbejde med Danmarks Idræts-Forbund,  

 Danmarks Idræts-Forbunds specialforbund og andre relevante samarbejdspartnere  

 udfylde opgaverne, som de er udmøntet i nr. 1  12.
Til nr. 1 Team Danmark skal forestå den overordnede planlægning,  

 prioritering og samordning af foranstaltninger til udvikling af  

 eliteidrætten.
Udviklingen af eliteidrætten i Danmark fordrer et  

 langsigtet perspektiv.
Derfor skal tilrettelæggelsen og planlægningen af  

 f.eks.  

 talentudvikling, karriere- og uddannelsesmuligheder for de enkelte  

 eliteidrætsudøvere, faciliteter, ressourceanvendelse og udvikling af  

 kompetencer have en langsigtet og dynamisk målsætning.
Den overordnede  

 planlægning skal finde sted i samarbejde med Danmarks Idræts-Forbund,  

 specialforbundene, de aktive, trænerne samt Kulturministeriet.
Den bør  

 endvidere foregå i en dialog med andre relevante samarbejdspartnere som andre  

 ministerier, uddannelsesinstitutioner, kommunale myndigheder og  

 erhvervslivet.  

 Den overordnede planlægning indeholder i denne sammenhæng strategiske  

 diskussioner angående indstillings- og beslutningsprocesserne vedrørende  

 rammerne for støtte.
I forhold til den overordnede planlægning af  

 facilitetssiden skal der tages initiativ til et øget samarbejde med kommunale  

 myndigheder, således at udvikling af tidssvarende faciliteter til eliten også  

 koordineres og tilrettelægges i et nationalt perspektiv.
Udviklingen inden for den internationale eliteidræt  

 nødvendiggør en stadig specialisering og professionalisering af hele  

 eliteidrætssystemet.
For at dansk eliteidræt fortsat kan opnå succes, er det  

 derfor essentielt at fokusere og prioritere indsatsområderne og  

 ressourcefordelingen.
Den overordnede planlægning indebærer således en  

 prioritering af idrætsgrene, udøvere og indsatsområder m.m.
I den forbindelse  

 vil det være nærliggende at koncentrere indsatsen om de idrætsgrene, hvor der  

 i  

 Danmark er tradition for et højt internationalt niveau eller en særlig  

 historisk tradition, og om idrætsgrene, hvor der kan iværksættes et  

 troværdigt  

 og langsigtet talentudviklingsarbejde med henblik på at opnå højt  

 internationalt niveau.
I den nuværende situation danner Team Danmarks  

 støttekoncept grundlaget for denne prioritering.
Den fremtidige opgave bliver  

 at bygge videre på dette koncept og over tid udvikle indsatsen på  

 eliteidrætsområdet  og samtidig sikre gennemsigtighed i  

 beslutningsprocesserne, således at specialforbundene og de enkelte udøvere  

 målrettet kan arbejde i samspil med de vedtagne støttebetingelser.
 Når Team Danmark tillægges et overordnet ansvar for  

 eliteidrættens sportslige og samfundsmæssigt forsvarlige udvikling, vil det  

 på  

 den ene side være muligt for Team Danmark at iværksætte en planlægning, der  

 direkte forpligter specialforbundene i et givent samarbejde, og  på den  

 anden  

 side  være muligt for specialforbundene økonomisk og organisatorisk at  

 tilpasse sig Team Danmarks strategiske overvejelser som et led i samarbejdet.
Team Danmark skal arbejde for helhedsplanlægning på alle  

 niveauer.
I et nationalt perspektiv betyder dette en strategisk og planlagt  

 udvikling af regionale potentialer, mens det på individniveau betyder, at  

 udviklingen af det hele idrætsmenneske fortsat skal være fundamentet for alt  

 arbejde.
Således skal faktorerne talentrekruttering og udvikling,  

 idrætskarriere, uddannelse og/eller erhvervskarriere tænkes ind i en helhed  

 og  

 gennemføres under hensyntagen til de etiske og sociale principper for dansk  

 eliteidræt.
 Ansvars- og rollefordeling m.h.t. talentudvikling i  

 specialforbundene og opfølgning heraf bør indgå i de fremtidige overvejelser.
Til nr. 2 Den kulturpolitiske forankring indebærer først og fremmest,  

 at eliteidræt som alle andre områder i Kulturministeriet underlægges de  

 generelle kulturpolitiske principper og målsætninger  og at  

 eliteidrættens  

 udvikling til stadighed vurderes i forhold hertil.
Team Danmarks bestyrelse bør i den anledening snarest  

 iværksætte udarbejdelsen af et etisk kodeks for dansk eliteidræt  et  

 kodeks,  

 der både skal formulere de grundlæggende værdier for dansk eliteidræt og de  

 rettigheder og forpligtelser, der skal være forbundet med at være en del af  

 dansk eliteidræt.
Kodekset skal således beskrive retningslinjer og normer  

 inden  

 for det sociale og etiske felt og skal kunne fungere som indgang til dialog  

 med  

 specialforbund, trænere og aktive, for derved at skærpe bevidstheden omkring  

 eliteidrætten i et større perspektiv.
Kodekset bør udarbejdes i samarbejde  

 med  

 Danmarks Idræts-Forbund, specialforbund, trænere og aktive.
Det vil  

 efterfølgende  

 være bestyrelsens opgave at indarbejde kodekset i Team Danmarks virke, bl.a.  

 i  

 forbindelse med tildeling af støtte og udvikling af helhedsplaner, og det bør  

 derfor gælde både specialforbund, trænere og aktive.
Den kulturpolitiske forankring indebærer også, at Team  

 Danmark skal være baseret på et samarbejde mellem staten og den frivillige  

 sektor i en atmosfære af åbenhed og dialog, som er en del af det særlige  

 idrætsbillede i Danmark.
Dette indebærer bl.a., at Team Danmark skal inddrage  

 de berørte samarbejdspartnere i de strategiske diskussioner i  

 beslutningsprocesserne bl.a. angående de overordnede rammer for støtte.
På baggrund af de senere års udvikling, som har bevirket,  

 at staten har involveret sig mere i eliteidrættens problemer både nationalt  

 og  

 internationalt (f.eks. doping, EU, tv), bør der gennem den ny struktur og de  

 ændrede styringsrelationer udvikles en model for en tættere dialog og et mere  

 effektivt samarbejde mellem Team Danmark og Kulturministeriet  både på  

 det  

 politiske og det administrative plan.
For at møde disse udfordringer og for  

 at  

 fastholde værdigrundlaget er det vigtigt, dels at eliteidrætten fortsat er  

 forankret i en kulturpolitisk sammenhæng, dels at samfundet og idrættens  

 organisationer står sammen om at værne om de grundlæggende værdier.
Idrættens kulturpolitiske forpligtelse indebærer også, at  

 idrættens grundlæggende værdier og kvaliteter skal synliggøres.
Således skal  

 Team Danmarks ansvar i forhold til f.eks. bekæmpelsen af doping og andre  

 uetiske metoder præciseres.
Indsatsen mod doping skal udbygges og samarbejdet mellem  

 offentlige myndigheder og idrættens organisationer intensiveres.
Det er en  

 grundlæggende forudsætning, at den generelle indsats på området er baseret på  

 såvel oplysning som kontrol.
Det overordnede ansvar for dopingbekæmpelsen er  

 aktuelt placeret i Anti Doping Danmark, der i år 2000 blev etableret for en  

 4-årig forsøgsperiode i et samarbejde mellem regeringen og idrættens  

 organisationer.
Team Danmark skal fortsat understøtte indsatsen mod doping i  

 den  

 direkte kontakt med udøverne, ligesom Team Danmark skal bidrage til  

 finansieringen af dopingbekæmpelsen.
Derudover skal Team Danmark fortsat  

 sørge  

 for, at alle udøvere, som modtager indirekte eller direkte støtte fra Team  

 Danmark, accepterer og overholder de gældende krav om at være til rådighed  

 for  

 test eller andre krav, som stilles til udøverne.
 Den kulturpolitiske forankring indebærer, at de aktives,  

 sponsorernes og mediernes bevidsthed om eliteidrættens etiske dimension skal  

 skærpes, og det kan ske gennem oplysning, holdningsbearbejdning og debat.  

 Forpligtelsen forudsætter, at hverken den kortsigtede eller den langsigtede  

 planlægning af træning og konkurrencer lægger et større pres på den aktive og  

 på specialforbundene, end at det kan honoreres inden for de rammer, den  

 etiske  

 forpligtelse tilsiger.
Endelig vedrører den kulturpolitiske forpligtelse også  

 elitens forhold til den øvrige del af den danske idrætskultur.
Det indebærer  

 for det første, at arbejdet med eliteidræt fortsat ikke bør afstedkomme  

 overførsel  

 af ressourcer fra den folkelige, brede idræt til eliten.
Og for det andet, at  

 den del af idrætten, der primært har karakter af egentlig erhvervsvirksomhed,  

 fortsat ikke skal støttes.
 Da stadig flere idrætsgrene får et præg af  

 erhvervsvirksomhed  enten på klubniveau eller på individuelt niveau  

  skal  

 Team Danmark til stadighed aktivt foretage en grænsedragning, således at  

 hverken den direkte eller den indirekte støtte kommer til at tjene egentlig  

 erhvervsvirksomhed.
Til nr. 3 Trænerne og de aktive har gentagne gange udtrykt  

 vigtigheden af, at alt arbejde vedrørende eliten bør baseres på et stærkt  

 idrætsfagligt fundament.
Dette mål skal forfølges yderligere de kommende år,  

 og  

 der skal sikres optimale rammer inden for de givne ressourcer for det daglige  

 trænings- og instruktionsarbejde for eliten.
Træningens kvalitet, såvel som kvantitet, er afgørende, når  

 målet om at blive en del af den internationale elite skal forfølges.
Der skal  

 således arbejdes for, at de aktive udøvere kvantitativt kan opnå de ønskede  

 træningsmængder under gode og tidssvarende forhold, men også at træningen  

 foregår kvalificeret under de bedst mulige fysiske og psykiske rammer, og at  

 de  

 optimale træningsmetoder tages i anvendelse.
Da tid ofte er en begrænsende  

 faktor for den aktive, skal der i særdeleshed arbejdes hen imod øget  

 fleksibilitet i udøvernes træningsmuligheder.
En stadig udvikling og styrkelse af uddannelsen af  

 eliteinstruktører og -trænere skal sikres i et indbyrdes samarbejde mellem  

 idrættens organisationer og i et samarbejde med offentlige uddannelses- og  

 forskningsinstitutioner.
Der skal arbejdes videre med Idrættens Træner  

 Akademi (ITA) med sigte på uddannelse af trænere og instruktører.
Det  

 er op  

 til en vurdering, hvorvidt ansvaret for træneruddannelse skal deles, således  

 at  

 de frivillige idrætsorganisationer tager sig af den generelle  

 træneruddannelse  

 f.eks. via ITA, mens Team Danmark sikrer en personlig udvikling af de  

 støttede  

 elitetrænere.
Endvidere skal det overvejes, hvorvidt etableringen af en  

 licensuddannelse kan bidrage til at højne kvaliteten og kompetencen blandt  

 trænere.
Der skal ligeledes tages initiativ til, at alle elitetrænere  

 forholder  

 sig aktivt til eliteidrættens kodeks, jf. § 1, nr. 2.
 Det skal sikres, at den faglige kompetence hos  

 landstrænerne matcher internationale og etiske krav, og at landstrænerne  

 besidder de menneskelige kompetencer, der gør dem i stand til at efterleve de  

 idrætspolitiske målsætninger med eliteidrætsarbejdet.
 Der skal i samarbejde med specialforbundene sikres  

 procedurer omkring ansættelse af landstrænere og sportschefer, så kvaliteten  

 højnes og fastholdes.
De enkelte specialforbund skal kunne indhente bistand til  

 forbundenes egne uddannelser af eliteinstruktører.
Der skal iværksættes  

 uddannelsesinitiativer på tværs af specialforbundene, ligesom der også på  

 anden  

 måde skal skabes rammer for netværksarbejde og gensidig erfaringsudveksling  

 på  

 tværs af forbundene.
Den stærke idrætsfaglighed er også et væsentligt argument  

 for opretholdelsen og videreudviklingen af den nuværende centerstruktur med  

 hhv. trænings- og elitecentre.
Det skal dog fastholdes, at brugen af centrene  

 er et tilbud til de aktive og ikke et krav.
Således skal støttemulighederne  

 ikke være afhængige af, hvorvidt en aktiv vælger at gøre brug af  

 centerstrukturen.
 International udveksling af viden og praksis bør sikres,  

 for eksempel ved at hente udenlandske trænere til Danmark og omvendt sende  

 danske eliteidrætsudøvere og -trænere til udlandet.
Til nr. 4 og 5 Det er en hovedhjørnesten i dansk eliteidrætspolitik, at en  

 satsning på en international idrætskarriere skal kombineres med det  

 langsigtede  

 livsperspektiv.
Udøveren skal kunne indgå i en uddannelse og/eller i et  

 civilt  

 erhverv under såvel som efter karrieren, og elitekarrieren skal kunne forenes  

 med en alsidig social og personlig udvikling.
Dette fokus skal fastholdes og  

 videreudvikles.
 I forbindelse med den overordnede planlægning, prioritering  

 og samordning af foranstaltninger til udvikling af eliteidrætten og de hermed  

 forbundne opgaver bør der rettes særlig fokus på de unge talenter, der  

 påbegynder en tidlig intensiv træning som led i en langsigtet  

 eliteidrætskarriere.
Det har vist sig, at den nuværende lovs aldersgrænse kan  

 være en barriere for sikringen af, at udviklingen af de unge talenter sker på  

 en forsvarlig måde.
Ud fra en samfundsmæssig betragtning vil det derfor være  

 gavnligt, at Team Danmark får mulighed for at tage ansvar også for de yngste  

 talenter.
Det virker ikke længere hensigtsmæssigt, at Team Danmark ikke kan  

 beskytte, rådgive og støtte de aktive under 15 år, som deltager i målrettet  

 træning på højt niveau, når institutionen har til opgave at beskytte de  

 aktive  

 over 15 år.
Derfor fjernes den nuværende aldersgrænse, og det pålægges Team  

 Danmark i samarbejde med de andre relevante aktører (forældre, klubber,  

 specialforbund og Danmarks Idræts-Forbund generelt) at tage vare på  

 udviklingen  

 af de helt unge talenter, dvs. under hensyntagen til en alsidig udvikling af  

 deres motoriske, psykiske og sociale evner.
 De unge idrætsudøveres sociale, familiemæssige og  

 uddannelsesmæssige situation skal inddrages i den samlede planlægning af en  

 langsigtet eliteidrætskarriere, således at der i samarbejde med forældre og  

 specialforbund tages udgangspunkt i det hele idrætsmenneske.
Til nr. 6 Der skal ydes individuel økonomisk støtte til  

 eliteidrætsudøvere efter nærmere angivne kvalitets- og behovskriterier  

 defineret af Team Danmark.
Kvalitetsvurderingen tager udgangspunkt i det  

 støttekoncept, som er institutionens værktøj til at vurdere aktive såvel som  

 forbund.
Behovsvurderingen omfatter en vurdering af den aktives  

 eller holdets idrætslige og økonomiske behov, herunder de aktives egen  

 indtjening ved idræt.
Aktive, som af skattemæssige årsager bosætter sig i  

 udlandet, kan ikke modtage direkte, individuel økonomisk støtte.
 Det er centralt i forhold til motivation og integritet, at  

 der er fuld åbenhed og gennemskuelighed i forbindelse med tildelingen af den  

 økonomisk støtte.
 Der skal ved ydelsen af individuel støtte lægges vægt på,  

 at den aktive er indforstået med et fremtidigt kodeks for dansk eliteidræt.
Det er en forudsætning for tildeling af økonomisk støtte,  

 at der er udarbejdet en helhedsplan, der indeholder både en personlig plan  

   

 herunder uddannelse og job  og en idrætslig plan på kort og længere  

 sigt.
Den  

 enkelte aktive kan som forudsætning for støtte afkræves oplysninger om  

 personlige data, herunder dokumentation for såvel idrætslig som anden  

 indkomst.  

 Hvis en eliteidrætsudøver ikke efterlever eliteidrættens kodeks, jf.  

 § 1,  

 nr. 2, ikke medvirker til udarbejdelse af en helhedsplan (personlig og  

 idrætslig) eller på anden måde ikke følger den tilbudte vejledning og  

 rådgivning, kan den direkte støtte suspenderes, ligesom deltagelse i f.eks.  

 centeraktiviteter kan stilles i bero.
Økonomisk støtte til såvel enkeltpersoner som hold ydes i  

 så vidt omfang som muligt som øremærkede tilskud til konkrete formål.
Det bør  

 kontrolleres, at støtten anvendes til de ansøgte formål.
Der kan ikke ydes  

 støtte til egentlig erhvervsvirksomhed.
Aktive, der modtager støtte, kan efter gensidig aftale med  

 Team Danmark deltage i sponsorarrangementer o.l.
Eliteidrætsudøveren må ikke  

 som modydelse til Team Danmark for den økonomiske støtte kunne udsættes for  

 kommercielt misbrug i forbindelse med markedsføring af produkter eller  

 meninger.
Til nr. 7 Eliteidrætsudøverne skal have adgang til idrætsmedicinsk  

 rådgivning på højeste niveau så vidt muligt i tilknytning til  

 eliteidrætscentrene.
Der skal desuden være mulighed for at henvise  

 eliteidrætsudøvere til relevante speciallæger, undersøgelser inkl.  

 ortopædkirurgi,  

 medicinsk vurdering, klinisk fysiologi, røntgen m.m., og det må tilstræbes,  

 at  

 Team Danmark får etableret et system  eventuelt i form af et samarbejde  

 med  

 privathospitaler  der sikrer udøverne en hurtig adgang til relevant  

 medicinsk  

 undersøgelse og behandling.
 Forebyggelse af skader, skadesbehandling og genoptræning er  

 en central opgave i forbindelse med den idrætsmedicinske indsats, og  

 eliteidrætsudøvere skal serviceres på højest mulige niveau med de bedste  

 behandlingsmetoder.
 Den idrætspsykologiske dimension får større og større  

 betydning for forberedelsen og gennemførelsen af store sportslige  

 præstationer.  

 Derfor skal det idrætspsykologiske beredskab fortsat udbygges  både som  

 en  

 integreret del af træningen og som del af såvel forberedelsen som  

 gennemførelsen af større præstationer.
Der bør fortsat være adgang til testcentre med henblik på  

 løbende målinger af eliteidrætsudøvernes fysiske kapacitet efter de nyeste  

 principper.
Dels som led i den videre udvikling og planlægning for den  

 enkelte  

 udøver, dels som led i indsamling af data til brug for forskning og  

 optimering  

 af træningsmetoder.
Der forudsættes et samarbejde på tværs af idrætsgrene  

 mellem forskere, testmedarbejdere, landstrænere, fysiske trænere, det  

 idrætsmedicinske team og ernæringsvejledere samt andre eksperter med henblik  

 på  

 træningsvejledning og forebyggelse af skader.
For at sikre en alsidig fysisk  

 og  

 social udvikling af udøverene bør der være særlig rådgivning for de unge  

 talenter, der påbegynder en intensiveret træning som led i en langsigtet  

 eliteidrætskarriere.
Med henblik på at sikre en faglig rådgivningskompetence på  

 højeste niveau skal der fortsat være mulighed for at initiere og støtte  

 idrætsforskning inden for alle områder, der har specifik relevans for  

 eliteidrætten.
For at sikre, at de aktive og trænerne har reel adgang til de  

 nyeste forskningsresultater, skal der inden for Team Danmark etableres en  

 formidlingsfunktion, hvis opgave skal være at præsentere aktuelle og  

 relevante  

 forskningsresultater til de aktive og trænerne, vel at mærke på målgruppens  

 præmisser.
 Eliteidrætsudøvere og -trænere skal således serviceres med  

 den nyeste viden på disse områder, og det bør sikres, at de aktive og  

 trænerne  

 har lejlighed til at diskutere og evaluere resultater af træning med de  

 forskere, som afdækker ny viden.
Til nr. 8 Dagens samfund stiller store krav til uddannelse og deraf  

 afledte kompetencer.
Det er derfor af afgørende betydning, at unge  

 eliteidrætsudøvere har mulighed for at gennemføre en relevant uddannelse  

 under  

 eller efter deres idrætskarriere.
Repræsentanter for trænerne og de aktive  

 har  

 gentagne gange påpeget vigtigheden af fleksible uddannelsesmuligheder.
De  

 tilgængelige undersøgelser af eliteidrætsudøveres uddannelsesniveau peger  

 ikke  

 i retning af, at de er mindre uddannede end befolkningen set som helhed.  

 Denne  

 positive tendens skal fastholdes og videreudvikles.
Team Danmark skal derfor medvirke til at etablere generelle  

 uddannelsesordninger for såvel unge talenter i forbindelse med  

 ungdomsuddannelserne som international elite i forbindelse med de vidergående  

 uddannelse.
Team Danmark skal også medvirke til at etablere individuelle  

 forløb  

 for aktive, som har behov for særlige løsninger i forbindelse med  

 uddannelsen.
En normal tilknytning til en ungdomsuddannelse eller et  

 studium vil i sig selv have en gavnlig effekt for idrætsudøveren.
Team  

 Danmark  

 har derfor en vigtig opgave i at sikre fleksible og varierede  

 uddannelsestilbud  

 for de aktive under såvel som efter karrieren, ligesom Team Danmark har  

 ansvaret for at vejlede og bistå de aktive i forbindelse med valg og  

 gennemførelse af uddannelse.
Team Danmark skal arbejde med en bred vifte af  

 uddannelsestilbud: ungdomsuddannelser, erhvervsuddannelser og videregående  

 uddannelser.
Fleksible ordninger til gavn for unge skolesøgende  

 eliteidrætsudøvere bør på samme måde omfatte alle typer af skole- og  

 ungdomsuddannelser.
Der bør dog ikke etableres særordninger på  

 grundskoleområdet, der fritager børn fra normal skolegang.
Team Danmark skal fortsat have et tæt samarbejde med  

 Undervisningsministeriet og de enkelte uddannelsesinstitutioner med henblik  

 på  

 at optimere de forhold, som tilbydes de aktive eliteudøvere.
Således er det  

 anbefalesesværdigt, at Team Danmark i endnu højere grad understøtter  

 muligheden  

 for adgangen til og tilrettelæggelse af mere fleksible, individuelle  

 uddannelsesforløb.
Det er en central opgave at sikre muligheden for at forene  

 idrætskarriere med et uddannelsesforløb.
Mange eliteidrætsudøvere under  

 uddannelse oplever problemer med eksamenstidspunkter, mødetider,  

 kursusterminer.  

 Der er et udtalt behov for at få fleksible ordninger omkring kursusterminer,  

 eksaminer etc.
For eliteidrætsudøvere under uddannelse kan der desuden være  

 behov for, at Team Danmark kan yde tilskud svarende til SU i perioder, hvor  

 studiet på grund af træningslejre, konkurrencer etc. må udskydes.
Team  

 Danmark  

 skal med andre ord sikre, at udøvere under uddannelse kan modtage en støtte  

 svarende til SU, selvom de på grund af eliteidrætskarrieren overskrider den  

 normerede studietid.
 Det skal overvejes, hvorvidt der i disse støtteordninger  

 til uddannelse kan indlægges et økonomisk incitament, som kan gøre det  

 yderligere attraktivt for de unge at gennemføre en uddannelse sideløbende med  

 den aktive karriere.
Til nr. 9 På det arbejdsmæssige område skal der etableres  

 foranstaltninger, der forbedrer mulighederne for en normal tilknytning til  

 arbejdsmarkedet sideløbende med tilværelsen som eliteidrætsudøver.
På dette  

 område er det oftest mest hensigtsmæssigt at søge konkrete løsninger på de  

 konkrete problemstillinger ved at tage udgangspunkt i den enkelte udøvers  

 kompetencer og ambitioner.
Til trods for denne konstatering skal Team Danmark arbejde  

 aktivt for at etablere og vedligeholde et omfattende netværk af  

 samarbejdspartnere på arbejdsmarkedsområdet, med hvem Team Danmark etablerer  

 aftaler omkring jobordninger, praktikmuligheder m.m.
Netværket af  

 samarbejdspartnere bør tænkes sammen med andre former for samarbejde og  

 udveksling af ydelser som f.eks. sponsorvirksomhed.
Team Danmark skal i denne  

 forbindelse særligt fokusere på muligheder for overgangsordninger for aktive  

 i  

 slutningen af deres karriere.
 Da en normal tilknytning til et arbejde i sig selv har  

 positiv betydning for idrætsudøveren, skal der ydes fornøden konsulentbistand  

 og sikres adgang til social- og erhvervsvejledere, der kan rådgive  

 eliteidrætsudøverne i forbindelse med deres arbejdsmæssige forhold under og  

 efter idrætskarrieren, herunder bistå ved jobansættelse.
Nogle aktive oplever overgangen fra den aktive karriere til  

 det civile liv som problematisk, hvad angår social status og sociale  

 relationer  

 uden for idrætsverdenen.
Team Danmark skal derfor sikre muligheden for social  

 og psykologisk rådgivning ved sådanne problemstillinger.
Til nr. 10 Team Danmark har ikke mindst bevist sin store styrke ved at  

 kunne samle, koordinere og gennemføre en overordnet planlægning af  

 eliteidrætten på tværs af idrætsgrene.
Den synergi og kompetence, der er  

 opbygget i kraft af Team Danmark, skal til stadighed udvikles og udbygges.
Team Danmark skal derfor fortsat udvikle og implementere  

 det støttekoncept og den disciplinanalyse, der ligger til grund for den  

 nuværende støtte til specialforbundene.
Konceptet er tillige et afgørende  

 værktøj som grundlag for prioriteringen af støtten til de forskellige  

 idrætsgrene.
Samarbejdet med specialforbundene skal baseres på dialog og  

 frivillighed.
Samarbejdet skal både omfatte direkte støtte til landshold og  

 til  

 ansættelse af trænere, konsulenter m.v. samt rådgivning i forbindelse med den  

 langsigtede planlægning og talentudvikling.
Endvidere skal specialforbundene  

 kunne trække på den kompetence og viden med hensyn til træning, ernæring,  

 forskningsformidling, etc., der er opbygget.
Dog skal det være en  

 forudsætning  

 for at modtage Team Danmarks støtte og rådgivning, at specialforbundet lever  

 op  

 til det fremtidige etiske kodeks for dansk eliteidræt, ligesom det er en  

 forudsætning, at støtten hverken direkte eller indirekte anvendes til  

 egentlig  

 erhvervsvirksomhed.
Team Danmark kan yde støtte til ansættelse af landstrænere  

 og evt. sportschefer.
Det er i den forbindelse vigtigt, at Team Danmark  

 medvirker aktivt til at sikre, at såvel landstrænere som sportschefer har de  

 nødvendige kvalifikationer, og at de forpligtes på at leve op til det  

 fremtidige kodeks for dansk eliteidræt.
Team Danmark skal endvidere rådgive specialforbundene med  

 hensyn til organisationsudvikling og -planlægning i forbindelse med en  

 langsigtet elitesatsning.
Rådgivningen skal selvsagt sikre, at det tosidede  

 formål for dansk eliteidræt tilgodeses i den pågældende idrætsgren.
Til nr. 11 Eliteidrætten er fortsat koncentreret om storbyområderne.  

 Dette rummer en række planlægningsmæssige fordele, idet behovene for  

 kvalificeret instruktion, træningspartnere, idrætsmedicinsk service m.v.  

 bedre  

 imødekommes, når indsatsen samles geografisk.
Dermed begrænses også  

 anlægsinvesteringer.
Udviklingen skal derfor fortsat baseres på en  

 centerstruktur, som bygger på et samarbejde mellem det enkelte forbund, den  

 lokale klub, kommunen, den lokale centerstruktur og det lokale erhvervsliv.
Der er i dag et udtalt behov for faciliteter, dels til gavn  

 for eliten, dels som en forudsætning for at tiltrække internationale  

 begivenheder til Danmark.
Kommunernes interesse for og engagement i  

 eliteidrætten er tiltagende, ligesom store  og indbringende   

 idrætsbegivenheder i Danmark også er i kommunernes interesse.
Team Danmarks  

 opgave er derfor at være sparringspartner og inspirator for kommunerne i  

 arbejdet med at afdække muligheder og potentialer for de enkelte kommuner.  

 Team  

 Danmark  


  

 bør i den forbindelse i  

 samarbejde med Danmarks Idræts-Forbund og specialforbund komme med forslag  

 til  

 den overordnede nationale udvikling og planlægning af faciliteter, som kan  

 fungere som nationale anlæg.
 Det er også Team Danmarks opgave i samarbejde med Danmarks  

 Idræts-Forbund at bakke op om og engagere sig i Idrætsfonden Danmark.
 Med henblik på at sikre en overordnet og koordineret  

 udvikling samt en bedre udnyttelse af ressourcerne til fordel for den samlede  

 elite vil det være af afgørende betydning, at der i videst muligt omfang  

 etableres et øget samarbejde mellem eliteidrætten og de kommunale  

 myndigheders  

 satsninger.
Kommunernes intensiverede satsning på eliteidrætten bør  

 således koordineres med Team Danmarks nationale, strategiske overvejelser,  

 evt.  

 i form af frivillige aftaler.
Erfaringerne fra de regionale kulturaftaler kan  

 overføres som model for udviklingsaftaler mellem Team Danmark og en eller  

 flere  

 kommuner.
Aftalerne kan være et styringsinstrument for Team Danmark og  

 indebære  

 et samarbejde om udnyttelse af kompetence og ressourcer, under forudsætning  

 af  

 at projekterne kan indgå i Team Danmarks overordnede planlægning og  

 koordinering.
 Ud over en øget koordinering og planlægning på nationalt  

 såvel som på regionalt plan, giver denne lov de kommunale myndigheder hjemmel  

 til at yde støtte til eliteidrætten i videre omfang end i dag, jf. §6.
Til nr. 12 Med henblik på at skabe en bedre forhandlingsposition for  

 idrætten bør der tilstræbes en samlet forhandlingsret af tv-rettigheder for  

 så  

 mange idrætsgrene som muligt, hvor udgangspunktet dog skal være den nuværende  

 ordning, hvor enkelte specialforbund har en særskilt position.
Der bør stadig sikres en etisk forsvarlig relation mellem  

 eliteidrætten og massemedierne.
Det indebærer, at de aktive kan bevare deres  

 personlige integritet i forhold til en kommerciel udnyttelse, at udbyderne af  

 idrætsbegivenheder ikke blander sig i den redaktionelle tilrettelæggelse, og  

 at  

 begivenhederne præsenteres på en måde, der tager hensyn til det etiske  

 grundlag  

 og den sportslige oplevelse frem for til en eksponering af sponsorer.
Det er Team Danmarks opgave i samarbejde med Danmarks  

 Idræts-Forbund, specialforbund og de aktive at tilvejebringe det bedst mulige  

 finansielle grundlag for udvikling af eliteidrætten gennem salg og  

 markedsføring af eliteidrættens rettigheder og ydelser.
Det kan f.eks. ske  

 gennem salg af sponsorater o.l. og gennem fælles forhandling af  

 tv-rettigheder  

 og andre ydelser efter aftale med specialforbund, aktive og andre operatører.  

 Det forudsættes, at der efter nærmere analyse søges oprettet et fælles  

 markedsføringsselskab mellem Team Danmark og Danmarks Idræts-Forbund.
Udviklingen inden for sponsorområdet og sportmarketing har  

 været positiv i de sidste år, også sammenlignet med væksten inden for den  

 øvrige reklameomsætning.
Sporten har stadig en altdominerende rolle  

 sammenlignet med øvrig sponsorvirksomhed (sponsering af kultur, humanitære  

 organisationer osv.). Sponsorområdet er dog under hastig forandring, og de  

 ydelser, som sponsorerne eller investorerne efterspørger, skal i stigende  

 omfang tilpasses individuelt efter kundens behov.
Det vurderes, at der er et  

 potentiale for udviklingen af både et større marked og en større markedsandel  

 til Team Danmark.
I den forbindelse er det nødvendigt at udvikle salg af  

 særlige koncepter, der retter sig mod virksomheders medarbejdere, og som  

 sammentænker profiler og varemærker.
Det er vigtigt at følge  

 markedsudviklingen  

 og sørge for, at der fortsat udvikles de nødvendige kompetencer til at kunne  

 levere ydelser, som tager afsæt i behovs- og økonomianalyser samt  

 konceptudvikling, og hvor fokus er på konceptsalg og værdiskabelse med  

 udgangspunkt i kundens konkrete behov.
Team Danmark skal bidrage til at påvirke  

 koncentrationstendensen i sponsormarkedet inden for eliteidrætten.
Team  

 Danmark  

 skal ligeledes bidrage til at udvikle udvalgte specialforbunds kommercielle  

 interesser i rollen som mellemhandler, ligesom tv-rettigheder skal forhandles  

 i  

 fællesskab med Danmarks Idræts-Forbund og specialforbundene.
Den potentielle  

 merindtægt som følge af en fortsat positiv udvikling inden for  

 sponsoromsætningen kan kanaliseres til andre forbund og udøvere, som ikke er  

 blevet økonomisk begunstiget som følge af polariseringstendensen, gerne i  

 form  

 af udviklingsmidler, som kan stimulere til vækst af sponsorindtægterne hos  

 disse forbund.
Til § 2 Til stk. 1 I henhold til gældende ret ledes Team Danmark af et  

 repræsentantskab som øverste myndighed og en bestyrelse.
Bestyrelsen, som  

 varetager den almindelige ledelse, består af 7 medlemmer, hvoraf 2 medlemmer,  

 herunder  

 formanden, er udpeget af kulturministeren, de øvrige 5 medlemmer er valgt af  

 repræsentantskabet.
 Med henblik på en enklere beslutningsstruktur foreslås  

 repræsentantskabet nedlagt.
Bestyrelsen er dermed institutionens øverste besluttende  

 organ.
Den består af 4 ministerudpegede medlemmer og 4 medlemmer, der er  

 udpeget af Danmarks Idræts-Forbund.
Ved sammensætning af bestyrelsen tilsigtes, at den samlede  

 bestyrelse repræsenterer en bred indsigt i idrættens verden og andre  

 relevante  

 områder (kommunalpolitik, kulturpolitik, forskning, erhvervsliv m.v.).  

 Bestyrelsen har karakter af en arbejdende bestyrelse, hvorfor honorering af  

 arbejdet forudsættes.
Honoreringen fastsættes af kulturministeren.
 Af bestyrelsens 8 medlemmer skal mindst 2 være nuværende  

 eller tidligere eliteidrætsudøvere og/eller nuværende eller tidligere  

 eliteidrætstrænere.
Ministeren og Danmarks Idræts-Forbund skal ved udpegning af  

 bestyrelsesmedlemmerne sikre, at bestyrelsen tilsammen repræsenterer den  

 bredde  

 og de kompetencer, der er beskrevet i disse bemærkninger.
Team Danmark er  

 omfattet af ligestillingslovens bestemmelser om offentlige udvalg og  

 bestyrelser.
 Sammensætningen af bestyrelsen skal ses på baggrund af  

 behovet for at sikre, at den fremtidige styring af eliteidrætten fortsat  

 tager  

 hensyn til de demokratiske traditioner og til ønsket om at sikre indflydelse  

 for såvel idrættens organisationer som de aktive og trænerne på  

 eliteidrættens  

 udvikling.
Til stk. 2 Beskikkelsesperioden for bestyrelsesmedlemmer er 4 år.
Genvalg af bestyrelsesmedlemmer kan finde sted, men et  

 bestyrelsesmedlem kan maksimalt være medlem i 8 år.
Udtræder et medlem i  

 beskikkelsesperioden, beskikkes et nyt medlem for den resterende del af  

 perioden.
Med henblik på at sikre en løbende udskiftning af  

 bestyrelsesmedlemmerne  

 skal beskikkelsesperioden ved etablering af bestyrelsen dog udgøre 2 år for 2  

 af de 4 ministerudpegede medlemmer og for 2 af de 4 medlemmer, som udpeges af  

 Danmarks Idræts-Forbund.
Til stk. 3 Under hensyn til det samfundsmæssige engagement i institutionens  

 virksomhed udpeges bestyrelsens formand blandt de ministerudpegede  

 bestyrelsesmedlemmer.
Til § 3 Til stk. 1 Team Danmarks bestyrelse tildeles det overordnede ansvar  

 for Team Danmarks virksomhed og står til ansvar over for ministeren og  

 Folketinget.
Bestyrelsens administrative afgørelser kan ikke indbringes for  

 kulturministeren eller andre administrative myndigheder.
Denne præcisering er  

 en understregning af balancen mellem den offentlige og den frivillige sektor  

 og  

 en fremhævelse af Team Danmarks status som et af ministeren uafhængigt,  

 fagligt  

 organ, dvs. et såkaldt armslængdeorgan.
 Team Danmarks budgetter, regnskaber og beretninger  

 forelægges kulturministeren til godkendelse.
Til stk. 2 Bestyrelsen ansætter den øverste daglige ledelse for Team  

 Danmark.
Til § 4 Til stk. 1 Kulturministeren skal godkende Team Danmarks vedtægter,  

 herunder bestemmelser om bestyrelsens forhold.
 Team Danmark udformer budgetter, som skal godkendes af  

 kulturministeren.
Desuden forudsættes det, at der i lighed med de øvrige institutioner  

 under Kulturministeriet indgås en resultatkontrakt mellem Team Danmark og  

 Kulturministeriet.
Resultatkontrakten tjener til at sikre en tilbagevendende  

 dialog mellem parterne på grundlag af en fælles forståelse af institutionens  

 målsætninger og strategi.
Kontrakten kan indeholde institutionens mission,  

 vision og strategi og skal på grundlag heraf fastlægge strategiske  

 indsatsområder og konkrete resultatmål for kontraktperioden.
Det kan bl.a.  

 dreje sig om de sportslige resultater, kompetenceudvikling og en nærmere  

 fastlæggelse af værdigrundlaget for dansk eliteidræt.
Til stk. 2 Kulturministeren fastsætter nærmere regler for  

 regnskabsaflæggelse og revision.
Til brug for Rigsrevisionen kan  

 Kulturministeriet indhente yderligere materiale til en nøjere  

 regnskabsgennemgang.
Til § 5 Baggrunden for bestemmelsen er at tilgodese hensynet til  

 armslængdeprincippet i udførelsen af opgaverne og sikre, at der fortsat er  

 bestemmelse om administrativ endelighed for så vidt angår klagemulighed, jf.  

 bemærkningerne til § 3, stk. 1.
Til § 6 Team Danmarks primære finansieringsgrundlag består af den  

 andel, institutionen modtager direkte af Kulturministeriets tipsmidler, jf.  

 tips- og lottoloven.
Team Danmark oppebærer desuden indtægter fra Danmarks  

 Idræts-Forbund og fra salg af sponsorater, tv-rettigheder og andre  

 rettigheder  

 m.v.
I dag overfører Danmarks Idræts-Forbund en vis procentdel af forbundets  

 andel af tipsmidlerne til Team Danmark.
Denne ordning foreslås videreført.  

 Procentdelen, som Danmarks Idræts-Forbund overfører til Team Danmark, er  

 omtalt  

 i bemærkningerne til tips- og lottoloven,  

  

 jf. bemærkningerne til lovforslag L 17 (folketingsåret 1988-89) vedr.  

 indførelse af lottospil.
Mulighederne for en selvstændig fonds- eller  

 selskabsdannelse i samarbejde mellem Team Danmark og Danmarks Idræts-Forbund  

 undersøges.
Fonden/selskabet skal have til formål at gennemføre en samlet  

 markedsføring og salg af de rettigheder, eliteidrætten, Danmarks  

 Idræts-Forbund  

 og Danmarks Idræts-Forbunds specialforbund råder over.
Det foreslås, at  

 overskuddet fordeles mellem Team Danmark og Danmarks Idræts-Forbund.
Det  

 forudsættes, at Team Danmarks indtjeningsgrundlag ikke forringes, og at der  

 gennemføres en grundig analyse af perspektiverne, inden selskabet evt.  

 etableres.
Det skal ligeledes undersøges nærmere, hvilke rettigheder der kan  

 overtages, hvordan de økonomiske perspektiver vil tegne sig, og hvilken  

 selskabsform der er den mest hensigtsmæssige.
Den momsmæssige behandling af  

 virksomheden vil afhænge af selskabets konstruktion og konkrete aktiviteter.
 Begrundelsen for forslaget om et selvstændigt selskab er  

 tosidig: Dels skabes der bedre mulighed for at udnytte idrættens kommercielle  

 rettigheder  og dermed en øget indtjening, dels skabes der en tydelig  

 adskillelse mellem den kommercielle indtjening og støtten til  

 eliteidrætsudøverne.
Med henblik på en optimal udnyttelse af ressourcerne skal  

 det nærmere belyses, hvilke gevinster og fordele der kan opnås ved fælles  

 administrative funktioner i Team Danmark og Danmarks Idræts-Forbund.
Det  

 drejer  

 sig især om opgaver inden for økonomi og it.
Sammenlægningen af funktionerne  

 forventes at resultere i en besparelse og indebærer også, at  

 specialforbundene  

 skal anvende samme afrapporteringsform og regnskabssystem til både Danmarks  

 Idræts-Forbund og Team Danmark, hvorved der kan opnås en  

 rationaliseringsgevinst for specialforbundene.
Til § 7 En kommunes og amtskommunes adgang til at yde støtte til  

 eliteidræt er i dag reguleret af de uskrevne grundsætninger om kommuners  

 opgavevaretagelse (de såkaldte kommunalfuldmagtsregler). Et kerneområde for  

 kommuners og amtskommuners varetagelse af opgaver efter  

 kommunalfuldmagtsreglerne er kommunens og amtskommunens tilbud af  

 fritidsaktiviteter for befolkningen, herunder idrætsområdet.
En kommune eller  

 amtskommune må efter gældende regler imidlertid ikke yde økonomisk støtte til  

 egentlig erhvervsvirksomhed, ligesom en kommune eller amtskommune ikke uden  

 særlig hjemmel må gennemføre foranstaltninger, der begunstiger  

 enkeltpersoner.
Med henblik på at præcisere retstilstanden og udvide  

 kommuners og amtskommuners adgang til at yde støtte til eliteidræt er der med  

 forslaget tilvejebragt en udtrykkelig lovhjemmel til, at en kommune eller  

 amtskommune kan yde støtte til eliteidræt.
Kommuner og amtskommuner kan dog  

 fortsat ikke yde støtte til egentlig erhvervsvirksomhed, dvs. aktiviteter der  

 udøves med fortjeneste for øje (jf. i øvrigt Indenrigsministeriets  

 redegørelse  

 af 17. september 2001 til Folketinget om kommunernes engagement i  

 professionel  

 fodbold  kapitel 4.1.1).
 Bestemmelsen giver mulighed for både at yde direkte tilskud  

 til den enkelte idrætsudøver og for at yde indirekte støtte i form af f.eks.  

 opførelse og drift af faciliteter til brug for eliteidrætsudøvere.  

 Bestemmelsen  

 indebærer, at kommunerne ligeledes vil kunne støtte almindelige  

 idrætsforeninger, der beskæftiger sig med eliteidræt, og anden  

 eliteidrætsvirksomhed også i de tilfælde, hvor foreningen/virksomheden har  

 ansat lønnede trænere og/eller spillere, medmindre aktiviteten udøves med  

 fortjeneste for øje.
Kommuners og amtskommuners adgang til at yde individuel  

 økonomisk støtte til eliteidrætsudøvere eller anden støtte til eliteidræt er  

 ikke betinget af, at Team Danmark yder støtte til den samme eliteidrætsudøver  

 eller -aktivitet.
Bestemmelsen indeholder ikke angivelse af størrelsen af den  

 kommunale støtte eller kriterierne for ydelsen af støtten, idet fastlæggelsen  

 heraf  inden for de rammer, som følger af almindelige  

 forvaltningsretlige  

 grundsætninger, herunder grundsætninger om saglighed i forvaltningen   

 er overladt  

 til kommunerne.
Bestemmelsen giver mulighed for at yde støtte til  

 eliteidrætsudøvere eller -aktiviteter, som er bosat henholdsvis udøves i  

 kommunen, eller som kommunen i øvrigt har en interesse i.
Forslaget giver mulighed for et etablere et formaliseret  

 samarbejde mellem Team Danmark og kommunale myndigheder, f.eks. i form af  

 gensidigt forpligtende samarbejdsaftaler.
Sådanne samarbejdsaftaler kan  

 f.eks.  

 omfatte de unge talenter (subeliten) med henblik på dels at sikre dem gode  

 træningsbetingelser lokalt, dels at involvere dem i en langsigtet  

 uddannelsesplanlægning.
Indgåelse af denne type samarbejdsaftaler  

 forudsætter,  

 at begge parter bidrager økonomisk til opfyldelse af aftalen.
Formålet med  

 sådanne aftaler er at sikre en sammenhængende og overordnet udvikling af  

 eliteidrætten.
Til § 8 Til stk. 1 Det foreslås, at loven træder i kraft den 1. juni 2004.
Til stk. 2 I forbindelse med ophævelse af den gældende lov afbeskikkes  

 de ministerudpegede medlemmer af det siddende repræsentantskab og den  

 siddende  

 bestyrelse.
Der vil i forbindelse med afbeskikkelsen skulle tages højde for  

 eventuelle krav om honorarer i en overgangsperiode.
Til § 9 Da lovgivning på dette område er et hjemmestyreanliggende  

 på Færøerne og i Grønland, foreslås det at denne lov ikke skal gælde for  

 Færøerne og Grønland.
