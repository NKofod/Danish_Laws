Bekendtgørelse om betaling og  

 indberetning af ATP-bidrag for modtagere af fleksydelse I medfør af § 14 i lov om fleksydelse, jf. lov nr. 283 af 25.  

 april 2001, fastsættes efter indstilling fra bestyrelsen for  

 Arbejdsmarkedets Tillægspension:
Det samlede ATP-bidrag § 1. For modtagere af fleksydelse efter lov om  

 fleksydelse, kan der efter modtagerens ønske betales bidrag til  

 Arbejdsmarkedets Tillægspension.
Stk. 2. Der indbetales bidrag for hver time, der udbetales  

 fleksydelse for.
På grundlag af det årsbidrag, der er fastsat  

 efter § 15, stk. 1, i lov om Arbejdsmarkedets Tillægspension,  

 fastsætter bestyrelsen for Arbejdsmarkedets Tillægspension et  

 timebidrag.
Bidraget udgør 1,42 kr. pr. time.
Betingelser for indbetaling af ATP-bidrag § 2. I forbindelse med ansøgning om  

 fleksydelse giver ansøgeren meddelelse om, hvorvidt denne  

 ønsker at indbetale bidrag til Arbejdsmarkedets Tillægspension.  

 Indbetaling af bidrag til Arbejdsmarkedets Tillægspension sker med  

 virkning fra den første måned, som der udbetales fleksydelse  

 for.
Stk. 2. Modtagere af fleksydelse, der ønsker at  

 indbetale bidrag til Arbejdsmarkedets Tillægspension, skal give  

 Socialministeriet skriftlig meddelelse herom.
Indbetaling af bidrag til  

 Arbejdsmarkedets Tillægspension sker med virkning fra den 1. i  

 måneden efter, at Socialministeriet har modtaget meddelelsen.
 Stk. 3. Modtagere af fleksydelse, der ønsker at  

 ophøre med indbetaling af bidrag til Arbejdsmarkedets  

 Tillægspension, giver skriftlig meddelelse til Socialministeriet herom.  

 Ophør med indbetaling sker med virkning fra den 1. i måneden  

 efter, at der er forløbet 6 måneder fra Socialministeriet modtog  

 meddelelsen.
Stk. 4. Bidrag til Arbejdsmarkedets Tillægspension kan  

 betales sidste gang for den måned, hvori modtageren af fleksydelse  

 fylder 65 år.
For personer, der er født 1. juli 1939 eller  

 tidligere, kan der dog indbetales bidrag sidste gang for den måned,  

 hvori modtageren fylder 67 år.
 Stk. 5. Ved fleksydelsesmodtagerens død ophører  

 betaling af bidrag til Arbejdsmarkedets Tillægspension fra den 1. i den  

 følgende måned.
ATP-medlemmets del af ATP-bidraget § 3. Halvdelen af bidraget efter § 1,  

 stk. 2, betales af den person, der indbetales bidrag for.
Bidraget for  

 en måned nedrundes til nærmeste hele kronebeløb.
 Stk. 2. Socialministeriet tilbageholder bidraget ved  

 udbetaling af fleksydelsen.
Socialministeriets del af ATP-bidraget § 4. Halvdelen af bidraget efter § 1,  

 stk. 2, betales af Socialministeriet.
Bidraget for en måned  

 nedrundes til nærmeste hele kronebeløb.
Socialministeriet indbetaling til Arbejdsmarkedets  

 Tillægspension § 5. Det samlede ATP-bidrag af fleksydelse  

 opgøres kvartalsvis af Socialministeriet.
Opgørelsen sker  

 på det særlige SE-nummer, der anvendes til udbetaling af  

 fleksydelse.
Stk. 2. Bidraget forfalder til betaling den 1. i måneden  

 efter hvert kvartals udløb.
Socialministeriet betaler det samlede  

 bidrag til Arbejdsmarkedets Tillægspension senest den 14. i  

 måneden efter hvert kvartals udløb.
For bidrag, der skal  

 indbetales i januar måned, er sidste rettidige indbetalingsdag dog den  

 20. januar.
 Stk. 3. Hvis Socialministeriet ikke indbetaler bidraget  

 rettidigt, ifaldes ansvar for betaling af renter for forsinket indbetaling.  

 Renten opkræves af Arbejdsmarkedets Tillægspension og  

 udgør 1½ pct. af det samlede bidrag for hver påbegyndt  

 måned regnet fra kvartalets udløb.
Socialministeriets indberetning til Arbejdsmarkedets  

 Tillægspension § 6. Socialministeriet indberetter en gang om  

 året under det i § 5, stk. 1, nævnte særskilte  

 SE-nummer til Arbejdsmarkedets Tillægspension det samlede ATP-bidrag,  

 der er indbetalt for hver enkelt fleksydelsesmodtager.
Indberetningen sker  

 på den årlige oplysningsseddel til Told- og Skat, som  

 videresender oplysningerne til Arbejdsmarkedets Tillægspension.
Tilbagebetaling af ATP-bidrag § 7. Hvis en ydelsesmodtager skal tilbagebetale  

 fleksydelse, der er modtaget med urette, skal indbetalte ATP-bidrag af denne  

 ydelse overføres fra Arbejdsmarkedets Tillægspension til  

 Socialministeriet.
 Ikrafttræden m.v.
 § 8. Bekendtgørelsen træder i kraft  

 den 1. juli 2001.
 Stk. 2. Personer, der ved ikrafttræden af lov om  

 fleksydelse modtager seniorydelse efter lov om seniorydelse, og som har valgt  

 at være omfattet af den indtil 1. juli 2001 gældende bestemmelse  

 i § 14, stk. 2, i lov om seniorydelse, overgår automatisk til  

 at betale bidrag efter § 1, stk. 2, i nærværende  

 bekendtgørelse.
