 (Til kommunalbestyrelserne, politidirektøren og  

 politimestrene).
 Man skal herved meddele, at i henhold til finansministeriets  

 bekendtgørelse nr.515 af 30.november 1972 er den i skattekontrollovens § 9,  

 jfr. finansministeriets lovbekendtgørelse nr. 37 af 9. februar 1972,  

 omhandlede beføjelse til ved pålæg af daglige bøder at fremtvinge  

 indtægtsoplysninger m.v. i henhold til lovens § 7, stk. 1-4, tillagt  

 kommunalbestyrelserne.
 De almindelige regler om kommunalbestyrelsens ret til delegation gælder  

 også for disse beføjelser.
 Om den praktiske gennemførelse af disse bestemmelser skal man give  

 følgende vejledende regler:
Tvangsbødernes størrelse bør normalt fastsættes til mindst 50 kr. for hver  

 dag, der hengår efter udløbet af den frist, der er fastsat for indgivelse af  

 de pågældende oplysninger, men således at der tages forbehold om eventuel  

 senere forhøjelse af tvangsbøderne.
Der vil efter tilfældets beskaffenhed  

 også kunne pålægges kollektive enheder (aktieselskaber, foreninger og lign.)  

 som sådanne tvangsbøder.
 Meddelelse om de pålagte tvangsbøder skal sendes til den pågældende,  

 således at det tilsikres, at den kommer ham i hænde f.eks. ved anbefalet  

 brev.
Undlader den oplysningspligtige fortsat at indgive det begærede materiale  

 bør tvangsbøderne i almindelighed forhøjes for fremtiden efter et skøn,  

 navnlig under hensyn til den oplysningspligtiges økonomiske forhold og  

 længden af det tidsrum,fristen er overskredet.
Tvangsbøderne bør dog normalt  

 højst fastsættes til 500 kr. pr. dag.
Forhøjelse af bøderne skal meddeles den  

 oplysningspligtige på samme måde, som foran beskrevet.
 Tvangsbøderne kan inddrives ved udpantning, der foretages af pantefogden,  

 jfr. justitsministeriets bekendtgørelse nr. 111 af 27. februar 1973. Ved  

 udpantningens foretagelse skal pantefogden gøre den oplysningspligtige  

 bekendt med, at man agter at opkræve et angivet yderligere antal tvangsbøder,  

 såfremt oplysningerne ikke straks indleveres til kommunen.
 Om afregningen af tvangsbøder, der betales til kommunerne, gælder  

 følgende:
Tvangsbøderne tilfalder statskassen.
Kommunen foretager senest den 10. i  

 måneden indberetning til kildeskattedirektoratet om det samlede bødebeløb,  

 der er indbetalt i den forløbne måned.
Beløbet vil derefter indgå i  

 kildeskattedirektoratets månedlige afregningsmellemværende med kommunen.
 Såfremt udpantning måtte vise sig helt eller delvis forgæves, kan ikke  

 betalte tvangsbøder kræves afsonet i overensstemmelse med § 17 i lov om  

 ikrafttræden af borgerlig straffelov, jfr. lovbekendtgørelse nr. 277 af 30.  

 juni 1965.
 Hvorvidt afsoning skal begæres, må afgøres af kommunalbestyrelsen eller  

 lederen af den administration, hvorunder disse spørgsmål hører.
 Anmodning om afsoning af ikke betalte tvangsbøder sendes til  

 politimesteren i den politikreds, hvor den oplysningspligtige har bopæl, i  

 København til politidirektøren.
 Kommunen fremsender begæring til politiet i 2 eksemplarer og sender  

 samtidig genpart til justitsministeriets kasseinspektion ved  

 politimesterembederne og til 1. revisionsdepartement, 4. kontor.
 I almindelighed bør tvangsbøderne inddrives med et stadigt stigende antal,  

 således at der f.eks. først inddrives bøder for 10 dage, derefter for 20  

 dage, 40 dage og så fremdeles, og således at yderligere bøder ikke overgives  

 til inddrivelse, førend de tidligere beordrede bøder er indgået eller afgivet  

 til politimæssig behandling.
Når oplysningerne er indkommet, skal der omgående sendes underretning til  

 pantefogden.
Såfremt afsoning er begæret, gives endvidere omgående telefonisk  

 underretning til politiet, der følges op af en skriftlig tilbagekaldelse fra  

 politiet.
Underretning om tilbagekaldelsen til kasseinspektionen og  

 revisionsdepartementet er ufornøden.
 Når de omhandlede oplysninger er afleveret til kommunen, bortfalder  

 pålagte, men ikke betalte tvangsbøder, men der vil eventuelt kunne rejses  

 straffesag for overtrædelse af skattekontrollovens § 14, stk. 2.
 Opmærksomheden henledes på, at ligningsrådet kan ændre  

 kommunalbestyrelsernes afgørelser, jfr. § 1, stk. 2, i bekendtgørelsen af 30.  

 november 1972.
 Skattedepartementet, den 15. maj 1973.
Hans P.
Gøtrik.
/Karen N.
Dahl.
 Bilag.
 I mangel af bødernes betaling bedes den pågældende hensat til afsoning af  

 tvangsbøderne i overensstemmelse med § 17 i lov om ikrafttræden af borgerlig  

 straffelov.
 Det opkrævede beløb vil være at føre til indtægt i embedets bøderegnskab.
 Nærværende skrivelse bedes derefter tilbagesendt hertil med oplysning om,  

 hvad der er passeret i sagen.
