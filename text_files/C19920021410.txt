 Justitsministeriet har den 9. december 1992 udstedt en ny bekendtgørelse  

 om sikkerhedsseler m.v.
 Bekendtgørelsen gennemfører direktiv nr. 91/671/EØF af 16. december 1991  

 om indbyrdes tilnærmelse af medlemsstaternes lovgivning vedrørende  

 obligatorisk anvendelse af sikkerhedsseler i køretøjer på under 3,5 t.
Der fastsættes i bekendtgørelsen krav om anvendelse og godkendelse af  

 særligt sikkerhedsudstyr til børn under 3 år.
Derudover indføres der krav om,  

 at bagsædepassagerer skal anvende det bagsæde, der er forsynet med  

 sikkerhedssele.
Endelig indeholder bekendtgørelsen regler, der stort set  

 svarer til de hidtidige regler om fritagelse i Justitsministeriets  

 bekendtgørelse nr. 646 af 17. september 1990, som den nye bekendtgørelse  

 afløser.
 Bekendtgørelsen forventes offentliggjort i Lovtidende den 18. december  

 1992. Når særtryk foreligger vil de blive udsendt.
 Om bekendtgørelsen og selepåbuddet i færselslovens § 80 bemærkes i øvrigt  

 følgende:
 1. Påbuddenes indhold.
 1.1. Selepåbuddet i færdselslovens § 80.
Selepåbuddet i alle tilfælde, hvor sikkerhedsseler faktisk er monteret i  

 bilen, uanset om dette er foreskrevet i udstyrsreglerne eller monteringen er  

 sket frivilligt og uanset den anvendte seletype.
Efter § 80, stk. 2, kan  

 børn, der er fyldt 3 år, men ikke 7 år, i stedet anvende barnestol.
Der kan i  

 kombination med sikkerhedssele anvendes selepude.
Selepåbuddet er ikke til hinder for, at der på en bils sæder befordres  

 flere personer end antallet af monterede sikkerhedsseler.
Det er dog en  

 forudsætning, at de monterede seler benyttes forskriftsmæssigt, at føreren  

 har den fornødne plads til at betjene bilen, og at passagerer i øvrigt ikke  

 er medtaget i et sådant antal eller på en sådan måde, at der kan opstå fare.
 1.2. Pligt til at anvende bagsæde forsynet med sikkerhedssele.
Pligten efter bekendtgørelsens § 1 til fortrinsvis at anvende siddeplads  

 på bagsædet, der er forsynet med sikkerhedssele, gælder kun i de tilfælde,  

 hvor sikkerhedssele faktisk er monteret på bagsædet.
Der stilles ikke krav  

 om, at bagsædepassagerer, såfremt der ikke er en siddeplads til rådighed på  

 bagsædet med sikkerhedssele, skal flytte om til en ledig siddeplads på  

 forsædet, som er forsynet med sikkerhedssele.
Det vil være en overtrædelse af  

 § 1, hvis en passager sætter sig på en siddeplads midt på bagsædet, hvor der  

 ikke er monteret sele, og de to vinduepladser begge er forsynet med sele og  

 er ledige.
 1.3. Pligt til at anvende særligt sikkerhedsudstyr for børn under 3 år.
Børn under 3 år skal efter bekendtgørelsens § 2, stk. 1, anvende  

 sikkerhedsudstyr, som er særligt tilpasset barnets højde og vægt.
Dette  

 udstyr kan være særligt tilpassede sikkerhedseler, barnestole o.lign.
Hvis  

 der er tale om en bil med bagsæde, og der ikke er særligt barneudstyr i  

 bilen, kan anvendelse af særligt sikkerhedsudstyr undlades, såfremt barnet  

 anvender bagsædet.
 2. Godkendelseskrav for sikkerhedsudstyr for børn.
I bekendtgørelsens § 3 er fastsat regler om godkendelse og mærkning af  

 sikkerhedsudstyr for børn.
Vedrørende § 3, stk. 1, nr. 4, om sikkerhedsudstyr  

 godkendt efter national standard i en anden EF-medlemsstat bemærkes, at  

 Justitsministeriet ikke er bekendt med, hvilke nationale standarder og  

 mærkningskrav, der gælder i de øvrige EF-medlemsstater.
Man skal derfor  

 henstille, at politiet indtil videre lægger oplysninger om, at der er tale om  

 et godkendt mærke, til grund.
Opmærksomheden henledes i øvrigt på  

 bestemmelsen i § 8, stk. 2, hvorefter udstyr erhvervet inden den 31. december  

 1992 fortsat kan anvendes.
Sikkerhedsudstyr i køretøjer, som er registreret i  

 udlandet, skal ikke opfylde de danske konstruktionskrav, men førere og  

 passagerer i disse køretøjer skal ved kørsel i Danmark anvende monteret  

 udstyr i overensstemmelse med brugskravene i færdselsloven og bekendtgørelsen  

 om sikkerhedsseler m.v.
 3. Strafansvar.
Strafansvaret for undladt selebrug påhviler den, der skulle have anvendt  

 sikkerhedsselen.
For så vidt angår børn under 15 år påhviler ansvaret dog  

 føreren, jf. herved færdselslovens § 80, stk. 6, og bekendtgørelsens § 2,  

 stk. 3.
 4. Undtagelser.
 I bekendtgørelsens kapitel 4 er fastsat regler om individuel fritagelse af  

 helbredsmæssige grunde samt om fritagelse ved særlige former for kørsel.  

 Endvidere er førere under bakning eller under kørsel på parkeringsplads m.v.  

 undtaget fra pligten til at anvende sikkerhedssele efter færdselslovens § 80,  

 stk. 3.
Attest om fritagelse på grund af helbredsmæssige forhold skal fremover  

 bære et særligt mærke.
Endvidere skal attester, der bærer det særlige mærke,  

 og som er udstedet i de øvrige EF-medlemsstater, anerkendes i Danmark.
Også  

 for så vidt angår pligten til at anvende særligt sikkerhedsudstyr for børn  

 under 3 år, er der efter bekendtgørelsen mulighed for at fritage for pligten  

 af helbredsmæssige grunde.
 Der er i øvrigt alene tale om ændringer af teknisk karakter i  

 bekendtgørelsens kapitel 4, hvorfor praksis i henhold til bekendtgørelse nr.  

 646 fortsat er vejledende.
 5. Ophævelse af Justitsministeriets cirkulæreskrivelse  

 af 19. december 1975.
 Justitsministeriets cirkulæreskrivelse af 19. december 1975 om pligten til  

 anvende sikkerhedssele og fritagelse herfor ophæves med virkning fra den 1.  

 januar 1993.
 P.M.V.
 E.B.
