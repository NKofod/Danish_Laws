Forsikringsvirksomhed må kun udøves af forsikringsselskaber.
Det  

 oplystes at forsikringsrisikoen var afdækket i et forsikringsselskab.
 Tilsynet pålagde banken, at udarbejde nye brochurer hvori er angivet  

 at forsikringsdækningen er tilvejebragt i et forsikringsselskab.
En bank udleverede til sine kunder et annoncemateriale, der kunne  

 fremkalde det indtryk, at banken optrådte som forsikringsgiver, idet den  

 tilbudte pensionsordning blev omtalt som »en samlet løsning med  

 forsikringsdækning«.
Finanstilsynet henledte bankens opmærksomhed på, at  

 forsikringsvirksomhed kun må udøves af forsikringsselskaber, der har  

 koncession hertil fra Finanstilsynet, jf. lov om forsikringsvirksomhed § 5.  

 Finanstilsynet henviste endvidere til lovens § 11, hvoraf fremgår, at andre  

 selskaber ikke i deres benævnelser eller henvendelser til offentligheden må  

 benytte ord, der er egnet til at fremkalde det indtryk, at de driver  

 forsikringsvirksomhed.
Af bankens redegørelse fremgik det, at pensionsproduktet var udviklet ved  

 et samarbejde med et forsikringsselskab, og at banken alene var formidler af  

 kontakt mellem bankens kunder og forsikringsselskabet med henblik på  

 forsikringsmæssig afdækning.
Finanstilsynet pålagde banken at udarbejde nyt  

 brochuremateriale, hvori tydeligt angives, at forsikringsdækningen  

 tilvejebringes i et forsikringsselskab som et led i et samarbejde med banken.  

 I henvendelser til brochurematerialets målgruppe må således tydeligt  

 redegøres for henholdsvis bankens og forsikringsselskabets del i produktet.
