 Det lokale nævn inddrager en sendetilladelse til lokalradiovirksomhed  

 med den begrundelse, at radioen gennem en periode, hvor den har været  

 aflyttet af nævnet, enkelte dage har været helt tavs, og de øvrige dage  

 spillet non-stop musik uden præsentation eller kommentarer i øvrigt.
 Udvalget fandt det dokumenteret, at radioens sendetid ikke var blevet  

 udnyttet fuldt ud, men ikke tilstrækkelig grund til at inddrage radioens  

 tilladelse permanent.
 Udvalget behandlede på sit møde den 17. august 1988 en klage fra Radio  

 Barok over en afgørelse om permanent inddragelse af sendetilladelse, som Det  

 lokale radio- og tv-nævn i Københavns Kommune den 30. maj 1988 har meddelt  

 radioen.
 Nævnets afgørelse er begrundet med, at radioen gennem en periode, hvor den  

 har været aflyttet af nævnet, enkelte dage har været helt tavs, og de øvrige  

 dage spillet non-stop musik uden præsentation eller kommentarer i øvrigt.
Radio Barok har i et brev af 14. juni 1988 klaget over nævnets afgørelse  

 og i et brev af 11. juli 1988 fremsendt en yderligere redegørelse.
Radioen  

 bestrider, at den ikke udnytter sin sendetilladelse og henviser blandt andet  

 til, at nævnets registrering ikke er foregået i hele sendetiden.
Det  

 bestrides endvidere, at det ikke oplyses, hvem der er programansvarlig.
 I en skrivelse af 11. august 1988 oplyser nævnet, at man har aflyttet  

 radioen kl. 09.00 - 15.00 i perioden 16. maj til 20. maj 1988 samt den 24.  

 maj 1988, og der vedlægges en opgørelse over sendeaktiviteten i de nævnte  

 tidsrum.
 Nævnet oplyser videre, at sendetilladelsen alene er inddraget på grund af,  

 at radioen gentagne gange har været tavs, ligesom nævnet ikke finder, at  

 Radio Barok ved at spille nonstop musik opfylder sine programplaner.
 Ved sin behandling af sagen har udvalget lagt til grund, at det ikke kan  

 anses for dokumenteret, at radioen ikke udnytter sin tilladelse, eller at der  

 er sket en væsentlig afbrydelse af sendevirksomheden.
 Hvad angår radioens opfyldelse af bestemte programplaner ses der ikke i  

 tilladelsen at være stillet vilkår herom, og dette har derfor ikke indgået i  

 udvalgets behandling af sagen.
På det foreliggende grundlag finder Udvalget vedr.
Lokal Radio og TV ikke  

 tilstrækkelig grund til at inddrage Radio Baroks sendetilladelse permanent.
 Udvalgets afgørelse er enstemmig.
 Under hensyn til, at nævnets registrering af sendeaktiviteten viser, at  

 Radio Barok ikke udfylder sin sendetid, henstiller udvalget til nævnets  

 overvejelse, om forudsætningerne for fordelingen af tid inden for det  

 pågældende sendersamvirke ikke er bristet, således at fordelingen eventuelt  

 burde tages op på ny.
