I.
INDLEDNING Kompetencen til at behandle visse spørgsmål om fastsættelse af  

 pensionsalderen for tjenestemænd i henhold til tjenestemandspensionsloven  

 (lbk. nr. 311 af 14. juni 1988, i det følgende kaldet TPL) tillægges hermed  

 ministerier og styrelser m.fl.
 Cirkulæreskrivelsen træder i kraft 1. oktober 1989 ,og sager, som  

 er omfattet af reglerne, skal fra denne dato ikke længere forelægges for  

 Finansministeriet.
 Det drejer sig om fastsættelse af pensionsalder efter TPL § 4, stk. 1,  

 2 og 5 samt § 4 a og § 35, stk. 1 og 2, for personer, som er ansat efter  

 1. juli 1969 som tjenestemænd i staten, folkeskolen og folkekirken eller som  

 timelærere mv. med pensionsret (i det følgende benævnt tjenestemænd).
Kompetenceændringen har til formål at forenkle proceduren ved  

 fastsættelse af pensionsalder.
Reglerne indebærer, at ministerier og  

 styrelser m.fl. fremover behandler og afslutter et væsentligt antal sager  

 uden central forelæggelse.
 Dermed imødekommes hensynet til tjenestemændenes interesse i at få  

 deres pensionsmæssige forhold afklaret i umiddelbar tilknytning til deres  

 ansættelse.
 Ved omplaceringen af sagsbehandlingen er det desuden lagt til grund, at  

 ministerier og styrelser m.fl. ved forberedelse af sager til forelæggelse har  

 opnået betydelig viden på området, og som hovedregel allerede i forvejen har  

 indsamlet de nødvendige data for pensionsalderfastsættelsen til brug for  

 personalesagen.
 Det er vigtigt, at pensionsalderen opgøres korrekt allerede ved  

 ansættelsen, selv om de økonomiske konsekvenser først bliver aktuelle, når  

 tjenestemanden overgår til anden ansættelse eller pensioneres.
 For at ministerier og styrelser m.fl. kan opretholde den fornødne  

 ekspertise om pensionsalderfastsættelse og for at sikre en ensartet  

 sagsbehandling, er det forudsat, at der sker en vis samling af sagerne.
Dette hensyn bevirker, at behandlingen af pensionsalderfastsættelse bør  

 samles i egentlige personaleadministrative enheder.
Finansministeriet,  

 Administrations- og Personaledepartementet, forudsættes inden udgangen af  

 1989 orienteret om, hvor sagsbehandlingen af pensionsalderfastsættelsen  

 placeres organisatorisk.
Finansministeriet er i gang med at etablere et centralt  

 pensionsalderregister i Statens Regnskabsdirektorat bl.a. til støtte for  

 den decentrale behandling af sager om tjenestemænds pensionsalder.
Registeret  

 vil i udbygget stand kunne levere aktuelle oplysninger om den enkelte  

 tjenestemands optjente pensionsalder.
I første omgang vil registeret omfatte  

 tjenestemænd i Statens Regnskabsdirektorats lønsystem.
 Når registeret er blevet oprettet, indberetter de pågældende ministerier  

 og styrelser m.fl. pensionsalderfastsættelsen til registeret, der løbende vil  

 ajourføre oplysningerne.
Finansministeriet vil senere udsende en særlig vejledning om indberetning  

 til registeret.
Indberetning af nyansættelser forventes igangsat i 1990.
II.
BEMYNDIGELSEN Kompetencen til at fastsætte pensionsalderen for statstjenestemænd  

 tillægges de respektive ministerier samt Generaldirektoratet for DSB,  

 Generaldirektoratet for P&T, Direktoratet for Toldvæsenet, Direktoratet  

 for Kriminalforsorgen og Rigspolitichefen.
 Sager om pensionsalderfastsættelse for tjenestemænd og timelærere mv. i  

 folkeskolen behandles af amtskommunerne og Frederiksberg Kommune.
 Kirkeministeriet bemyndiges til at behandle sager om fastsættelse af  

 pensionsalderen for tjenestemænd i folkekirken.
III.
VEJLEDNING Finansministeriet har udarbejdet en vejledning i tilknytning til  

 denne cirkulæreskrivelse, som bl.a. bygger på Lønningsrådets generelle  

 udtalelser om tillæggelse af forhøjet pensionsalder.
 Vejledningen skal følges nøje, idet det understreges, at  

 pensionsalderforhøjelse kun kan ske, når der er hjemmel i TPL og inden for  

 Lønningsrådets generelle udtalelser.
 Vejledningen indeholder en udtømmende gennemgang af de situationer,  

 hvor pensionsalderfastsættelse og pensionsalderforhøjelse kan ske uden  

 forelæggelse for Finansministeriet:
 Ved ansættelse af en tjenestemand skal det først  fastsættes,  

  hvilke forudgående ansættelser der automatisk indgår i den pågældendes  

 pensionsalder i henhold til TPL § 4, stk. 1.
I visse tilfælde skal der samtidig kræves tilbageføring af udbetalte  

 pensionsbidrag eller fratrædelsesgodtgørelse, jf.
TPL § 25, stk. 3.
 Pensionsret efter ældre regler.
 Tjenestemænd, som havde erhvervet pensionsalder efter de tidligere  

 gældende regler den 1. juli 1969, har ret til at få pensionsalderen beregnet  

 efter disse regler med ret til omregning efter bestemmelsen i TPL § 35, stk.  

 2, jf. § 35, stk. 1.
 Den nærmere beskrivelse af sagsbehandlingen fremgår af vejledningen  

 afsnit A.
 Der skal ske forhøjelse af tjenestemænds pensionsalder på grundlag  

 af sådan tidligere ansættelse, og det skal samtidig sikres, at der eventuelt  

 overføres beløb fra den tidligere pensionsmyndighed.
 I vejledningen afsnit B og afsnit C opstilles de nærmere  

 betingelser og fremgangsmåden for pensionsalderforhøjelse i henhold til TPL §  

 4, stk. 2.
 De nærmere regler for behandling af sager vedrørende grønlandsk ansættelse  

 fremgår af  vejledningen afsnit G.
Tjenestemænd skal  tilbydes forhøjelse  af pensionsalderen på  

 grundlag af den tidligere offentlige overenskomstansættelse.
Hvis  

 tjenestemanden vælger forhøjelsen, skal udtrædelsesgodtgørelsen fra  

 pensionsordningen overføres til statskassen.
 De nærmere regler for pensionsalderforhøjelsen fremgår af vejledningen  

 afsnit D.
 Pensionsaldermedregning  bevilges i de situationer og under de  

 betingelser, som nævnes i  vejledningen afsnit E.
IV.
OPBEVARING AF DOKUMENTATION De enkelte ministerier m.fl. har  ansvaret for opbevaring af den  

 dokumentation, der ligger til grund for fastsættelse af pensionsalderen.
 Ved fremsendelse af en sag til en eventuel anden pensionsberegnende  

 myndighed skal vedlægges et ajourført pensionsalderskema (Vejledningens  

bilag 3), som angiver, hvordan pensionsalderen er fastsat.
Som anført i afsnit I er det hensigten, at det fuldt udbyggede  

pensionsalderregister vil skulle indeholde oplysning om  

 pensionsalderen for  alle tjenestemænd i staten, folkeskolen og  

 folkekirken mv.
Efter registerets etablering skal dokumentationen fremsendes  

 til registeret, som fremover vil opbevare oplysningerne.
V.
FORELÆGGELSE FOR FINANSMINISTERIET Det fremgår af TPL, at forhøjelse af pensionsalder og en række andre  

 pensionsmæssige dispositioner kun kan foretages af Finansministeriet efter  

 indhentet udtalelse fra Lønningsrådet.
 På de områder, hvor Lønningsrådet ikke har afgivet generelle udtalelser  

 eller, hvor der kan forekomme retlige tvivlsspørgsmål, er der på nuværende  

 tidspunkt ikke grundlag for at uddelegere kompetencen til at behandle  

 sagerne.
Pensionsalderforhøjelse Forhøjelse af en tjenestemands pensionsalder kan i følgende tilfælde  

kun ske efter forelæggelse for Finansministeriet:
- ansættelse i et andet nordisk land med tilknyttet statslig  

 pensionsordning, jf.
TPL § 4, stk. 3, - ansættelse på grund af ganske særlige kvalifikationer i henhold  

 til TPL § 4, stk. 6, - tjenestemandsansættelse ved De Europæiske Fællesskaber efter det  

 fyldte 25. år, jf.
TPL § 4 b, - virksomhed forud for tjenestemandsansættelsen efter de forud for  

 1. juli 1969 gældende regler, jf.
TPL § 35, stk. 3, - anvendelse af tidligere regler for tjenestemænd, som ikke er  

 omfattet af TPL § 35, jf. lovens § 35 a, - forhøjelse af pensionsalderen for civilarbejdere, på grundlag af  

 tjeneste ved internationale organisationer mv. eller hos de udsendte  

 forsvarsattacheer, jf. civilarbejderlovens § 2, stk. 3, - sager i medfør af TPL § 4, stk. 1, 2 og 5 samt § 4 a, som ikke er  

 omfattet af vejledningen, - sager, som er omfattet af vejledningen, men som giver anledning til  

retlig tvivl.
 Forelæggelsen skal ske i forbindelse med ansættelsen af tjenestemanden.
Fremmede statsborgere Sager om, hvorvidt nordiske statsborgere og fremmede statsborgere i øvrigt  

 skal behandles efter reglerne i TPL, jf. lovens §§ 19 og 19 a, skal  

forelægges for Finansministeriet.
Forhøjet ansættelsestid Hvis det ved en tjenestemands fratræden på grund af alder eller  

 utilregnelig årsag viser sig, at den pågældende ikke har opnået en  

 pensionsalder på mindst 10 år, kan Finansministeriet tillægge den  

 pågældende forhøjet ansættelsestid med indtil 10 år, jf.
TPL § 2, stk.  

 3.
 Det er en forudsætning, at den pågældende forud for  

 tjenestemandsansættelsen har haft beskæftigelse med pensionsordning, som  

 enten ikke kan medregnes i pensionsalderen i henhold til TPL § 4 eller § 4 a,  

 eller som tjenestemanden ikke har ønsket medregnet i pensionsalderen i  

 henhold til TPL § 4 a.
VI.
IKRAFTTRÆDEN Cirkulæreskrivelsen træder i kraft den 1. oktober 1989.
 Cirkulæreskrivelsen afløser:
P.
M.
V.
