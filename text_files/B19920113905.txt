 I henhold til § 5, stk. 6, 1. pkt., i lov om sygehusvæsenet, jf.
lovbekendtgørelse nr. 476 af 7. november 1985 og § 1, stk. 4, i lov om svangerskabshygiejne og fødselshjælp, jf. lovbekendtgørelse nr.
 477 af 7. november 1985 fastsættes:
 § 1.  Der opkræves betaling fra amtskommunerne for  

 behandling af patienter på Rigshospitalet for følgende ydelser:
 Stk. 2.  Bestemmelserne i denne bekendtgørelse om  

 amtskommuner gælder tillige for Københavns og Frederiksberg Kommuner.
 Stk. 3.  Bornholms Amtskommune fritages for at betale  

 for patienter fra amtskommunen, der modtages til behandling på  

 Rigshospitalet.
§ 2.  Betaling for indlagte patienter beregnes pr.  

 sengedag.
Betalingen er angivet i bilagets afsnit 1. I sengedagstallet  

 medregnes ikke udskrivningsdagen, dog medregnes mindst 1 dag pr. indlæggelse.
 Stk. 2.  Nyfødte raske børn medregnes ikke som indlagte  

 patienter ved opgørelse af sengedage.
 Stk. 3.  Ledsagere, der alene indlægges af hensyn til  

 ledsageren eller den ledsagede patient, og som ikke modtager behandling,  

 medregnes ikke som indlagte patienter ved opgørelse af sengedage.
Stk. 4.  Hvis der gives en indlagt patient frihed til at  

 forlade Rigshospitalsafdelingen i enkelte døgn eller dele deraf, uden at  

 undersøgelses-/behandlingsforløbet afbrydes, anses indlæggelsen ikke for  

 ophørt eller afbrudt.
Hvis det enkelte fravær strækker sig over 3 døgn eller  

 mere, skal patienten registreres som udskrevet og genindlagt, og  

 fraværsdagene medregnes ikke ved opgørelse af sengedage.
I forbindelse med  

 højtidsperioder såsom jul, nytår og påske kan det enkelte fravær dog strække  

 sig over mere end 3 døgn, uden at patienten registreres som udskrevet og  

 genindlagt.
§ 3.  Betaling for deldøgnspatienter beregnes pr.  

 fremmødedag/natophold.
Betalingen er angivet i bilagets afsnit 1.
§ 4.  Der opkræves (tillægs)betaling for visse  

 operationer.
I bilagets afsnit 2 er anført en oversigt over de operationer,  

 for hvilke der opkræves (tillægs)betaling.
§ 5.  Betaling for ambulante ydelser beregnes pr.  

 ydelse/henvendelse, hvor intet andet er anført.
Betalingen er angivet i  

 bilagets afsnit 1 og 3.
§ 6.  Der opkræves (tillægs)betaling svarende til de  

 faktiske omkostninger for visse særlige ydelser efter tilsvarende  

 retningslinier som ved amtskommunale lands- og landsdelssygehuse.
I bilagets  

 afsnit 4 er anført en oversigt over de særlige ydelser, for hvilke der  

 opkræves (tillægs)betaling.
§ 7.  For ophold på patienthotellet opkræves ud over  

 den i bilagets afsnit 1 anførte takst tillige deldøgnstaksten for den  

 afdeling, hvor patienten behandles, samt eventuelle særlige ydelser og  

 operationsydelser, for hvilke der i øvrigt opkræves betaling.
Betaling pr.  

 dag i forbindelse med ophold på patienthotellet kan dog ikke overstige  

 heldøgnstaksten for den behandlende afdeling med tillæg af eventuel betaling  

 for særlige ydelser og operationsydelser.
 § 8.  Der kan i aftaler om benyttelse af  

 Rigshospitalet optages bestemmelser om, at der skal ydes en vis betaling for  

 ikke udnyttede sengedage m.v. i forhold til et aftalt forbrug  

 (»tomgangsbetaling«).
§ 9.  Der ydes en lokalrabat til Københavns Kommune  

 for behandlinger til visse patienter med bopæl i lokalområdet på ca. 80.000  

 indbyggere.
Lokalrabatten er angivet i bilagets afsnit 5.
 § 10.  Vedkommende amtskommune betaler månedsvis bagud  

 på grundlag af det faktiske forbrug.
 § 11.  Der kan i aftaler om benyttelse af  

 Rigshospitalet optages bestemmelser om andre betalingsformer (f.eks.  

 blokbetaling).
 § 12.  Bekendtgørelsen træder i kraft den 1. januar  

 1993.
 Stk. 2.  Sundhedsministeriets bekendtgørelse nr. 881 af  

 17. december 1991 om amtskommunernes betaling for behandling af patienter på  

 Rigshospitalet, som ændret ved Sundhedsministeriets bekendtgørelse nr. 255 af  

 10. april 1992, ophæves.
Sundhedsministeriet, den 15. december  

 1992 Ester Larsen / Jens Bech Noter:
(* 1) Se endvidere under punkt 3. Endelige takster for øvrige ambulante ydelser m.v.
(* 2) Takster opkræves såvel for indlagte som for ambulante patienter.
(* 3) Taksten dækker et helt behandlingsforløb indenfor kautionens  

 gyldighedsperiode uanset antallet af konsultationer.
For indlæggelse m.v. på  

 andre afdelinger på Rigshospitalet opkræves betaling med de herfor fastsatte  

 takster m.v.
(* 4) Taksten dækker et helt behandlingsforløb inden for kautionens  

 gyldighedsperiode.
Såfremt behandlingsforløbet afbrydes opkræves 80 pct.  

 heraf, dvs. 10.520 kr.
For indlæggelse knyttet til behandlingsforløbet  

 opkræves betaling med de herfor fastsatte takster.
 4. Særlige ydelser, for hvilke der opkræves (tillægs)  

 betaling.
 For nedennævnte særlige ydelser opkræves der (tillægs)betaling for  

 indlagte og ambulante patienter m.fl. svarende til de faktiske omkostninger  

 excl. moms:
* Rygimplantater * Behandlingskorsetter i forbindelse med rygimplantater * Pacemakere (incl. diafragma-pacing) * Bostonkorsetter * Hjerteklapper, herunder humane hjerteklapper * Kunstige led * Ydelser i forbindelse med hjemmerespiratorer m.v.
* Ballonkatetre * Proteser til behandling af inkontinens, impotens og  

 urinrørsforsnævringer * Elstimulatorer til smertebehandling m.v.
* Baclofenpumper * Hæmofilimedicin * Parenteral ernæring * Ciclosporin * Cystisk fibrose medicin * Særlig medicin vedrørende AIDS * Interferon * Erythropoietin * Kvalmestillende midler ved kemoterapi * Immunogluboliner * Ambisone * Vækstfaktorer og væksthormoner * Fast vagt i hjemmet til respiratorpatienter m.v.
* Fast vagt til anorexia nervosa og bulimi patienter * Laboratorieundersøgelser på koagulationslaboratoriet * DNA-analyser, metabolisk laboratorium * Fostervandsundersøgelser/moderkageprøver m.v.
* Knoglemarvssøgning efter danske ubeslægtede donorer * Implantatbåren protetik * Ceredase (behandling af Gauchers sygdom) * Cytostatika til børn * Ydelser på afdelinger (f.eks. laboratorieydelser), hvor patienten ikke  

 har kaution til behandling på Rigshospitalet, men en undersøgelse/analyse er  

 rekvireret specielt.
 5. Endelig lokalrabat til Københavns kommune  

 (1993-priser).
Der kan ydes rabat til Københavns kommune for lokalregionens benyttelse af  

 Rigshospitalet.
Rabatten kan ydes til benyttelse svarende til lokalregionens  

 befolkning i 1988 (ca. 80.000 indbyggere).
Lokalrabatten er endeligt fastlagt til 535 kr.
Rabatten ydes i forhold til  

 det faktiske sengedagsforbrug.
Deldøgnssengedage, ambulante  

 strålebehandlinger, hjemmedialyse og ambulant hæmofilibehandling omregnes til  

 hele sengedage.
 Der ydes dog ikke lokalrabat til sengedagsforbruget (herunder  

 deldøgnssengedagsforbrug) på psykiatrisk og obstetrisk afdeling samt øvrige  

 ambulante ydelser og særlige ydelser, for hvilke der opkræves  

 (tillægs)betaling.
 For 1993 indregnes lokalrabatten i blokaftalen mellem Københavns Kommune  

 og Rigshospitalet/Sundhedsministeriet.
