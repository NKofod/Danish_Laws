Et udenlandsk firma søgte varemærket PIG-O-SPRAY registreret som  

 ordmærke for næringsmidler til dyr i klasse 31. Ansøgningen blev afslået på  

 grund af forvekslelighed med et tidligere registreret varemærke PIGO for alle  

 varer i klasse 31 År 1993, den 8. juni afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende  KENDELSE i sagen j.nr.
V 73/91: Klage fra Centrale Veevoederfabriek  

 »Sloten« C.V., Holland, v/Patentbureau Chas.
Hude over  

 Patentdirektoratets afgørelse af 3. september 1991 af varemærke- ansøgning  

 nr.
VA 2430 1990 efter indsigelse fra Vitfoss A/S, Gråsten.
Den 26. marts 1990 indleverede klageren en ansøgning om registrering af  

 varemærket PIG-O-SPRAY (ordmærke) for visse varer i klasse 31: Næringsmidler  

 til dyr.
Ansøgningen blev den 10. april 1991 bekendtgjort i Dansk  

 Varemærketidende.
Ved skrivelse af 16. april 1991 nedlagte Vitfoss A/S, Gråsten i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse anførtes, at det ansøgte mærke strider mod indsigers  

 registrering VR 1447 1989, PIGO (ordmærke). Registreringen omfatter alle  

 varer i klasse 31.
 Klageren anførte hertil i skrivelse af 17. juni 1991:
 »Det er fra indsigerens side gjort gældende, at det ansøgte mærke må  

 anses for forveksleligt med indsigernes varemærkeregistrering nr. 1447 1989  

 PIGO omfattende alle varer i klasse 31.
 Jeg skal naturligvis ikke bestride, at der er varekollision i nærværende  

 tilfælde, men derimod, at der vil være risiko for at mærkerne PIGO og  

 PIG-O-SPRAY kan forveksles.
Jeg gør i den forbindelse specielt opmærksom på, at det ansøgte mærke  

 består af flere ord/elementer, hvorimod det af indsigeren påberåbte varemærke  

 kun består af ordet PIGO.
Denne omstændighed bevirker, at der ikke alene  

 visuelt, men også i høj grad auditivt, vil være en særdeles stor forskel  

 mærkerne imellem, hvorfor der alene af den årsag ikke kan være nogen risiko  

 for forveksling af disse mærker hos forbrugerne.
 Jeg henviser i øvrigt til direktoratets hidtidige praksis, hvor mærker,  

 der består af flere ord, som hovedregel kun anses for forvekslelige med  

 mærker, der består af et af ordene, hvis det er identisk med dette ord, jf. i  

 øvrigt registreringspraksis ved Rigmor Carlsen, s. 58.
 Da ordet PIGO ikke indgår i et af de tre elementer i mærket PIG-O-SPRAY,  

 bør mærkerne således efter direktoratets praksis ikke kunne anses for  

 forvekslelige.
 Samtidig bør der ved vurderingen af risikoen for forveksling mellem  

 mærkerne PIGO og PIG-O-SPRAY endvidere lægges vægt på den omstændighed, at  

 det ansøgte mærke PIG-O-SPRAY er adskilt ved to bindestreger, hvilket kun  

 adskiller mærkerne yderligere fra hinanden og medfører, at mærkerne i deres  

 helhed ikke kan forveksles.
 Sidst men ikke mindst skal jeg henlede opmærksomheden på, at direktoratet  

 formentlig selv har lagt de ovennævnte momenter til grund i forbindelse med  

 behandlingen af nærværende ansøgning, idet der under denne behandling ikke er  

 blevet henvist til den af indsigeren påberåbte varemærkeregistrering nr.  

 1447/1989 PIGO.
 Ud fra en helhedsmæssig vurdering af mærkeligheden, herunder at mærket  

 PIGO ikke er identisk med et af de tre elementer i det ansøgte mærke, samt  

 under hensyntagen til mærkernes væsentlige længde og dermed visuelle indtryk  

 samt udtalemæssige forskel, finder jeg således ikke, at der er nogen som  

 helst risiko for forveksling, hvorfor jeg skal anmode direktoratet om at  

 afvise indsigelsen og snarest muligt fremme nærværende ansøgning til  

 bekendtgørelse«.
 Patentdirektoratet traf afgørelse i sagen den 3. september 1991 og afslog  

 registreringen med følgende begrundelse:
»Der er varesammenfald, og det afgørende for, om mærkerne kan  

 forveksles, er derfor, om der er mærkelighed.
Direktoratet finder, at der er  

 mærkelighed.
Ordet Pigo udgør de fire første bogstaver af betegnelsen  

 Pig-o-Spray, og dette bevirker, at mærkerne særlig lydligt, men også visuelt  

 ligger så tæt på hinanden, at der kan opstå risiko for forveksling.
Ordet  

 spray i det ansøgte mærke leder i øvrigt tanken hen på, at de pågældende  

 næringsmidler findes i sprayform.
 Mærkerne må derefter anses for forvekslelige, og indsigelsen tages til  

 følge.
 Ansøgningen afslås herefter i medfør af bestemmelsen i § 14, stk. 1, nr. 6  

 i varemærkeloven, da det ansøgte mærke er forveksleligt med det under VR 1447  

 1989 registrerede varemærke«.
 Denne afgørelse har klageren ved skrivelse af 1. november 1991 indbragt  

 for Patentankenævnet med den begrundelse, at de omhandlede mærker ikke er  

 forvekslelige.
 Ved skrivelse af 19. marts 1992 har indsiger fastholdt indsigelsen.
 Ankenævnet har behandlet sagen på sit møde den 13. april 1993.
 Klageren gav ikke møde.
 Ankenævnet skal udtale:
I henhold til de af Patentdirektoratet anførte grunde og idet det for  

 Ankenævnet anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
