Formålet med registeret er at samle alle oplysninger i forbindelse med den enkelte patients kontakt med sygehuset, således at de let kan fremdrages ved patientens henvisning samt aktuelle og senere behandling, samt at gøre det muligt, til brug for sygehusenes patientbehandling eller forskning, at fremdrage oplysninger om patienter, for hvem der er registreret bestemte diagnoser, udnersøgelser, behandlinger m.v.
Endvidere er formålet med registeret at lette og hurtiggøre kommunikationen mellem sygehusenes afdelinger, at danne grundlag for sygehusvæsenets planlægning, drift og vedligeholdelse, samt ressourcestyring og administration, at danne grundlag for amtets planlægning af sygehusvæsenet.
Derudover danner registeret grundlag for udarbejdelse af statistikker og lovpligtige indberetninger, herunder de årlige indberetninger til Sundhedsstyrelsen, samt for indbydelser til (folke)- undersøgelser.
Endelig må registeret herudover til brug for folkeundersøgelse af livmoderhalskræft tillige indeholde oplysninger om personer, der hos praktiserende læge har modtaget specielle ydelser med henblik på at undlade indkaldelse til folkeundersøgelser.
Personkreds: Registeret må kun indeholde oplysninger om personer, der er henvist til eller som er eller har været til udnersøgelse eller behandling på amtets sygehuse, samt personer, der hos den praktiserende læge har modtaget specielle ydelser.
 Ikrafttrædelsesdato: 16/01/1991.
