 I medfør af § 1, stk. 2, nr. 9, i lov nr. 834 af 18. december 1991 om frø,  

 kartofler og planter, § 11 i lov om planteskadegørere, jf. lovbekendtgørelse  

 nr. 390 af 17. maj 1994, § 5 i lov om administration af Det Europæiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 462 af 26. maj 1994, og tekstanmærkning nr. 59 ad § 24  

 på Finansloven for finansåret 1996 samt efter bemyndigelse fastsættes:
 § 1.  Virksomheder, der er registreret i medfør af  

 bekendtgørelse om planter, skal betale afgifter og gebyrer til dækning af  

 Plantedirektoratets udgifter i finansåret ved administration og kontrol i  

 henhold til bekendtgørelsen, jf. bilaget.
 § 2.  Der sker ingen tilbagebetaling eller afkortning  

 af den årlige grundafgift, jf. bilaget, nr. 1, for virksomheder, der kun er  

 registreret en del af finansåret.
 § 3.  Der skal betales dobbelt gebyr for undersøgelser  

 og udstedelse af certifikater og attester i forbindelse med indførsel og  

 udførsel på hverdage i tidsrummet fra kl. 17.00 til kl. 07.00 samt på  

 lørdage, søndage og helligdage.
 § 4.  For hver inspektion i forbindelse med  

 avlskontrollen betaler virksomheder registreret efter § 1, stk. 1, nr. 1 og  

 2, i bekendtgørelse om planter en a conto afgift pr. inspiceret arealenhed,  

 jf. bilaget, nr. 2.
 § 5.  Plantedirektoratet træffer beslutning om  

 antallet og omfanget af inspektioner efter virksomhedens type, produktionens  

 art og omfang samt mistanke om eller konstaterede angreb af  

 planteskadegørere.
 § 6.  Afgifter og gebyrer forfalder ved påkrav, og  

 betaling skal ske senest 30 dage efter fakturaens dato.
Stk. 2.  Uanset stk. 1 skal de gebyrer, der er nævnt i  

 bilaget, nr. 4-9, betales ved at påklæbe anmeldelsesblanketten eller en kopi  

 af certifikatet et værdimærke.
Værdimærket rekvireres hos Plantedrektoratet  

 mod forudbetaling af gebyrbeløbet.
Stk. 3.  Betales forfaldne afgifter og gebyrer ikke  

 rettidigt, skal der betales rente af beløbet.
Renten fastsættes til 1,3 pct.  

 månedligt for hver påbegyndt måned fra forfaldsdagen at regne.
 Stk. 4.  Afgifter og gebyrer tillægges merværdiafgift.
 Stk. 5.  Afgifter og gebyrer er tillagt udpantningsret.
 § 7.  Dækker det samlede afgiftsbeløb, der er opkrævet  

 i henhold til § 1, jf. bilaget, nr. 1, 2 og 3, ikke Plantedirektoratets  

 udgifter til kontrol, kan direktoratet senest i december måned opkræve det  

 manglende beløb forholdsmæssigt hos de registrerede virksomheder.
 Stk. 2.  Overstiger det samlede afgiftsbeløb, jf. stk.  

 1, direktoratets udgifter til avlskontrol, kan direktoratet senest den 31.  

 marts i det følgende finansår tilbagebetale det overskydende beløb  

 forholdsmæssigt til de registrerede virksomheder.
 § 8.  I bekendtgørelse nr. 22 af 12. januar 1994 om  

 planter, som ændret senest ved bekendtgørelse nr. 197 af 24. marts 1995,  

 foretages følgende ændringer:
 1. I § 1 indsættes efter stk 4 som nyt stk. 5:
 »Stk. 5.  Plantedirektoratet kan ophæve  

 registreringen, hvis virksomheden ikke senest 30 dage efter påkrav har betalt  

 forfaldne afgifter og gebyrer i henhold til bekendtgørelse om betaling for  

 plantesundhedskontrol m.m.«.
 Stk. 5  bliver herefter stk. 6.
 2. I § 1, stk. 5, der bliver stk. 6, ændres  

 »stk. 1-4« til: »stk. 1-5«.
 § 9.  Bekendtgørelsen træder i kraft den 1. januar  

 1996.
 Stk. 2.  Samtidig ophæves bekendtgørelse nr. 1049 af 14.  

 december 1994 om betaling for plantesundhedskontrol m.m. og om ændring af  

 bekendtgørelse om planter.
