Resumé  


  

 En klager havde til politikredsens lokalnævn klaget over blandt andre  

 politimesteren.
Som medlem af nævnet medvirkede politimesteren ved nævnets  

 efterfølgende behandling af klagen.
Der blev ikke forud for behandlingen af  

 klagen i nævnet taget stilling til politimesterens habilitet.
Lokalnævnet mente at klagen faldt uden for nævnets kompetence, og  

 afviste derfor at behandle den.
Politimesteren gav senere klageren aktindsigt  

 i  

 sagen, som derpå klagede til Justitsministeriet over politimesterens  

 medvirken  

 ved nævnets behandling af klagen.
Justitsministeriet lagde ved sin afgørelse  

 til grund at lokalnævnets beslutning om at afvise klagen ikke var en  

 afgørelse  

 i forvaltningslovens forstand, og at forvaltningslovens regler om inhabilitet  

 derfor ikke fandt anvendelse.
Justitsministeriet mente at ministeriet - efter  

 Vejledning om lokalnævnenes behandling af klagesager - ikke havde kompetence  

 til at tage stilling til spørgsmålet om habilitet.
Justitsministeriet mente  

 endvidere ikke det var forkert, at politimesteren selv traf afgørelsen om  

 aktindsigt.
Ombudsmanden udtalte at lokalnævnets beslutning om, at nævnet  

 ikke var kompetent til at behandle klagesagen, måtte anses for en afgørelse i  

 forvaltningslovens forstand.
Ombudsmanden mente herefter at politimesteren  

 måtte anses for inhabil efter forvaltningslovens § 3, stk. 1, nr. 1, og  

 derfor  

 ikke burde have deltaget i nævnets behandling af sagen.
Endvidere udtalte  

 ombudsmanden at politimesteren - uanset at han fuldt ud havde imødekommet  

 anmodningen om aktindsigt - efter forvaltningslovens § 3, stk. 3, ikke burde  

 have truffet afgørelse om aktindsigtsspørgsmålet.
 Ombudsmanden udtalte endelig at han ikke fandt det kritisabelt, at  

 sagen ikke var blevet indsendt til Justitsministeriet efter Vejledning om  

 lokalnævnenes behandling af klagesager. (J. nr. 1994-1823-611).
Justitsministeriets afvisning af klage over politimester som  

 lokalnævnsmedlem A klagede over  

 Justitsministeriets afgørelse hvorved ministeriet havde afvist A's klage over  

 at politimesteren havde medvirket ved behandlingen af en klage som A havde  

 indgivet til lokalnævnet over politimesteren.
 A's klage angik nærmere  

 følgende forhold:
at lokalnævnet behandlede en klage som A havde indgivet  

 over politimesteren, uden at lokalnævnet forinden tog stilling til  

 politimesterens habilitet i hans egenskab af medlem af nævnet, at nævnet ikke, som foreskrevet i pkt.
D4 i  

 Justitsministeriets vejledning vedrørende behandlingen af klagesager der  

 henhører under lokalnævnene vedrørende politiets virksomhed, indsendte klagen  

 over politimesteren til Justitsministeriet til afgørelse efter afslutningen  

 af  

 nævnets behandling af sagen, og at politimesteren tog stilling til A's begæring om  

 aktindsigt til trods for at A's klage til lokalnævnet vedrørte  

 politimesteren.
 A klagede endvidere over at  

 Justitsministeriet havde givet udtryk for den opfattelse, at lokalnævnets  

 behandling af klage over politiet efter retsplejelovens regler ikke er  

 afgørelser i forvaltningslovens forstand og derfor ikke er omfattet af  

 forvaltningslovens  

 regler, herunder reglerne om inhabilitet.
 Det fremgik af sagen at A  

 klagede til lokalnævnet over politimesteren og nogle andre  

 polititjenestemænd.  

 Klagen angik bl.a. embedsforseelse, proceduren og krænkelse af tavshedspligt.
Lokalnævnet afviste at  

 behandle A's klage da klagepunktet efter lokalnævnets opfattelse faldt uden  

 for  

 lokalnævnets kompetence.
Lokalnævnet henviste herved til bestemmelsen i  

 retsplejelovens § 1019 vedrørende lokalnævnenes kompetence.
A havde fremsat  

 en  

 begæring om aktindsigt i sagen.
Denne begæring imødekom politimesteren fuldt  

 ud.
A klagede til  

 Justitsministeriet over lokalnævnets afvisning og henviste til pkt.
D.4 i  

 Justitsministeriets vejledning nr. 7 af 18. januar 1982 vedrørende  

 behandlingen  

 af klagesager der henhører under lokalnævnene vedrørende politiets  

 virksomhed.  

 Efter denne bestemmelse indsendes klager over politimesteren  

 (Politidirektøren)  

 personligt efter afslutningen af lokalnævnets behandling til  

 Justitsministeriet  

 til afgørelse.
A klagede endvidere over at politimesteren havde medvirket ved  

 behandlingen  

 af sagen i lokalnævnet og havde behandlet sagen om aktindsigt.
 I en udtalelse som  

 politimesteren afgav, anførte han følgende:
 "...
Da alle instanser har afvist  

 (A's) beskyldninger mod mig, og da lokalnævnet har afvist klagen som liggende  

 uden for nævnets kompetence, finder jeg ikke, at jeg har været inhabil i  

 relation til spørgsmålet om aktindsigt i Lokalnævnssagen.
Det bemærkes  

 iøvrigt, at (A's) ønsker om aktindsigt er blevet imødekommet fuldt ud." Justitsministeriet anførte i  

 et brev til A følgende:
 "...
 Efter retsplejelovens § 1019  

 træffes bestemmelse om undersøgelse af klager over politipersonalets adfærd  

 under udførelsen af tjenesten af lokalnævnet, jf. lovens § 115 og §  

 115 a, der indeholder nærmere  

 bestemmelser om lokalnævnets organisation og opgaver.
Det er Justitsministeriets  

 opfattelse, at lokalnævnets behandling af klager over politiet efter  

 retsplejelovens  

 regler ikke er afgørelser i forvaltningslovens forstand.
Der er derimod alene  

 tale om afgørelser af processuel karakter, idet lokalnævnet ikke har  

 kompetence  

 til at tage stilling til klagens berettigelse eller til eventuelle sanktioner  

 over for den indklagede.
 I den foreliggende sag  

 meddelte lokalnævnet Dem ved skrivelse af 17. juni 1993, at man havde  

 besluttet  

 at afvise behandlingen af Deres klage, da klagepunkterne lå uden for nævnets  

 kompetence.
 Allerede fordi lokalnævnet i  

 øvrigt alene træffer afgørelser af processuel karakter, er en beslutning om  

 at  

 afvise Deres klage ligeledes en afgørelse af processuel karakter, der ikke er  

 omfattet af forvaltningslovens regler, herunder reglerne om inhabilitet.
 Ved siden af  

 forvaltningslovens bestemmelser om inhabilitet gælder imidlertid et  

 almindeligt  

 ulovbestemt princip om, at en person bør afholde sig fra at beskæftige sig  

 med  

 en sag (er inhabil), såfremt han har en personlig eller økonomisk interesse i  

 sagens udfald.
 Deres klage til lokalnævnet  

 vedrørte politimesteren selv.
 Foreligger der inhabilitet  

 hos en person, bør denne som udgangspunkt ikke deltage i sagens behandling.  

 Som  

 undtagelse fra denne hovedregel kan nævnes tilfælde, hvor det ikke er muligt  

 at foretage substitution (dvs. lade den pågældende person erstatte) samt  

 tilfælde,  

 hvor det er forudsat i lovgivningen, at den pågældende, uanset at der synes  

 at  

 kunne foreligge en interessekonflikt, skal deltage i behandlingen af de  

 pågældende sager.
 En politimesters centrale  

 placering i forbindelse med lokalnævnets arbejde samt omfanget heraf er  

 bestemt  

 ved retsplejeloven.
Det følger endvidere af  

 retsplejelovens ordning og almindelige forvaltningsretlige principper, at det  

 i  

 første række tilkommer lokalnævnet - og dets enkelte medlemmer - at vurdere  

 bl.a. habilitetsspørgsmål af den heromhandlede karakter.
Justitsministeriet  

 har - som det også fremgår af vedlagte vejledning af 18. januar 1982  

 vedrørende  

 behandlingen af klagesager, der henhører under lokalnævnene vedrørende  

 politiets virksomhed - ingen adgang til at behandle klager over et lokalnævns  

 sagsbehandling m.v. (vejledningens punkt C.9). Det må derfor antages, at  

 ministeriet således ikke har mulighed for at bedømme spørgsmålet om, hvorvidt  

 det i den konkrete sag havde været rigtigst, hvis politimesteren havde veget  

 sin plads i nævnet i forbindelse med dettes beslutning om at afvise Deres  

 klage.
 For så vidt angår spørgsmålet  

 om en politimesters behandling af en begæring om aktindsigt, skal  

 Justitsministeriet bemærke, at man finder, at det - med mindre politimesteren  

 som i det foreliggende tilfælde straks og fuldt ud imødekommer begæringen -  

 er  

 mest korrekt, at politimesteren videresender aktindsigtsbegæringen til  

 Justitsministeriet til afgørelse, i de tilfælde, hvor begæringen vedrører en  

 sag, hvori der klages over politimesteren personligt.
Justitsministeriet har i  

 overensstemmelse hermed ikke fundet noget grundlag for at kritisere, at  

 politimesteren  

 valgte straks og fuldt ud at efterkomme Deres begæring om aktindsigt." Lokalnævnet anførte i  

 anledning af klagen:
 "  

  

 Klagepunkt 1.:
...spørgsmålet om  

 politimesterens habilitet blev ikke taget op i Lokalnævnets møde den  

 15.6.1993,  

 hvor klagen var sat på nævnets dagsorden, idet nævnet besluttede, at afvise  

 behandlingen af klagen, da klagepunkterne, efter nævnets opfattelse, lå uden  

 for Lokalnævnets kompetenceområde, jfr. retsplejelovens § 1019.  

 Habilitetsspørgsmålet  

 ville derfor først have været aktuelt, såfremt klagen var kommet til  

 realitetsbehandling." Klagepunkt 2:
"Da lokalnævnet, som  

 anført i besvarelsen til pkt. 1, den 15.6.1993 afviste behandlingen af klagen  

 over politimesteren, foreligger der ingen realitetsbehandling af klagen og  

 dermed intet grundlag for klagens indsendelse til Justitsministeriet." Klagepunkt 3:
"Lokalnævnet finder ikke  

 grundlag for, at udtale sig om politimesterens tjenstlige afgørelse i  

 relation  

 til spørgsmålet om imødegåelse af begæringen om aktindsigt." Justitsministeriet henholdt  

 sig i en udtalelse til sin afgørelse.
 I en skrivelse til A udtalte  

 jeg følgende:
"A.
Regler om lokalnævns  

 virksomhed indeholdes i retsplejelovens §§ 115-  

 115 a, og i kapitel 93 b.
 Der er fastsat nærmere regler  

 om klagesagers behandling i bek. nr. 408 af 6. august 1981 om lokalnævn  

 vedrørende politiets virksomhed og i Justitsministeriets vejledning nr. 7 af  

 18. januar 1982 om behandling af klagesager, der henhører under lokalnævnene  

 vedrørende politiets virksomhed.
B.
Den foreliggende sag  

 rejser spørgsmål om hvorvidt beslutninger der træffes af lokalnævn, må anses  

 for at være en afgørelse i forvaltningslovens forstand.
 Retsplejeloven,  

 bekendtgørelsen og vejledningen tager ikke stilling til spørgsmålet. (I  

 bekendtgørelsen og vejledningen anvendes ordet "afgørelse" flere  

 steder uden at der herved er grundlag for at antage at det har været  

 tilsigtet  

 at tage stilling til det nævnte spørgsmål).
C.
Et lokalnævn kan (navnlig)  

 træffe tre forskellige beslutninger:
 Beslutninger om nævnets kompetence (vejledningens punkt  

 B 1).
 Beslutning om afvisning af en klage efter  

 retsplejelovens § 1019 b, stk. 1.
 Beslutning om iværksættelse af en undersøgelse enten  

 ved statsadvokaten eller ved retten, retsplejelovens § 1019 b, stk. 2.
 En beslutning som nævnt i  

 punkt 2) og 3) vil blive efterfulgt af en  

  

 afgørelse  

  

 af en politimester (Politidirektøren), eventuelt Justitsministeriet.
En sådan afgørelse er uden  

 tvivl en afgørelse i forvaltningslovens forstand, hvilket indebærer at  

 klageren  

 inden sagens afgørelse og i forbindelse med meddelelse af sagens afgørelse  

 har  

 de rettigheder som er sikret i forvaltningsloven.
Jeg er enig med lokalnævnet  

 og Justitsministeriet i at lokalnævnets beslutninger af den her nævnte  

 karakter  

 alene er beslutninger af procesretlig karakter og ikke afgørelser i  

 forvaltningslovens forstand, jf.
John Vogter, Forvaltningsloven med  

 kommentarer  

 (1992), s. 52.
En beslutning om lokalnævnets  

 kompetence har derimod en anden karakter.
Der er tale om lokalnævnets  

 endelige  

 beslutning som politimesteren (Politidirektøren), eventuelt  

 Justitsministeriet, ikke skal tage stilling til.
Der er ingen myndighed  

 hvortil  

 der kan klages over beslutningen.
Justitsministeriet kan dog som retsledende  

 myndighed på området udtale sig vejledende om spørgsmålet.
Jeg henviser til  

 den  

 sag som er omtalt i Folketingets Ombudsmandens beretning for 1989, s. 95ff.
Efter min opfattelse er et  

 lokalnævns beslutning om at nævnet ikke er kompetent i forhold til en  

 foreliggende klagesag en afgørelse i forvaltningslovens forstand.
En  

 beslutning  

 om at tage en sag under behandling er derimod ikke en afgørelse i  

 forvaltningslovens forstand.
Jeg henviser til Justitsministeriets vejledning  

 til forvaltningslovens pkt. 10 og til John Vogter, Forvaltningsloven med  

 kommentarer (1992) s. 52.
D.
Om de fire klagepunkter  

 som De har anført, skal jeg herefter udtale følgende:
ad 1) Forvaltningslovens  

 kapitel 2 indeholder regler om inhabilitet.
Efter bestemmelsen i lovens § 3,  

 stk. 1, nr. 1, er en person der virker inden for den offentlige forvaltning  

 inhabil i forhold til en bestemt sag hvis vedkommende selv har en særlig  

 personlig interesse i sagen.
Virkningen af at en person er inhabil i forhold  

 til en bestemt sag er at vedkommende ikke må træffe afgørelse, deltage i  

 afgørelsen eller i øvrigt medvirke ved behandlingen af den pågældende sag.
 Politimesteren var efter min  

 opfattelse inhabil i forhold til den forelagte sag, og han burde derfor ikke  

 have deltaget i behandlingen eller truffet afgørelse af sagen.
 ad 2) I Justitsministeriets  

 vejledning nr. 7 af 18. januar 1982 vedrørende behandlingen af klagesager,  

 der  

 henhører under lokalnævnene vedrørende politiets virksomhed, punkt D.4, er  

 bestemt følgende:
"Klager over  

 politimesteren (Politidirektøren) personlig indsendes efter afslutningen af  

 lokalnævnets behandling til Justitsministeriet til afgørelse." Bestemmelsen omfatter efter  

 ordlyden og bestemmelsens placering i vejledningen ikke tilfælde som det  

 foreliggende, hvor der ikke er tale om at politimesteren (Politidirektøren)  

 skal træffe en afgørelse efter at sagen har været behandlet i lokalnævnet.  

 Uanset at politimesteren efter min opfattelse var inhabil i sagen, kan jeg  

 ikke  

 kritisere at sagen ikke blev indsendt til Justitsministeriet efter den nævnte  

 bestemmelse eller princippet i bestemmelsen.
ad 3) Politimesteren var som  

 nævnt efter min opfattelse inhabil i sagen.
Uanset at politimesteren fuldt ud  

 imødekom anmodningen om aktindsigt, burde han efter min opfattelse ikke have  

 truffet afgørelse i aktindsigtssagen, jf. forvaltningslovens § 3, stk. 3. Jeg  

 bemærker at de interessekonflikter som inhabilitetsreglerne er et værn imod,  

 også kan have betydning i tilfælde hvor en begæring om aktindsigt fuldt ud  

 imødekommes.
 ad 4) Jeg henviser til det  

 jeg har anført ovenfor, om at lokalnævnets beslutning om nævnets kompetence  

 efter min opfattelse er en afgørelse i forvaltningslovens forstand.
Jeg har samtidig hermed gjort  

 Justitsministeriet, politimesteren og lokalnævnet vedrørende politiets  

 virksomhed bekendt med min opfattelse, men jeg har ikke fundet at have fuldt  

 tilstrækkelig anledning til herudover at foretage yderligere." NOTER (*1) Jf.  

 FOB 1989, s. 95.
