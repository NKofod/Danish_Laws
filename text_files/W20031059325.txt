Klage  

 over behandling for for lavt antal blodplader og over laboranters  

 blodprøveanalyse Patientklagenævnet fandt ikke grundlag for at kritisere  

 lægernes behandling eller bioanalytikernes analyse af blodprøverne.
Det fremgik af journalen, at patienten var henvist med  

 nedsat blodpladetal.
Der blev mistænkt systemisk bindevævslidelse med  

 samtidig  

 nedsat blodpladetal.
Der blev ordineret knoglemarvsundersøgelse og behandling  

 med højdosis binyrebarkhormon.
Trombocyttallet blev derefter kontrolleret  

 flere  

 gange.
Der var ikke megen effekt af binyrebarkhormonbehandling på  

 trombocyttallet.
Det fremgik af journalen, at trombocyttallet derefter var  

 blevet talt i citratglas, hvor det var blevet målt normalt, og at diagnosen  

 pseudotrombocytopeni derefter blev stillet.
 For så vidt angik lægerne, var blodprøver til  

 blodpladetælling taget som EDTA-stabiliseret veneblod.
 Der var ifølge det oplyste sket en maskinel tælling på  

 en blodprøve, som gav 21 x 109/L, og dette lave resultat blev bekræftet af en  

 mikroskopisk tælling, som gav resultatet 31 x 109/L, hvorefter dette svar  

 blev  

 afleveret.
Herefter blev patienten betragtet som havende sandt,  

 lavt blodpladetal, og alle efterfølgende tællinger var fra en maskinel  

 tælling,  

 indtil den 9. tælling på 15 x 109/L foranledigede ny tælling i tællekammer,  

 hvor en bioanalytiker bemærkede blodpladesammenklumpning.
En ny prøve, taget  

 i  

 citratglas, viste normalt antal blodplader.
Bioanalytikerne havde fulgt  

 afdelingens kontrolprocedurer og vejledning.
Blodprøvens lave trombocyttal  

 ved  

 den første blodprøve var blevet kontrolleret og genfundet ved håndtælling i  

 mikroskop.
