Betænkning afgivet af Skatteudvalget den  

 20. november 2002 Betænkning over Forslag til lov om ændring af  

 ligningsloven (Fradrag for passage af Storebæltsforbindelsen) [af  

 skatteministeren (Svend Erik Hovmand)] 1. Ændringsforslag Dansk Folkepartis medlem af udvalget har stillet 4  

 ændringsforslag til lovforslaget.
2. Udvalgsarbejdet Lovforslaget blev fremsat den 31. oktober 2002 og var til  

 1. behandling den 8. november 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 24.  

 september 2002 dette udkast til udvalget, jf. (2001-02, 2. samling) alm. del  

   bilag 509. Den 31. oktober 2002 sendte skatteministeren de indkomne  

 høringssvar til udvalget.
Skatteministerens høringsnotat er  

 indarbejdet i lovforslagets bemærkninger.
Spørgsmål Udvalget har stillet 2 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, KF og KRF) indstiller  

 lovforslaget til vedtagelse uændret.
Flertallet vil stemme imod  

 de stillede ændringsforslag.
Et mindretal i udvalget (SF, RV og EL) indstiller  

 lovforslaget til forkastelse ved 3. behandling.
Mindretallet vil  

 stemme imod de stillede ændringsforslag.
Socialistisk Folkepartis medlem af udvalget konstaterer,  

 at lovforslaget er med til at gøre skattesystemet endnu mere  

 uigennemskueligt, da lovforslaget er en skjult økonomisk støtte  

 til Storebæltsforbindelsen.
Samtidig understøtter lovforslaget  

 en helt forkert trafikal udvikling.
SF vil hellere benytte pengene til en  

 målrettet udbygning af den kollektive trafik eller til at  

 understøtte en miljøvenlig trafik i udkantsområderne.
Det Radikale Venstres medlem af udvalget er imod  

 lovforslaget, da Det Radikale Venstre er modstander af de mange fradrag i  

 skattesystemet, som regeringen har gennemført siden sin  

 tiltrædelse.
Fradrag forvrider skattesystemet og udhuler  

 skattegrundlaget, hvorved behovet for stigende marginalskatter principielt og  

 alt andet lige øges.
Omkostningerne ved at køre over  

 Storebælt bør og kan være et anliggende mellem  

 arbejdsgiveren og medarbejderne, nøjagtig som transportudgifter,  

 materialeudgifter og andre udgifter i forbindelse med betjening af en  

 virksomheds kunder betales af kunden over prisen for den leverede ydelse.
Enhedslistens medlem af udvalget mener, at der er brug for  

 at rense skattesystemet for den lange række af fradrag, der er med til  

 at gøre det mere uigennemskueligt for folk.
Enhedslisten har i den  

 forbindelse flere gange peget på, at transportfradraget bør  

 afskaffes.
Enhedslisten ønsker ikke gennem skattesystemet at opmuntre  

 til øget miljøsvinende transport, herunder selvfølgelig  

 slet ikke til øget biltrafik.
Derfor kan Enhedslisten ikke medvirke til dette  

 lovforslag.
Isoleret set er det måske et forholdsvis lille  

 beløb, staten taber på lovforslaget, men hvis man gerne vil  

 bruge 10 mio. kr. på pendlerne, så ville Enhedslisten hellere  

 bruge de 10 mio. kr. på at nedbringe priserne på togtrafikken  

 over Storebælt i stedet for at nedbringe priserne på  

 biltrafikken.
 Et andet mindretal i udvalget (DF) indstiller  

 lovforslaget til vedtagelse med de stillede ændringsforslag.
 Tjóðveldisflokkurin, Siumut og Inuit  

 Ataqatigiit var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (DF):
Til § 1 1) I det under nr. 1 foreslåede § 9 C, stk.  

 9, ændres »90 kr.« til: »118 kr.« [Forhøjelse af fradraget for passage i bil] 2) Efter nr. 1 indsættes som nyt nummer:
» » [Regulering af fradragsbeløbet] Til § 2 3) I stk. 2 indsættes som 2. pkt.:
» [Overgangsbestemmelse for ændringsforslag nr. 1 om  

 forhøjelse af fradrag for passage i bil] 4) Efter stk. 2 indsættes som stk. 3:
» [Virkningstidspunkt for ændringsforslag nr. 2 om  

 regulering af fradragsbeløbet] Bemærkninger Til nr. 1 og 3 Ændringsforslag nr. 1 indebærer, at fradraget  

 for passage over Storebæltsforbindelsen ved benyttelse af bil  

 forhøjes fra 90 kr. til 118 kr. pr. passage.
Det af skatteministeren  

 foreslåede fradrag på 90 kr. pr. passage i bil baserer sig  

 på 50 månedlige passager ved anvendelse af den billigste  

 billettype (4.500 kr. for pendlerabonnementet Brobizz Måned). Det er  

 Dansk Folkepartis opfattelse, at det ikke er rimeligt at tage udgangspunkt i  

 50 passager pr. måned ved beregning af fradragets størrelse.  

 Gennemsnitligt har en lønmodtager 19 arbejdsdage månedligt,  

 svarende til 38 passager månedligt.
Med udgangspunkt i 38 passager  

 månedligt og prisen for Brobizz Måned på 4.500 kr. kan  

 fradraget pr. passage ved anvendelse af bil fastsættes til 118 kr.  

 Ændringsforslaget til ikrafttrædelsesbestemmelsen, jf.  

 ændringsforslag nr. 3, indebærer, at den foreslåede  

 forhøjelse af fradragets størrelse fra 90 kr. til 118 kr.  

 først får virkning fra den 1. januar 2004. I perioden fra den 1.  

 januar 2003 til den 31. december 2003 udgør fradraget 90 kr. pr.  

 passage ved benyttelse af bil.
Til nr. 2 og 4 Ændringsforslag nr. 2 indebærer, at  

 størrelsen af de fastsatte fradrag ved passage af  

 Storebæltsforbindelsen skal reguleres ved takstændringer for  

 passage over Storebæltsforbindelsen.
Fradragsbeløbet skal i  

 givet fald reguleres med den procentvise stigning eller det procentvise fald  

 i taksterne.
Den foreslåede regulering af fradragets størrelse  

 gør sig gældende både for fradrag ved benyttelse af bil og  

 fradrag ved benyttelse af kollektiv trafik.
 Ændringsforslaget til  

 ikrafttrædelsesbestemmelsen, jf. ændringsforslag nr. 4,  

 indebærer, at fradragets størrelse alene kan reguleres i forhold  

 til takstændringer, der indtræder fra og med den 1. januar  

 2004.
Det er Dansk Folkepartis opfattelse, at en regulering af  

 fradragets størrelse ved ændringer i taksterne er rimelig.
En  

 regulering sikrer, at fradragets værdi ikke udhules ved fremtidige  

 stigninger i taksterne for passage af Storebæltsforbindelsen.
Lars Christian Lilleholt (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Mikkel Dencker (DF)  Colette L.
Brix (DF)  

 Charlotte Dyremose (KF)  

  Else Theill Sørensen (KF)  

  Mogens Nørgård Pedersen (KRF)  

  Erik Mortensen (S)  Henrik Sass Larsen (S)  

  Jacob Buksti (S)  

 Jens Peter Vernersen (S) fmd.  

  Sophie Hæstorp Andersen (S)  

  Morten Homann (SF)  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Siumut og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 41 Bilagsnr.
Titel 1 Høringssvar, fra skatteministeren 2 Skatteministerens redegørelse af 4/10-02 om de administrative  

 erfaringer med det midlertidige Storebæltsfradrag 3 Meddelelse om tidspunkt for betænkningsafgivelse og lukning for  

 spørgsmål m.v.
