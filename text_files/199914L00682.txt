Betænkning afgivet af  

 Arbejdsmarkedsudvalget den 17. maj 2000 Betænkning over Forslag til lov om bestyrelse for  

 Arbejdsmarkedets UddannelsesFinansiering og om efteruddannelsesudvalg Udvalget har behandlet lovforslaget i en række  

 møder og har herunder stillet spørgsmål til  

 arbejdsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
BUPL   Forbundet for pædagoger og klubfolk, Dansk Familielandbrug og De Danske Landboforeninger, Grundfos, B&O og Danfoss, Håndværksrådet og Landsorganisationen i Danmark.
Det bemærkes, at ovennævnte henvendelser  

 også omfatter henvendelser, der vedrører forskellige elementer i  

 de øvrige lovforslag vedrørende voksen- og  

 efteruddannelsesreformen, dvs.
L 257, L 258, L 259 og L 260.
 Der er af arbejdsministeren stillet ændringsforslag,  

 hvorom henvises til de ledsagende bemærkninger.
 Arbejdsministeren har over for udvalget præciseret,  

 at »faglært landmand« er forkert opført under punkt 4 i lovforslagets  

 almindelige bemærkninger side 9, anden spalte. »Faglært landmand« er  

 omfattet af punkt 3 under kategorien »enkeltfag  

 fra landbrugsuddannelserne«, da der er tale om en  

 erhvervsrettet uddannelse med hjemmel i lov om landbrugsuddannelser, der kan  

 udbydes som enkeltfag under lov om åben uddannelse. »Faglært landmand« er  

 således forkert anført i punkt 4, der omfatter  

 uddannelsesaktiviteter, for hvilke der vil kunne opkræves  

 deltagerbetaling. »Faglært landmand« er omfattet af punkt 3, der omfatter  

 uddannelsesaktiviteter, for hvilke der ikke vil kunne opkræves  

 deltagerbetaling.
 Puljen til uddannelsesplanlægning i år 2001  

 på 50 mio. kr., jf. lovforslagets § 4, er afsat til mindre  

 virksomheder, hvorfor AUF-bestyrelsen opfordres til at inddrage de relevante  

 organisationer, som ikke sidder i bestyrelsen, og som repræsenterer de  

 mindre virksomheder, i arbejdet med fastlæggelsen af retningslinjer for  

 anvendelsen af denne pulje, jf. lovforslagets § 17, stk. 1, nr. 1.
 De relevante organisationer er f.eks.  

 Håndværksrådet, Dansk Familielandbrug, De Danske  

 Landboforeninger og Dansk Håndværks Kvinder.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet vil stemme hverken for eller imod de stillede  

 ændringsforslag.
 Et flertal inden for mindretallet (Venstres, Det  

 Konservative Folkepartis og Dansk Folkepartis medlemmer af udvalget) anser  

 alle 11 lovforslag (L 250-L 260) for et samlet lovkompleks, der  

 udmønter regeringens finanslovaftale for 2000 med venstrefløjen  

 og CD om en reform af voksen- og efteruddannelsen (VEU-reformen). I  

 konsekvens heraf vil flertallet stemme imod alle de nævnte 11  

 lovforslag i VEU-reformen og vil stemme hverken for eller imod de  

 ændringsforslag, der er stillet af forligskredsen.
Flertallet ønsker at pointere, at livslang  

 læring er fremtidens nøgleord.
Den enkelte skal forny og udvikle  

 sine kvalifikationer gennem hele livet til gavn for samfundet, virksomhederne  

 og individet.
Et voksen- og efteruddannelsessystem med et varierende tilbud  

 af høj kvalitet er afgørende for, at danske virksomheder kan  

 klare sig tilfredsstillende på det internationale marked.
Uddannelse  

 skal derfor i stigende grad være en del af arbejdslivet, så  

 arbejdskraften kan følge den teknologiske udvikling og bidrage til at  

 skabe den øgede velstand, der ligger i fremtidens muligheder.
Voksen- og efteruddannelse er imidlertid forbundet med  

 høje omkostninger i form af midlertidigt produktionstab,  

 godtgørelse, dækning af undervisningsomkostninger m.v.
Derfor er  

 det afgørende, at voksen- og efteruddannelsessystemet bliver nemt at  

 anvende, samt at tilbudene bedst muligt lever op til virksomheders og  

 medarbejderes forventninger og behov, hvad angår indhold og  

 kvalitet.
Flertallet bifalder de intentioner, der ligger bag de  

 fremsatte lovforslag til en reform af voksen- og efteruddannelsessystemet,  

 men det fremsatte lovkompleks løser ikke de grundlæggende  

 problemer i det eksisterende voksen- og efteruddannelsessystem.
Lovkomplekset  

 bevarer i høj grad det eksisterende system som en række  

 overlappende systemer, hvilket specielt mindre virksomheder vil have  

 uforholdsmæssigt store omkostninger ved at gennemskue og dermed at  

 anvende.
 Regeringen har tilsyneladende haft samme intentioner som  

 flertallet, men flertallet må beklageligvis konstatere, at regeringen  

 med finanslovaftalen og det fremsatte lovkompleks ikke får skabt den  

 nødvendige gennemskuelighed, enkelhed og samling af voksen- og  

 efteruddannelsessystemet.
Reformens vægtning af indsatsen for de kortuddannede Flertallet kan bifalde målsætningen om at  

 forbedre efteruddannelsesindsatsen for de kortuddannede og ønsker  

 hermed at pointere, at på dette område er der brug for at  

 forbedre indsatsen, både hvad angår generelle og mere  

 specialiserede kompetencer.
Vejen til en bedre indsats på dette område  

 burde imidlertid gå gennem en effektivisering af den samlede voksen- og  

 efteruddannelsesindsats.
Det fremsatte lovkompleks er desværre i  

 høj grad baseret på et omfordelingsprincip, hvor der kun gives  

 tilskud op til et vist kompetenceniveau, hvorefter udgifterne finansieres  

 kollektivt.
Lovkomplekset satser meget ensidigt på den  

 såkaldte »skubeffekt« og i meget ringe grad på »trækeffekten« .  

 Flertallet finder det positivt, at lovkomplekset tilgodeser ønsket om  

 og behovet for specielt øget fokus på udvikling af læse-,  

 skrive- og regnefærdigheder, men lovkomplekset afspejler klart, at  

 forligsparterne synes at glemme, at et videnssamfund ikke alene etableres ved  

 et »skubsystem«, hvor  

 der er fokus på at få de kortuddannede op på et  

 højere niveau.
Et videnssamfund etableres i lige så høj  

 grad ved et »træksystem«, hvor de bedst uddannede tilsvarende får  

 mulighed for at blive endnu dygtigere.
Flertallet havde således  

 ønsket, at en samlet voksen- og efteruddannelsesreform også  

 ville forbedre mulighederne for efteruddannelse på de højere  

 læreanstalter væsentligt.
Dertil kommer, at da en del af udgifterne finansieres  

 gennem en skat på arbejdskraft via Arbejdsmarkedets  

 UddannelsesFinansiering (AUF), må der forventes en nedskæring af  

 anvendelsen af voksen- og efteruddannelsessystemet på de områder,  

 hvor der er hel eller delvis brugerfinansiering.
Dette vil flytte ressourcer  

 til de kortuddannede fra andre grupper på arbejdsmarkedet, hvilket  

 yderligere hindrer » trækeffekten«.
Voksenuddannelsessystemet Forslag til lov om erhvervsrettet grunduddannelse og  

 videregående uddannelse (videreuddannelsessystemet) for voksne, jf.
L  

 250, er en del af det fundament, som voksen- og efteruddannelsesreformen skal  

 hvile på.
Flertallet ønsker at pointere, at lovforslagets match  

 eller parallelitet mellem det ordinære kompetencesystem og det  

 foreslåede voksenuddannelsessystem på ingen måde er klar.  

 Det er således ikke sandsynliggjort af undervisningsministeren, at  

 niveauet for en videregående voksenuddannelse vil matche niveauet for  

 en kort videregående uddannelse, at en diplomuddannelse vil matche  

 niveauet for en mellemlang videregående uddannelse eller en  

 bacheloruddannelse, eller at en masteruddannelse vil matche niveauet for en  

 kandidatuddannelse.
Flertallet ønsker i den forbindelse at betone  

 vigtigheden af, at voksen- og efteruddannelsesreformen ikke kommer til at  

 devaluere niveauerne i det ordinære uddannelsessystem samt for  

 eksisterende voksen- og efteruddannelser.
Dertil kommer, at lovkomplekset på ingen måde  

 forholder sig klart til adgangen til og vekselvirkningen mellem det  

 ordinære kompetencesystem og det foreslåede parallelle  

 voksenuddannelsessystem.
Vurderingen af dette er ifølge  

 undervisningsministeren de enkelte uddannelsesinstitutioners ansvar, og det  

 er ikke klart, hvorledes den enkeltes kompetencer vurderes, herunder  

 både erhvervserfaring og den formelle uddannelse.
Samtidig må det  

 frygtes, at kompetencevurderingen administrativt vil være til stor  

 byrde for de enkelte uddannelsesinstitutioner.
Derudover tilgodeser  

 lovkomplekset kun i meget begrænset omfang, at efter- og  

 videreuddannelse kan tages på private institutioner.
Endelig mener  

 flertallet, at det er kritisabelt, at Undervisningsministeriet ved  

 fremsættelse af lovkomplekset ikke har et overblik over, hvorledes de  

 mange eksisterende efter- og videreuddannelsestilbud passer ind i det  

 foreslåede voksenuddannelsessystem.
Forberedende voksenundervisning Flertallet finder det væsentligt, at der  

 igangsættes en indsats for læsesvage og talsvage voksne.  

 Flertallet hilser derfor forslag til lov om forberedende voksenundervisning,  

 jf.
L 252, velkommen, idet der gennem denne del af lovkomplekset sikres et  

 øget tilbud om uddannelse inden for de nævnte områder.  

 Desværre må flertallet konstatere, at lovkomplekset med sin meget  

 centralistiske fastsættelse af indholdet af den forberedende  

 voksenundervisning sandsynligvis rammer forbi målgruppen.
Flertallet  

 mener, at der ved den forberedende voksenundervisning burde være  

 mulighed for at etablere et indskolings- eller trampolinforløb, der  

 naturligt leder målgruppen ind til kurser dels i læsning,  

 stavning og skriftlig fremstilling, dels i talforståelse, regning og  

 basale matematiske begreber.
Det er således velkendt, at det er uhyre  

 svært for målgruppen at tilmelde sig eksamensforberedende  

 undervisning i de nævnte fag.
Derudover ønsker flertallet at pointere, at det  

 forventede efteruddannelsesbehov blandt underviserne ikke synes dækket  

 af lovforslaget om forberedende voksenundervisning.
Flertallet ønsker  

 også at påpege, at udbud af forberedende voksenundervisning  

 fører til en ændring af den fastsatte kvoteordning for  

 daghøjskolerne, idet daghøjskoler med et stort udbud af  

 forberedende voksenuddannelse belønnes, mens mindre  

 daghøjskoler risikerer at skulle afgive kvoteelever.
Endelig finder  

 flertallet det kritisabelt, at eksisterende daghøjskoleforløb i  

 høj grad skal erstattes af den forberedende voksenundervisning.
Arbejdsmarkedets UddannelsesFinansiering Flertallet må klart tage afstand fra den del af  

 lovkomplekset, der vedrører oprettelse af Arbejdsmarkedets  

 UddannelsesFinansiering (AUF) med tilhørende bestyrelse, jf.
L  

 256.
Arbejdsmarkedets UddannelsesFinansiering baseres på  

 et kollektivt opkrævet arbejdsgiverbidrag beregnet ud fra antallet af  

 beskæftigede i den enkelte virksomhed, hvorved AUF-bidraget alene kan  

 betragtes som en beskatning af arbejdskraft.
Flertallet vurderer, at et  

 kollektivt opkrævet AUF-bidrag er problematisk, idet der ikke etableres  

 en forbindelse mellem forbrug og finansiering af voksen- og  

 efteruddannelsesindsatsen.
Det er således en stor misforståelse  

 at tro, at et kollektivt bidrag kan forsvares med, at arbejdsmarkedets parter  

 selv deltager i administrationen af ordningen.
På  

 efterspørgselssiden vil beslutningstageren i stort set alle  

 tilfælde være den enkelte virksomhed, hvis forbrug ikke vil  

 påvirke virksomhedens AUF-bidrag.
Flertallet finder, at de virksomheder, der fortrinsvis  

 benytter sig af private voksen- og efteruddannelsestilbud med fuld  

 brugerbetaling eller offentlige tilbud med delvis brugerbetaling, vil blive  

 ramt af AUF-bidraget, idet disse virksomheder kommer til at finansiere  

 både eget forbrug og andres forbrug på samme tid.
Flertallet  

 frygter derfor, at der sammenlagt vil blive skåret ned på voksen-  

 og efteruddannelsesindsatsen i disse fortrinsvis mindre virksomheder, idet  

 AUF-bidraget pr. medarbejder ikke kan påvirkes.
Endvidere mener flertallet, at AUF-bidraget alt andet lige  

 vil forrykke forholdet mellem arbejdskraft og kapital således, at det  

 bliver mindre attraktivt at basere produktion på arbejdskraft.
Det vil  

 således udelukkende være AUF-bidraget, der er årsag til  

 denne ændring, selv om arbejdskraftens produktivitet reelt stadig vil  

 være den samme, idet AUF-bidraget kunstigt vil gøre det dyrere  

 for virksomheden at beskæftige folk.
Samlet set må der forventes  

 et samfundsøkonomisk tab.
Den med AUF-bidraget foreslåede metode  

 til finansiering af voksen- og efteruddannelsesindsatsen vil i forhold til  

 efterspørgslen virke forvridende frem for kvalificerende og er derfor  

 et skridt i den forkerte retning.
Lovkomplekset angiver, at statens bidrag til voksen- og  

 efteruddannelsesindsatsen ikke reguleres i forhold til pris- og  

 lønudviklingen.
Flertallet må derfor forvente, at en stigende  

 andel af udgifterne skal finansieres af AUF-bidraget, givet at de samlede  

 udgifter til voksen- og efteruddannelse ikke falder.
I den forbindelse finder  

 flertallet det relevant at pointere, at lovforslaget åbner mulighed  

 for, at nye udgiftsområder vil blive lagt ind under AUF.
Givet at statens bidrag til voksen- og efteruddannelse i  

 AUF-regi uundgåeligt vil falde, finder flertallet, at der reelt ikke er  

 tale om en valgmulighed for AUF-bestyrelsen med hensyn til at foreslå  

 opkrævning af AUF-bidrag.
Lovkomplekset placerer AUF-bestyrelsen - i  

 praksis repræsentanterne for arbejdsgiversiden - i en situation, hvor  

 de enten kan vælge at anbefale en øget beskatning af  

 virksomhederne eller en reduktion i voksen- og efteruddannelsesaktiviteten.  

 Flertallet finder, at dette er en urimelig situation at bringe  

 AUF-bestyrelsen i, hvilket ikke kan forventes at bidrage til at bevare et  

 godt klima mellem regeringen og arbejdsmarkedets parter.
Mekanismerne i  

 lovforslaget vil således i praksis fra begyndelsen være  

 bestemmende for udfaldet.
Flertallet mener, at der i stedet for den  

 foreslåede metode til finansiering af voksen- og  

 efteruddannelsesindsatsen burde vælges en model baseret på  

 statstilskud kombineret med direkte brugerfinansiering.
Derved sikres billig  

 adgang til generelt kvalitetsbringende kurser, mens der for andre kursers  

 vedkommende vil være en direkte sammenhæng mellem finansiering og  

 forbrug, hvorved en skævvridning i forhold til det foreslåede vil  

 kunne mindskes.
Denne model bakkes op i størsteparten af de modtagne  

 høringsbidrag.
Muligheden for sammenlægning af uddannelsesinstitutioner Lovkomplekset indeholder et forslag om, at der åbnes  

 mulighed for, at AMU-centre kan sammenlægges, såfremt det ikke er  

 hensigtsmæssigt at drive flere selvstændige enheder.  

 Lovkomplekset indeholder endvidere muligheder for, at AMU-centre kan  

 slås sammen med erhvervsskoler.
Flertallet finder, at det er positivt, at disse muligheder  

 tilvejebringes.
Imidlertid vurderes det som et problem, at en  

 sammenlægning af AMU-centre med erhvervsskoler kun kan finde sted,  

 såfremt den nye institution videreføres som et AMU-center.
Dette  

 vil ikke altid være det mest ønskelige.
Derudover vil en  

 sammenlægning ikke ifølge lovkomplekset løse problemerne  

 med overlappende uddannelsestilbud.
Afsluttende bemærkninger Flertallets vurdering er, at forslagene ikke samlet set  

 afhjælper de grundlæggende problemer inden for voksen- og  

 efteruddannelsesområdet.
Lovkomplekset forsøger således at  

 omfordele voksen- og efteruddannelsesindsatsen i stedet for at forbedre den.  

 En voksen- og efteruddannelsesreform burde tage udgangspunkt i bedst mulig  

 ressourceudnyttelse på grundlag af en finansieringsmodel med  

 større sammenhæng mellem efterspørgsel og finansiering.  

 Samtidig burde reformen sikre de bedste muligheder for voksen- og  

 efteruddannelse uanset nuværende uddannelse og fagligt og  

 erhvervsmæssigt niveau.
Endelig burde voksen- og  

 efteruddannelsesreformen fokusere på mulighederne for bedre  

 koordination mellem forskellige uddannelsesinstitutionstyper, eksempelvis ved  

 hjælp af øget fokus på institutionssammenlægninger,  

 hvor det måtte være hensigtsmæssigt.
Ændringsforslag Af	arbejdsministeren, tiltrådt af et flertal (S,  

 SF, CD, RV og EL):
Til § 5 1) Stk. 1, 1. pkt., affattes således:
» Til § 12 2) Nr. 3 affattes således:
» Til § 13 3) Paragraffen affattes således:
» 1)	Udmelder et eventuelt aktivitetsloft på  

 arbejdsmarkedsuddannelserne, jf. § 9, stk. 1, nr. 3 og 4, til  

 efteruddannelsesudvalgene.
 2)	Varetager fordelingen af bevillingsrammer til  

 efteruddannelsesudvalgene med angivelse af størrelsen af  

 bevillingsrammen og tilhørende aktivitetsforudsætninger til  

 arbejdsmarkedsuddannelser, der giver anerkendt kompetence.
 3)	Orienterer efteruddannelsesudvalgene om de på finansloven  

 opførte bevillings- og aktivitetsforudsætninger, for så  

 vidt angår de arbejdsmarkedsuddannelser, der er formelt  

 kompetencegivende, og orienterer om individuel kompetenceafklaring på  

 arbejdsmarkedsuddannelserne.
 Stk. 2. Udmeldte bevillingsrammer til  

 efteruddannelsesudvalgene efter stk. 1, nr. 2, kan ikke ændres i  

 løbet af et finansår.
Stk. 3. Undervisningsministeren varetager  

 udmeldingen af et eventuelt aktivitetsloft, jf. § 9, stk. 1, nr. 3, til  

 uddannelser efter § 3, stk. 1, nr. 3-8, til uddannelsesstederne.« Til § 22 4) Nr. 3 affattes således:
» Til § 23 5) Stk. 1, nr. 4, affattes således:
» Ny paragraf 6) Efter § 27 indsættes som ny paragraf:
» 1. § 1, stk. 1, litra b og c, affattes  

 således:
» c) i henhold til lov om børnepasningsorlov.«« Ny paragraf 7) Efter § 27 indsættes som ny paragraf:
» Bemærkninger Til nr. 1-5 Ændringerne indebærer, at det  

 præciseres, at der er frit optag på individuel  

 kompetenceafklaring på arbejdsmarkedsuddannelserne og  

 kompetenceafklarende forløb m.v. som led i grunduddannelse for voksne.  

 Der vil således ikke blive lagt rammer på disse uddannelser, der  

 hermed vil være omfattet af de samme betingelser som formelt  

 kompetencegivende uddannelse pga. uddannelsernes karakter som led i en  

 afklaring til enten fortsat arbejdsmarkedsuddannelse eller som led i en  

 afklaring til en grunduddannelse for voksne, der vil give formel  

 kompetence.
Til nr. 6 De fremsatte lovforslag til udmøntning af  

 finanslovaftalen for 2000 om en voksen- og efteruddannelsesreform  

 nødvendiggør, at der foretages konsekvensændringer i lov  

 om en arbejdsmarkedsfond.
Arbejdsmarkedsfonden finansierer efter gældende  

 regler bl.a. en række nærmere specificerede statslige udgifter  

 til arbejdsmarkedsuddannelser og uddannelsesorlov, som berøres af  

 reformen.
Der er med forslaget dels tale om, at henvisningerne til de  

 respektive love, hvor udgiftsområderne er reguleret, ajourføres  

 i overensstemmelse med de fremsatte lovforslag, dels at det sikres, at det  

 alene er det beløb, som staten årligt indskyder til finansiering  

 af den erhvervsrettede voksen- og efteruddannelse efter lovforslag nr.
L 256  

 om bestyrelse for Arbejdsmarkedets UddannelsesFinansiering og om  

 efteruddannelsesudvalg, som skal finansieres gennem Arbejdsmarkedsfonden.
Afløbsudgifter på den eksisterende  

 VUS-ordning og den eksisterende orlovsordning vil blive budgetteret på  

 de hidtidige konti på finansloven.
Udgifterne hertil finansieres som i  

 dag via Arbejdsmarkedsfonden.
Der er således ikke tilsigtet nogen ændringer  

 af de arbejdsmarkedsrelaterede statslige udgiftsområder, som  

 finansieres gennem Arbejdsmarkedsfonden, ud over de tilpasninger, som voksen-  

 og efteruddannelsesreformen nødvendiggør.
En sådan  

 tilpasning omfatter erhvervsuddannelser for voksne (VEUD) som følge  

 af, at disse efter L 256 indgår i de uddannelser, der finansieres via  

 Arbejdsmarkedets UddannelsesFinansiering, hvorefter de statslige  

 driftsudgifter til VEUD som noget nyt vil indgå som et  

 udgiftsområde i Arbejdsmarkedsfonden.
Det bemærkes, at  

 lønrefusionen under elevernes skoleophold fortsat finansieres via  

 Arbejdsgivernes Elevrefusion, og refusionen indgår derfor ikke i de  

 udgifter, der finansieres via Arbejdsmarkedets UddannelsesFinansiering   og  

 dermed Arbejdsmarkedsfonden.
 Da budgetteringen af Arbejdsmarkedsfondens indtægter  

 og udgifter, beregningen af reguleringsbehovet og fastsættelsen af det  

 kommende års sats for arbejdsmarkedsbidraget sker på grundlag af  

 anmærkningerne i finanslovforslaget, som det foreligger i august  

 måned, er det nødvendigt, at de foreslåede  

 konsekvensændringer af arbejdsmarkedsfondsloven gennemføres i  

 sammenhæng og samtidig med voksen- og efteruddannelsesreformen, dvs. i  

 indeværende folketingsår.
Til nr. 7 Det foreslås, at de foretagne  

 konsekvensændringer og justeringer af de udgiftsområder, som  

 finansieres gennem Arbejdsmarkedsfonden, har virkning for beregningen af  

 reguleringsbehov og fastsættelsen af bidragssatsen for 2001 og senere  

 år.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
