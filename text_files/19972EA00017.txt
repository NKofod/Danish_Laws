Nr BRB 17 Beretning over Forslag til folketingsbeslutning om redegørelse om  

 offentlige anlægsprojekter   

 Nr B 17 1997-98. 2. samling Afgivet af Trafikudvalget Afgivet: 19980623 Udvalget har behandlet beslutningsforslaget i nogle møder.
Trafikministeren har under udvalgets behandling af beslutningsforslaget  

 tilkendegivet, at regeringen er positiv overfor intentionerne i  

 Centrum-Demokraternes beslutningsforslag, og at ministeren er parat til at  

 forbedre borgernes/grundejernes situation.
Trafikministeren har endvidere  

 tilkendegivet, at ministeren - inden den 1. september 1998 vil tilstille Trafikudvalget den ønskede  

 skriftlige redegørelse for ikke-gennemførte statslige vej- og  

 jernbaneprojekter, projekteret i henhold til projekteringslove vedtaget før  

 1994.
- for fremtiden vil afgive en skriftlig redegørelse til Trafikudvalget en  

 gang årligt, hvis der i løbet af folketingssamlingen er forløbet mere end 5  

 år efter en eller flere projekteringsloves vedtagelse, når anlægslove ikke er  

 vedtaget og anlægsarbejderne ikke er påbegyndt.
Ministeren vil herunder komme  

 med indstilling om, hvorvidt den/de pågældende love skal søges opretholdt,  

 ændret eller ophævet.
- i begyndelsen af oktober 1998 vil fremlægge forslag til forbedring af  

 borgernes situation og retsstilling i forbindelse med såvel  

 ekspropriationsprocessen som gennemførelsen af ekspropriation.
Grundejerne  

 gives krav på erstatning eller offentlig overtagelse efter vedtagelse af en  

 projekteringslov, når der foreligger særlige grunde, og når det skønnes, at  

 ejendomme vil blive berørt i ikke uvæsentligt omfang af et af de i  

 projekteringsloven omfattede anlæg.
Lovforslaget tager hermed udgangspunkt i  

 beslutningsforslagets ønsker og i Hummelmoseudvalgets rapport om forbedret  

 information m.v. af borgerne i forbindelse med gennemførelse af større  

 anlægsarbejder.
 P.u.v.
