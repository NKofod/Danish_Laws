Med vedtagelsen af finansloven for 1988 kan Boligstyrelsen inden for et  

 beløb på 400 mill. kr. i 1988 med tillæg af uforbrugte beløb fra 1987 meddele  

 tilsagn om statsstøtte til boligforbedringer efter byfornyelseslovens kap.  

 III.
Af bevillingen er 200 mill. kr. forbeholdt private udlejningsejendomme  

 mv., jf. byfornyelseslovens § 59, stk. 4.
I lighed med de foregående år er det afgørende for Boligstyrelsen at sikre  

 en hurtig og smidig administration af denne bevilling.
Det edb-baserede  

 administrationssystem, som er etableret hos Kommunedata - Odense Centralen,  

 vil derfor blive videreført.
 På baggrund af bevillingens størrelse, den allerede omtalte puljedeling  

 samt de erfaringer Boligstyrelsen har gjort med ordningen vil  

 administrationen blive tilrettelagt efter følgende retningslinier:
1 . Landsrammen for 1988 udgør 400 mill. kr.
Heraf er 200 mill. kr.  

 forbeholdt tilsagn om støtte til private udlejningsejendomme, dvs. sådanne  

 ejendomme, hvor ejeren kan vælge at finansiere de værdiøgende  

 ombygningsudgifter med nominallån, jf. byfornyelseslovens § 59, stk. 4.
 Alle andre ejendomme, dvs. sådanne, hvor finansieringen af de  

 støtteberettigede udgifter med indekslån er obligatorisk, jf. § 59, stk. 3,  

 kan få tildelt støtte inden for den resterende ramme.
2 . De kommunale lofter udgør for hver af ovennævnte puljer følgend e:
 En evt. uforbrugt kommunal ramme fra foregående år vil ikke blive tillagt  

 ovennævnte rammer.
 Det vil heller ikke fremover være muligt at spare uforbrugt ramme op til  

 anvendelse i efterfølgende år.
 3 . Det eksisterende investeringsloft for den enkelte ejendom på 2 mill.  

 kr. ophæves.
 Investeringsloftet pr. kvadratmeter-bruttoetageareal fastholdes derimod,  

 og udgør for reservationer efter 1.1.1988 6.000 kr./kvadratmeter boligareal  

 og 2.000 kr./kvadratmeter erhvervsareal.
4 . Der er mulighed for at etapeopdele projekter med støtte efter denne  

 bevilling.
Det vil sige, at ejere til ejendomme, som allerede er optaget i  

 ordningen, kan søge om støtte til yderligere ombygninger.
 Det er en forudsætning for, at kommunen kan imødekomme ansøgningen og  

 reservere beløbet, at der er tale om en reel etapedeling, dvs. at etapen  

 udgør en helhed og ikke inkluderer arbejder, hvortil der tidligere er  

 bevilget offentlig støtte efter denne bevilling.
 Det er endvidere en betingelse, at det samlede støttebeløb omfattende alle  

 etaper ikke overstiger ovennævnte investeringsgrænser på henholdsvis 6.000  

 kr. og 2.000 kr. pr. kvadratmeter bruttoetageareal.
 5 . Ansøgninger om støtte til ejendomme, som allerede er optaget i  

 ordningen, behandles som nye ansøgninger.
6 . Der etableres een samlet venteliste til begge puljer.
Det samled e loft for ventelisten udgør ialt 150 mill. kr., medens kommunelofterne  

 udgør følgende:
 7 . I det omfang kommunen i forbindelse med ombygning af en eller flere  

 ejendomme med tilsagn efter denne bevilling har afholdt  refusionsberettigede  

 udgifter kan disse umiddelbart efter afholdelsen anmeldes til refusion gennem  

 Boligstyrelsen, idet kommunens ordinære vejledende beløbsramme til sanering  

 og byfornyelse nedskrives tilsvarende.
8 . I en række sager er der, som følge af den tid der medgår til  

 kommunens godkendelse af ombygningsregnskabet, påløbet renteudgifter udover  

 det oprindeligt budgetterede og således, at disse renteudgifter ikke kan  

 rummes inden for det givne tilsagn.
Sådanne overskridelser af tilsagnet kan  

 søges dækket ind ved tilsagn over kommunens et-årige vejledende ramme.  

 Ansøgning om bindende tilsagn indsendes til Boligstyrelsen på sædvanlig måde.
 9 . Boligstyrelsen har ofte fået forelagt spørgsmålet om, hvad der i  

 forbindelse med denne bevilling skal forstås ved »en ejendom«.
Herved forstås 10 . I en række tilfælde har det vist sig, at der er gået  

 uforholdsmæssigt lang tid mellem bemyndigelse/reservation til et projekt og  

 tilsagn.
I forlængelse heraf fastsættes det med virkning for ansøgninger, der får  

 bemyndigelse efter 1.1.1988, at der maksimalt må gå 12 måneder fra  

 bemyndigelse/reservation til tilsagn.
Overskrides denne frist  bortfalder  

 reservationen automatisk og evt. ny ansøgning må herefter indsendes.
Som en konsekvens heraf skal der ikke søges om fristforlængelse inden for  

 denne periode.
Der vil dog fortsat blive udsendt erindringsskrivelser fra  

 Kommunedata, idet det fortsat er udgangspunktet for ordningen, at endeligt  

 projekt skal færdiggøres og godkendes så hurtigt som muligt.
 11 . I det omfang der sker bortfald af givne bemyndigelser eller tilsagn  

 gælder følgende:
 a. sker bortfald i samme kalenderår som bemyndigelse tilbageføres  

 bortfaldsbeløbet til både lands- og kommuneramme.
 b. sker bortfald i det umiddelbart følgende kalenderår i forhold til  

 bemyndigelsen tilbageføres beløbet kun til landsrammen.
 c. sker bortfald på andre tidspunkter nedskrives landsrammen tilsvarende.
 12 . Ansøgninger optaget på Kommunedatas venteliste vil gå forud for nye  

 ansøgninger.
 Nye ansøgninger modtages på Kommunedata fra d. 24.2.1988. Ansøgninger, som  

 indkommer før denne dato, vil blive returneret, og vil således ikke indgå i  

 fordelingen.
 Første edb-kørsel foretages d. 15.3.1988.
13 . Om de nærmere bestemmelser vedrørende indhold og gennemførelse af en boligforbedringsbeslutning henvises til Boligstyrelsens cirkulære af  

 30.5.1983 om boligforbedringer efter byfornyelseslovens kap.
III,  

 ekstraordinær bevilling på 100 mill. kr.
