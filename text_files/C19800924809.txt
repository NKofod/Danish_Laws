(Sygehusberedskabscirkulære nr. 7.) Hoslagt sendes »Indstilling om planlægningen af blodforsyningen under  

 krigsforhold og ved fredsmæssige katastrofer« udarbejdet af en under  

 styrelsen nedsat arbejdsgruppe vedrørende planlægningen af blodforsyningen  

 under krigsforhold og ved fredsmæssige katastrofer.
 Indstillingen er tiltrådt af Civilforsvarsstyrelsens  

 sygehusberedskabsudvalg med repræsentanter for Amtsrådsforeningen i Danmark,  

 Foreningen af Sygehusadministratorer i Danmark og Den almindelige danske  

 Lægeforening.
 Indstillingen indeholder forslag til, hvordan blodforsyningsvirksomheden  

 kan organiseres dels i katastrofe- og krigssituationer med moderat øget behov  

 for blod, dels i masseskadesituationer, hvor de normale  

 blodtapningsprocedurer ikke er tilstrækkelig.
 Civilforsvarsstyrelsen skal henstille, at arbejdsgruppens indstilling  

 danner grundlag for amtskommunernes og sygehusenes planlægning af  

 blodforsyningsvirksomheden under krigsforhold og ved fredsmæssige  

 katastrofer.
 Det skal særlig fremhæves, at det bør indgå i beredskabsplanlægningen, at  

 der i en beredskabssituation ved ethvert kirurgisk sygehus og ved  

 beredskabssygehusene tilvejebringes materiel og personel (laboranter) der  

 muliggør, at der kan foretages blodtypebestemmelse og forligelighedsprøver.  

 Det bør således planlægges, at materiel og personel fra de sygehuse, der i  

 fredstid foretager blodtypebestemmelse (sygehuse med blodbanker) i en  

 beredskabssituation fordeles til de øvrige behandlingssteder, der ingår i  

 beredskabsplanen (øvrige sygehuse og beredskabssygehuse).
SCHULTZ /K.E.
Fisker Indstilling om planlægningen af BLODFORSYNINGEN under krigsforhold og ved fredsmæssige katastrofer.
 Afgivet af den af Civilforsvarsstyrelsen den 9. januar 1979 nedsatte  

 arbejdsgruppe vedrørende planlægningen af blodforsyningen under krigsforhold  

 og ved fredsmæssige katastrofer.
 PLANLÆGNINGEN AF BLODFORSYNINGEN UNDER KRIGSFORHOLD OG VED FREDSMÆSSIGE  

 KATASTROFER.
 1.1. ARBEJDSGRUPPENS NEDSÆTTELSE.
 Ved skrivelse af 9. januar 1979, 4.kt.journal nr. 708-8-18/1979 meddelte  

 Civilforsvarsstyrelsen, at den havde truffet bestemmelse om nedsættelse af en  

 arbejdsgruppe vedrørende planlægningen af blodforsyningen under krigsforhold  

 og ved fredsmæssige katastrofer.
 1.2. ARBEJDSGRUPPENS OPGAVER.
 - at undersøge det civile og militære behov for blod, herunder  

 mulighederne for anvendelse af blodfraktioneringsprodukter, ved fredsmæssige  

 katastrofer og under krigsforhold.
 - at fremkomme med bestemmelser vedrørende indsamling, opbevaring og  

 fordeling af blod og blodfraktioneringsprodukter.
 1.3. ARBEJDSGRUPPENS SAMMENSÆTNING.
Sygehusadministrator F.F.
Jensen (formand) Overlæge Ole Drachmann Brigadechef K.E.
Fisker Overlæge S.
Philip Jørgensen Direktør Erik Østergaard Sekretær Flemming Vesterø, Civilforsvarsstyrelsen har fungeret som  

 sekretær for arbejdsgruppen.
 2.1. ARBEJDSGRUPPENS OVERVEJELSER VEDRØRENDE BLOD OG  

 BLODFRAKTIONERINGSPRODUKTERS ANVENDELSESMULIGHEDER I FORBINDELSE MED  

 KRIGSFORHOLD OG FREDSMÆSSIGE KATASTROFER.
Den under normale omstændigheder rationelle og tilstræbte maksimale  

 udnyttelse af det indsamlede donorblod i form af komponentterapi, vil under  

 en krigs- eller katastrofesituation ikke kunne opretholdes.
Interessen samler  

 sig således i alt væsentligt om fuldblod.
Blodderivatet albumin forbruges i stort og stadigt stigende omfang under  

 normale omstændigheder.
Dette forbrug er i hovedsagen begrundet i en række  

 ekstensive kirurgiske indgreb, der i en katastrofesituation sandsynligvis kun  

 vil blive udført i ringe omfang.
På trods af et forventeligt stort antal  

 skaderamte under katastrofeforhold kan behovet for albumin ikke antages at  

 være væsentligt forøget, idet albumin ikke frembyder nogen sikker terapeutisk  

 fordel i denne behandlingssammenhæng og i vid udstrækning vil kunne erstattes  

 af krystallinske infusionsvæsker (saltvand/Ringerlaktat).
 Problemet omkring blod og blodderivater i en krigs- eller  

 katastrofesituation menes således alt overvejende at koncentrere sig om  

 framskaffelsen af tilstrækkelige mængder fuldblod - idet det forudsættes, at  

 en albuminpool til enhver tid vil være oplagret.
2.2. ARBEJDSGRUPPENS OVERVEJELSER VEDRØRENDE DET CIVILE OG MILITÆRE BEHOV  

 FOR BLOD M.V.
VED FREDSMÆSSIGE KATASTROFER OG UNDER KRIGSFORHOLD.
 Af kommissoriet fremgår, at arbejdsgruppen bl.a. har til opgave at  

 undersøge det civile og militære behov for blod.
Behov for blod ved katastrofer og under krigsforhold afhænger af antallet  

 af syge og sårede, der har behov for blodtransfusion.
En opgørelse heraf  

 måtte i givet fald forudsætte, at man på forhånd var i stand til at forudse  

 hvilke katastrofeforhold eller krigshandlinger, der vil indtræde.
Det er  

 arbejdsgruppens opfattelse, at dette hverken vil være muligt eller  

 hensigtsmæssigt.
 Om behovet for blod til brug i det militære forsvars sanitetstjeneste er  

 det over for arbejdsgruppen oplyst, at dette behov relativt set ikke vil være  

 særlig stort, idet den langt overvejende del af de syge og sårede - herunder  

 også personer fra det militære forsvar - under krigsforhold må forventes at  

 skulle behandles på sygehuse og beredskabssygehuse i den civile sektor.
 På grundlag af ovennævnte overvejelser er der i arbejdsgruppen enighed om  

 at undlade forsøg på at foretage en opgørelse af behovet for blod i  

 forskellige katastrofe- og krigssituationer.
 Arbejdsgruppen finder det i stedet hensigtsmæssigt at fremkomme med en  

 beskrivelse af, hvordan man kan maksimere blodforsyningen under hensyntagen  

 til de faglige krav hertil, samt at anvise praktiske procedurer herfor.
Det er arbejdsgruppens opfattelse, at det ikke vil være hensigtsmæssigt på  

 forhånd at påbegynde masseindsamling af blod i truende situationer - f.eks.  

 ved øget beredskab, idet det forudsættes, at normal lagerbeholdning er til  

 stede ved alle blodbanker.
Massetapning af blod bør først finde sted, når  

 behovet herfor har manifesteret sig.
 2.3. ARBEJDSGRUPPENS OVERVEJELSER OG FORSLAG VEDRØRENDE INDSAMLING,  

 OPBEVARING OG FORDELING AF BLOD OG BLODFRAKTIONERINGSPRODUKTER.
 2.3.1. MODEL FOR FORØGELSE AF BLODFORSYNINGEN.
 Med udgangspunkt i normale fredsmæssige forhold mener man, at  

 fremskaffelsen af blod - afhængigt af situationen - kan øges på 2 måder:
FASE A.
En katastrofe- evt. krigssituation med moderat øget behov for  

 blod.
Her maximeres blodtapningerne under fortsat anvendelse af normale  

 procedurer.
FASE B.
En masseskade-situation hvor ovennævnte procedure ikke er  

 tilstrækkelig.
Her iværksættes egentlig katastrofeplan for blodforsyning.
 2.3.2. KOMMENTARER TIL FASE A OG B.
 FASE A.
 Den maximale kapacitet under Fase A bestemmes af en række faktorer:
For at kunne imødekomme et øget behov i Fase A er det nødvendigt, at der  

 er en vis donorreserve inden for det enkelte sygehusområde.
Det vil derfor  

 være ønskeligt, at antallet af faste donorer i de områder, hvor donorerne  

 tappes oftere end 2 gange årligt, øges væsentligt.
 På den anden side anser arbejdsgruppen det ikke for hensigtsmæssigt at  

 basere egentlige massetapninger på dette noget tunge og sårbare system.
 Når kapaciteten i Fase A er utilstrækkelig, iværksættes Fase B.
 FASE B.
 De ændrede procedurer er baseret på simple principper, med stor kapacitet,  

 ringe sårbarhed - men stadig fuldt acceptabelt sikkerhedsniveau.
 En eksempelvis beskrivelse af procedurerne er foretaget i pkt. 3.2.
 2.3.3. OPBEVARING OG TRANSPORT AF BLOD.
 OPBEVARING.
 I Fase A vil opbevaringsproblemet i de fleste tilfælde kunne klares ved  

 inddragelse af forud udpegede kølerum og køleskabe fra f.eks. laboratorier,  

 spisestuer, køkkener o.lign., der ikke er nødvendige for sygehusets øvrige  

 drift.
I Fase B må det påregnes nødvendigt, at der er truffet aftale med  

 eksisterende kølehuse f.eks. på slagterier o.lign.
Der må sikres rådighed  

 over et antal transportable temperaturskrivere og -alarmer med henblik på  

 kontrol af, at blodet opbevares ved en korrekt temperatur.
 TRANSPORT AF BLOD UNDER FREDSFORHOLD BØR SKE VED BRUG AF DE UNDER  

 FREDSFORHOLD EKSISTERENDE TRANSPORTORDNINGER.
 TRANSPORT UNDER KRIGSFORHOLD.
Behovet for transportkapacitet vil være øget - når tapningen af blod foregår geografisk adskilt fra den lokalitet, hvor  

 typebestemmelsen foretages - når blodet efter typebestemmelsen skal anvendes på andre sygehuse eller  

 behandlingssteder.
Ved kortere tids opbevaring og transport stilles der ikke særlige krav til  

 opbevaringsmåden.
Ved længere tids opbevaring uden for kølerum, herunder ved  

 transport, bør blodet opbevares i egnede kasser med isolation.
 2.3.4. ORGANISATION OG LEDELSESFORHOLD.
Det må være fastlagt, hvem der leder og organiserer blodindsamlingen i et  

 område.
Ledelse må have et ajourført overblik over personalekapacitet,  

 materiel, lokalekapacitet, kølerumskapacitet og transportmuligheder for blod.
 Ledelsen bør have myndighed til at fordele arbejdet, herunder mulighed for  

 omrokering af personalet i området.
Ledelsen og organisationen af blodindsamlingen bør opbygges omkring  

 transfusionscentrene og grundstammen i organisationen må udgøres af de i  

 fredstid eksisterende blodbanker ved sygehusene samt eksisterende mobile  

 tappeenheder.
Organisationen af blodtapningsvirksomheden må indgå i de  

 amtskommunale sygehusberedskabsplaner og i de enkelte sygehuses  

 beredskabsplaner på en sådan måde, at en forøgelse af blodindsamlingen kan  

 foretages, uden at de øvrige sygehusberedskabsforanstaltninger nødvendigvis  

 iværksættes.
Der bør således være en særlig delplan for forøget blodforsyning  

 bl.a. indeholdende en ajourført oversigt over personel, der i givet fald skal  

 indkaldes.
VEDR.
KATASTROFER I FREDSTID.
Når en katastrofe indtræffer, afbrydes de igangværende rutineundersøgelser  

 i blodbanken.
Disponible personaleressourcer fordeles således, at akut behov  

 for blodtypebestemmelse og kontroltest kan udføres.
 Tapning af faste donorer maksimeres, og fra det berørte sygehus kontaktes  

 nærliggende sygehuse, samt evt. fjernereliggende større sygehuse, hvor der  

 indhentes oplysning om, hvilken blodmængde, fordelt på forskellige blodtyper,  

 disse sygehuse i givet fald kan hjælpe med.
Kan der ikke på denne måde fremskaffes tilstrækkeligt med blod, må donorer  

 indkaldes akut.
Alt efter behovets størrelse iværksættes procedurerne i Fase  

 A eller B (se punkt 3.2.) VEDR.
KRIGSFORHOLD.
Blodforsyningen under krigsforhold, såvel den civile og militære, sker som  

 under fredsforhold gennem sygehusenes blodbanker - evt. med bistand af mobile  

 tappeenheder.
Inden for hver amtskommunes sygehusvæsen må blodtapningen over  

 kortere perioder kunne optrappes til det 10-dobbelte af, hvad der normalt  

 tappes under fredsforhold.
 Der skal på sygehuse med blodbanker være oplagret en beredskabsbeholdning  

 af forbrugsartikler m.v. til blodtapning, der bør udskiftes i forbindelse med  

 det løbende daglige forbrug, og hvis omfang og sammensætning fremgår af  

 vedlagte fortegnelse (bilag 3).
Arbejdsgruppen skal pege på, at der eksisterer et særligt problem vedr.  

 blodposer, der ikke produceres i Danmark.
I en krigssituation, hvor  

 forsyningsvejene kan være afspærrede, vil der ikke være mulighed for nye  

 forsyninger.
Beredskabsbeholdningen af blodposer i de enkelte sygehuskommuner  

 bør derfor være betydeligt større end af de øvrige forbrugsartikler.
 Da holdbarheden af brugsfærdige testsera er begrænset, vil lagrene i en  

 krisesituation hurtigt blive opbrugt.
 Det er over for arbejdsgruppen oplyst, at Statens Seruminstitut i  

 København har råmaterialer til testsera til ca. 1 års forbrug.
 Arbejdsgruppen skal foreslå, at lagrene af råmaterialer til testsera  

 fordeles til opbevaring jævnt over landet.
Sygehusene må endvidere planlægge, hvilke egnede lokaler, der kan rådes  

 over til blodtapningsformål.
Desuden bør det påhvile amtskommunerne at sørge  

 for en beholdning af egnede kasser til brug ved transport af blod.
 Med hensyn til tappepersonale og blodbankpersonale bør det indgå i  

 sygehusenes beredskabsplanlægning hvilket andet personale, der kan stilles  

 til rådighed for arbejdet med blodtapning og typebestemmelse af blod,  

 herunder behovet for hjælpepersonel, jfr. ovenfor punkt 2.3.2.
3. BESKRIVELSE AF PROCEDURER VEDRØRENDE BLODINDSAMLING  

 TYPEBESTEMMELSE M.V.
UNDER NORMALE FORHOLD OG EKSEMPELVIS BESKRIVELSE AF DE  

 TILSVARENDE PROCEDURER VED FREDSMÆSSIGE KATASTROFER OG UNDER KRIGSFORHOLD.
 3.1. FREMSKAFFELSE AF TYPEMÆRKET DONORBLOD UNDER NORMALE FORHOLD.
 3.1.1. TAPPEFORMER.
 Donortapning finder sted i stationær blodbank (Statens Seruminstitut,  

 hospitalsblodbanker) eller ved mobiltapninger.
 3.1.2. TAPNING I STATIONÆR BLODBANK.
INDKALDELSE AF DONORER Donorer indkaldes til tapning pr. brev eller telefonisk.
 Indkaldelsen finder sted fra den stationære blodbank eller via en  

 hjælpeorganisation, Falck eller donorkorps (for eksempel indkaldelse af  

 udrykningsdonorer fra et centralt donorkartotek i Storkøbenhavns Frivillige  

 Bloddonorer).
TRANSPORT AF DONORER Donorerne er selvtransporterende eller transporteres med taxi (evt.  

 Falck).
 Forholdet mellem selvtransport og taxi-transport varierer betydeligt fra  

 blodbank til blodbank.
 3.1.3. MOBILTAPNINGER.
 Disse finder sted på arbejdspladser (private firmaer og offentlige  

 institutioner) eller uden for arbejdspladser på skoler, i forsamlingshuse  

 m.m.
 Tapningerne organiseres af donororganisationer (Danmarks Frivillige  

 Bloddonorer eller Storkøbenhavns Frivillige Bloddonorer) eller af en  

 stationær blodbank (Statens Seruminstitut, KAS, Gentofte) i samarbejde med  

 den lokale donororganisation.
 3.1.4. TAPPEPROCEDURER I STATIONÆR OG MOBIL BLODBANK.
KONTROL AF DONORDATA Ved fremmødet kontrolleres donors identitet og blodtype ved hjælp af  

 kartoteksoplysninger eller donorlegitimationskort eller ved begge dele.
TYPEMÆRKNING AF BLODPORTION Blodportioner fra kendte donorer typemærkes hyppigst i forbindelse med  

 tapningen (kræver særlig kvalificeret tappepersonale og kontrol af 2  

 personer) eller sjældnere efter tapningen (ofte dagen efter tapningen, hvor  

 grundlaget for typemærkningen sikres ved supplerende kontroltypebestemmelse).
 Blodportioner fra 1. gangs donorer vil enten ikke blive typemærket (blodet  

 sendes til plasmafraktionering) eller typemærkes sammen med blodportioner fra  

 2. gangs donorer dagen efter tapningen.
 3.1.5. PERSONEL.
SEKRETARIATSFUNKTION Donorindkaldelse, donormodtagelse, udfærdigelse af tappebilag og  

 donorlegitimationskort, vedligeholdelse af donorkartotek og donorstatistik  

 m.m. varetages af specialuddannede sekretærer.
TAPPEFUNKTION Denne varetages af specialtrænet personale (sygeplejersker,  

 blodbanklaboranter og andre).
LABORATORIEFUNKTION Blodtypebestemmelse, screening for blodtypeantistoffer,  

 hepatitisassocieret antigen og syfilis foregår for en eller flere af  

 analysernes vedkommende enten lokalt eller centralt (for eksempel Statens  

 Seruminstitut) og varetages af laboranter.
 Måling af blodprocent varetages enten af laboranter eller af  

 sygeplejepersonalet.
 3.1.6. INSTRUMENTARIUM.
I stationær blodbank anvendes et fast antal donortappelejer i specielt  

 indrettet tappelokale.
Antal af tappelejer og tappepersonel er afstemt efter  

 behovet for donorblod i det område, den stationære blodbank bestjener.
 Ved mobiltapninger anvendes transportable tappelejer, eller tapningerne  

 finder sted på mere eller mindre primitive lejer (borde med madrasser o.a.).  

 Antal af tappelejer og personalets størrelse afhænger af forventet  

 donorfremmøde.
3.2. FREMSKAFFELSE AF TYPEMÆRKET BLOD VED FREDSMÆSSIGE KATASTROFER OG  

 UNDER KRIGSFORHOLD. (FASE A OG B) 3.2.1. FASE A Ved et geografisk afgrænset øget behov for typemærket donorblod dannes  

 først et skøn over forsyningsmulighederne fra andre blodbankers lager af  

 blod.
 På grundlag heraf intensiveres indkaldelsen af donorer efter de sædvanlige  

 retningslinier, i første række til den (de) involverede blodbank(er).
 Senere indkaldes donorer til fjernere liggende blodbanker.
 Samtidig gør de mobile blodbanker klar til at intensivere  

 tappevirksomheden.
 Materiellet klargøres, og personel (incl. tidligere ansat personel)  

 alarmeres.
Mulighederne for at fremskaffe blod i Fase A vil variere i de forskellige  

 områder, hvorfor man i god tid inden mulighederne er udtømte må forberede  

 massetapning i Fase A.
Det vil sige ændring af indkaldelsesprocedurer,  

 indretning af tappelokaler og arbejdspladser til typebestemmelser, herunder  

 fremskaffelse af utensilier hertil, alarmering af ikke-tjenstgørende  

 blodbankpersonel og hjælpepersonel (f.eks. klinisk kemiske  

 hospitalslaboranter).
 3.2.2. FASE B.
Fase B iværksættes, når tilgangen af typebestemte donorer svigter f.eks.  

 på grund af: Overbelastning eller sammenbrud af telefonnet, donortransport,  

 donorkartoteker (EDB, centraliseret donorindkaldelse) INDKALDELSE AF DONORER Via radio, TV, højttalervogne, plakater eller løbesedler opfordres alle i  

 området, der opfylder betingelserne for at afgive blod til at melde sig til  

 donortjeneste.
MODTAGELSE AF DONORER Ved fremmøde informeres donorerne om ventetider, tappeproceduren,  

 betingelserne for at man kan afgive blod, og de anmodes om på det, der senere  

 skal blive tappebilag (manillamærke) på den ene side at notere fulde navn,  

 CPR-nummer og adresse.
TAPNING AF DONORER Tapningen foregår i det til formålet reserverede lokale.
 Det trænede tappepersonale udnyttes bedst muligt, hvilket opnås ved at  

 typemærkning af blodportionerne ikke finder sted i forbindelse med tapningen,  

 således at dette personel kun indleder tapningen:
 Donor afleverer det udfyldte tappebilag til den, der indleder tapningen.  

 Tapperen fikserer tappebilaget til posen, konfererer bilagets oplysninger med  

 donor, foretager en sidste vurdering af donors egnethed til at afgive blod og  

 foretager venepunkturen.
 Herefter kan resten af tapningen overtages af ikke-specialtrænet  

 medicinalpersonel (for eksempel klinisk kemiske laboranter, der må påregnes  

 at kunne blive stillet til rådighed under katastrofe- og krigsforhold).
BLODTYPEBESTEMMELSE AF DONORHOLD Denne udføres af blodbanklaboranter på den i forvejen reserverede  

 arbejdsplads.
 På den blanke side af det til blodposen fikserede tappebilag stemples  

 rubrikker (se bilag 2) til indføring af laboratorieresultaterne og  

 typediagnosen.
 Blodtypebestemmelsen foretages som beskrevet under bilag 1. Blodposen er  

 herefter behørigt typemærket.
 Yderligere typemærkning med farvede typestrimler kan naturligvis  

 foretages, men kræver yderligere kontrolforanstaltninger.
 Ovennævnte procedurer ved fremskaffelse af typemærket donorblod i Fase B  

 er kun vejledende - og der må, afhængig af lokale forhold og af situationen,  

 være mulighed for at improvisere.
--------------------------------------------------------------------- Med denne teknik vil 3 laboranter kunne typebestemme 60-70 blodportioner i timen.
Såfremt der ikke er testsera nok, må man spare på anti-D og anti-CDE, det vil sige primært dele i Rh. pos (2 x ABO-typebestemmelse og 1 x D-neg. eller tvivlsomt D-pos. går videre til mere omfattende Rh.
 typebestemmelse.
------------------------------------------------------------------- BILAG 2 EKSEMPELVIS UDFORMNING AF TAPPEBILAG (manillamærke med påstemplet tekst) --------------------------------------------------------------------- --------------------------------------------------------------------- BILAG 3 BEREGNET BEHOV FOR VISSE FORBRUGSARTIKLER PR. 100 TAPNINGER VED UDVIDET  

 BLODFORSYNINGSBEREDSKAB.
 Det beregnede behov for forbrugsartikler bygger på engangsartikler.  

 Såfremt der under normale forhold anvendes genbrugsartikler, forudsættes  

 sygehusadministrationen at beregne den nødvendige lagerbeholdning af sådanne  

 artikler med udgangspunkt i beregnet belastning pr. døgn ved udvidet  

 blodforsyningsberedskab.
 Den ved visse blodbanker anvendte metodik for blodtypebestemmelse kan  

 indebære øget eller mindsket behov for de i fortegnelsen optagne  

 forbrugsvarer.
 Ligeledes kan andre artikler komme på tale, og lagerbeholdning af disse  

 forudsættes i givet fald sikret ved sygehusadministrationens foranstaltning.
--------------------------------------------------------------------- (* 1) jfr. 2.3.4. om øgede beredskabslagre af hensyn til  

 leveringsvanskeligheder.
