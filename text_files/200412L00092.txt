Fremsat den 11. november 2004 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om forbud mod forskelsbehandling  

  

 på arbejdsmarkedet m.v.
(indsættelse  

 af alder og handicap som kriterier i loven)  

1) § 1 I lov om forbud mod forskelsbehandling på arbejdsmarkedet  

 m.v., jf. lovbekendtgørelse nr. 756 af 30. juni 2004, foretages følgende  

 ændringer:
 1.  

  

 Fodnoten  

 til lovens titel affattes således:
»Loven indeholder bestemmelser, der gennemfører dele af Rådets  

 direktiv 2000/43/EF om gennemførelse af princippet om ligebehandling af alle  

 uanset race eller etnisk oprindelse (EF-Tidende 2000, nr.
L 180, s. 22) samt  

 Rådets direktiv 2000/78/EF af 27. november 2000 om generelle  

 rammebestemmelser  

 om ligebehandling med hensyn til beskæftigelse og erhverv (EF-Tidende 2000,  

 nr.  

 L 303, s. 16).« 2.  

  

 I  

  

 § 1, stk. 1,  

  

 indsættes efter »seksuel  

 orientering«: », alder, handicap«.
 3.  

  

 I  

  

 § 1, stk. 2,  

  

 indsættes efter »seksuel  

 orientering«: », alder, handicap«.
 4.  

  

 I  

  

 § 1, stk. 3,  

  

 indsættes efter »oprindelse«:  

 »eller med en bestemt alder eller med handicap«.
 5.  

  

 I  

  

 § 1, stk. 3,  

  

 indsættes efter »nødvendige«:  

 », jf. dog § 2a«.
 6.  

  

 I  

  

 § 1, stk. 4,  

  

 indsættes efter »seksuelle  

 orientering«: », alder, handicap«.
 7.  

  

 I  

  

 § 1, stk. 5,  

  

 indsættes efter »seksuel  

 orientering«: », alder, handicap«.
 8.  

  

 I  

  

 § 1, stk. 6,  

  

 indsættes efter »kollektiv  

 overenskomst«: », jf. dog stk. 7«.
 9.  

  

 I  

  

 § 1  

  

 indsættes efter stk. 6 som nye stykker:
 »  

 Stk. 7  

. Loven finder  

 ikke anvendelse, hvis et forbud mod forskelsbehandling på grund af alder og  

 handicap følger af en kollektiv overenskomst eller aftale, der som minimum  

 svarer til bestemmelserne i det i bilag 1 til loven optrykte direktiv nr.  

 2000/78/EF om generelle rammebestemmelser om ligebehandling med hensyn til  

 beskæftigelse  

 og erhverv.
 10.  

  

 Efter  

 § 1 indsættes:
»  

 § 1 a.  

  

 Forsvarsministeren kan efter høring af de berørte organisationer undtage  

 væbnede styrker i aktiv tjeneste fra forbuddet mod forskelsbehandling på  

 grund  

 af alder og handicap i denne lov.« 11.  

  

 Efter  

 § 2 indsættes:
»  

 § 2 a.
Arbejdsgiveren  

 skal træffe de foranstaltninger, der er hensigtsmæssige i betragtning af de  

 konkrete behov, for at give en person med handicap adgang til beskæftigelse,  

 til at udøve beskæftigelse eller have fremgang i beskæftigelse, eller for at  

 give en person med handicap adgang til uddannelse.
Dette gælder dog ikke,  

 hvis arbejdsgiveren  

 derved pålægges en uforholdsmæssig stor byrde.
Lettes denne byrde i  

 tilstrækkeligt omfang gennem offentlige foranstaltninger, anses byrden ikke  

 for  

 at være uforholdsmæssig stor.« 12.  


  

 § 5  

  

 affattes således:
»  

 § 5.  

  

 Det må ikke  

 ved annoncering angives, at der til ansættelse eller erhvervsuddannelse søges  

 eller foretrækkes en person af en bestemt race, hudfarve, religion eller tro,  

 politisk anskuelse, seksuel orientering eller national, social eller etnisk  

 oprindelse, med en bestemt alder, eller med handicap.
Det må heller ikke  

 angives, at der ikke ønskes en person med de i 1. pkt. nævnte kendetegn.« 13.  

  

 I  

  

 § 5a  

, indsættes efter stk. 2 som nye  

 stykker:
 »  

 Stk. 3  

.  

 Uanset bestemmelsen i stk. 1, er  

 loven ikke til hinder for opretholdelsen af gældende aldersgrænser fastsat i  

 eller aftalt i henhold til kollektive aftaler og overenskomster, forudsat at  

 disse aldersgrænser er objektivt og rimeligt begrundet i et legitimt formål  

 indenfor rammerne af dansk ret, og midlerne til at opfylde det pågældende  

 formål er hensigtsmæssige og nødvendige.
Stk. 4.  

  

 Uanset  

 § 2, stk.1, er loven ikke til hinder for bestemmelser i individuelle  

 eller  

 kollektive aftaler og overenskomster om ophør af ansættelsesforholdet, når  

 lønmodtageren fylder 65 år.« 14.  

  

 I  

  

 § 6, stk. 2,  

  

 indsættes efter »hudfarve«:  

 », alder eller et bestemt handicap«.
 15.  

  

 Efter  

 § 6 indsættes:
»  

 § 6 a.  

  

 Uanset  

 §§ 2-5 er denne lov ikke til hinder for fastsættelse af aldersgrænser  

 for  

 adgang til erhvervstilknyttede sociale sikringsordninger eller for anvendelse  

 af alderskriteriet i aktuarberegninger inden for rammerne af disse ordninger.  

 Anvendelsen af alderskriteriet må ikke medføre forskelsbehandling på grund af  

 køn.« 16.  


  

 § 9, stk. 2,  

  

 affattes således:
»  

 Stk. 2  

. Loven er ikke  

 til hinder for, at der i medfør af anden lov, i medfør af bestemmelser med  

 hjemmel i anden lov eller i øvrigt ved offentlig foranstaltning iværksættes  

 foranstaltninger, som har til formål at forbedre beskæftigelsesmulighederne  

 for  

 personer af en bestemt race, hudfarve, religion eller tro, politisk  

 anskuelse,  

 seksuel orientering eller national, social eller etnisk oprindelse eller med  

 en  

 bestemt alder eller med handicap.« 17.  

  

 I  

  

 § 9,  

  

 indsættes efter stk. 2 som nye  

 stykker:
 »  

 Stk. 3  

. Loven er ikke  

 til hinder for, at der iværksættes foranstaltninger til fremme af  

 beskæftigelsesmuligheder  

 for ældre lønmodtagere og personer med handicap.
Stk. 4.  

  

 Med henblik  

 på at beskytte børn og yngre lønmodtagere er forbuddet mod forskelsbehandling  

 på grund af alder i lovens §§ 2-5 ikke til hinder for fastsættelse af  

 aldersgrænser for adgang til beskæftigelse ved lov eller i medfør af lov.« § 2 Loven træder i kraft dagen efter bekendtgørelsen i  

 Lovtidende.
Bilag 1 RÅDETS DIREKTIV 2000/78/EF  af 27. november  

 2000  om generelle rammebestemmelser om ligebehandling med hensyn til  

 beskæftigelse og erhverv RÅDET FOR DEN EUROPÆISKE UNION HAR  under henvisning til traktaten om oprettelse af Det  

 Europæiske Fællesskab, særlig artikel 13, under henvisning til forslag fra Kommissionen,  

2) under henvisning til udtalelse fra Europa-Parlamentet  

3) ,  

 under henvisning til udtalelse fra Det Økonomiske og Sociale Udvalg,  

4) under henvisning til udtalelse fra Regionsudvalget  

5) ,  

 og ud fra følgende betragtninger:
 (1)  

 	  

 I henhold til artikel 6 i traktaten om Den  

 Europæiske Union bygger Unionen på principperne om frihed, demokrati og  

 respekt  

 for menneskerettighederne og de grundlæggende frihedsrettigheder samt  

 retsstatsprincippet,  

 der alle er principper, som medlemsstaterne har til fælles, og den  

 respekterer  

 de grundlæggende rettigheder, således som de garanteres ved den europæiske  

 konvention til beskyttelse af menneskerettigheder og grundlæggende  

 frihedsrettigheder, og således som de følger af medlemsstaternes fælles  

 forfatningsmæssige traditioner, som generelle principper for  

 fællesskabsretten.
(2)  

 	  

 Princippet om ligebehandling af mænd og  

 kvinder er fastslået i flere EF-retsakter, særlig i Rådets direktiv 76/  

 207/EØF  

 af 9. februar 1976 om gennemførelse af princippet om ligebehandling af mænd  

 og  

 kvinder for så vidt angår adgang til beskæftigelse, erhvervsuddannelse,  

 forfremmelse  

 samt arbejdsvilkår.  

6) (3)  

 	  

 Når Fællesskabet gennemfører princippet om  

 ligebehandling, bør det i henhold til EF-traktatens artikel 3, stk. 2,  

 tilstræbe at fjerne uligheder og at fremme ligestilling mellem mænd og  

 kvinder,  

 da kvinder ofte er ofre for dobbelt diskrimination.
(4)  

 	  

 Alle menneskers ret til lighed for loven og  

 beskyttelse mod forskelsbehandling er en universel rettighed, der anerkendes  

 i  

 verdenserklæringen om menneskerettigheder og FN's konventioner om afskaffelse  

 af alle former for diskrimination imod kvinder, om borgerlige og politiske  

 rettigheder  

 og om økonomiske, sociale og kulturelle rettigheder, og den europæiske  

 konvention til beskyttelse af menneskerettigheder og grundlæggende  

 frihedsrettigheder, som alle medlemsstaterne har under tegnet.
ILO-konvention  

 nr. 111 forbyder forskelsbehandling med hensyn til beskæftigelse og erhverv.
(5)  

 	  

 Det er vigtigt at respektere sådanne  

 grundlæggende rettigheder og frihedsrettigheder.
Dette direktiv anfægter ikke  

 foreningsfriheden, herunder retten til sammen med andre at oprette og slutte  

 sig til fagforeninger for at forsvare egne interesser.
 (6)  

 	  

 Fællesskabspagten om arbejdstagernes  

 grundlæggende arbejdsmarkedsmæssige og sociale rettigheder anerkender  

 betydningen af at bekæmpe alle former for forskelsbehandling, herunder  

 nødvendigheden af at træffe passende foranstaltninger til at sikre social og  

 økonomisk integrering af ældre og personer med handicap.
(7)  

 	  

 EF-traktaten omhandler også bestræbelser på  

 at fremme en samordning af medlemsstaternes beskæftigelsespolitikker.
Med  

 henblik herpå blev der i EF-traktaten indføjet et nyt kapitel om  

 beskæftigelse  

 som et middel til at udvikle en samordnet europæisk strategi for  

 beskæftigelsen  

 med det formål at fremme en veluddannet, velkvalificeret og smidig  

 arbejdsstyrke.
(8)  

 	  

 I retningslinjerne for beskæftigelsen 2000,  

 som blev godkendt af Det Europæiske Råd i Helsingfors den 10. og 11. december  

 1999, understreges behovet for at skabe forudsætninger for et arbejdsmarked,  

 der fremmer den sociale integrering gennem formulering af et sammenhængende  

 sæt  

 foranstaltninger til bekæmpelse af forskelsbehandling af grupper som f.eks.  

 handicappede.
Det fremhæves desuden, at der bør lægges særlig vægt på støtte  

 til ældre arbejdstagere for at øge deres deltagelse i arbejdsstyrken.
 (9)  

 	  

 Beskæftigelse og erhverv er afgørende  

 områder, når det gælder om at sikre lige muligheder for alle og bidrage  

 effektivt til, at alle borgere kan deltage i fuldt omfang i det økonomiske,  

 kulturelle og sociale liv, og til den personlige udvikling.
 (10)  

 	  

 Rådet vedtog den 29. juni 2000 direktiv  

 2000/43/EF om gennemførelse af princippet om ligebehandling af alle uanset  

 race  

 eller etnisk oprindelse  

7) , som i sig selv yder  

 beskyttelse mod sådanne former for forskelsbehandling på beskæftigelses- og  

 arbejdsmarkedsområdet.
 (11)  

 	  

 Forskelsbehandling på grund af religion eller  

 tro, handicap, alder eller seksuel orientering kan hindre opfyldelsen af  

 målene  

 i EF-traktaten, særlig opnåelsen af et højt beskæftigelsesniveau og et højt  

 socialt beskyttelsesniveau, højnelse af levestandarden og livskvaliteten,  

 økonomisk og social samhørighed og solidaritet samt fri bevægelighed for  

 personer.
(12)  

 	  

 Med henblik herpå bør enhver form for direkte  

 eller indirekte forskelsbehandling på grund af religion eller tro, handicap,  

 alder eller seksuel orientering inden for de områder, der er dækket af dette  

 direktiv, forbydes overalt i Fællesskabet.
Dette forbud mod  

 forskelsbehandling  

 bør også gælde for tredjelandsstatsborgere, men det omfatter ikke ulige  

 behandling på grund af nationalitet, og det berører ikke bestemmelserne om  

 tredjelandsstatsborgeres indrejse og ophold og deres adgang til beskæftigelse  

 og erhverv.
 (13)  

 	  

 Dette direktiv finder ikke anvendelse på  

 ordninger for social sikring og social beskyttelse, hvis ydelser ikke er  

 sidestillet med løn i den betydning, dette udtryk er anvendt i EF-traktatens  

 artikel 141, eller på udbetalinger af enhver art fra staten, hvor formålet er  

 adgang til eller bibeholdelse af beskæftigelsen.
 (14)  

 	  

 Dette direktiv berører ikke nationale  

 bestemmelser vedrørende fastsættelse af pensionsalder.
(15)  

 	  

 Det er de nationale retslige myndigheder eller  

 andre kompetente organer, der i overensstemmelse med bestemmelserne i  

 national  

 ret eller praksis skal vurdere de faktiske forhold, som giver anledning til  

 at  

 formode, at der forekommer direkte eller indirekte forskelsbehandling.
Disse  

 bestemmelser kan bl.a. give mulighed for på grundlag af statistisk materiale  

 eller på enhver anden måde at konstatere, om der foreligger indirekte  

 forskelsbehandling.
 (16)  

 	  

 Iværksættelse af foranstaltninger, der tager  

 hensyn til behovene hos personer med handicap på arbejdspladsen, spiller en  

 vigtig rolle i bekæmpelsen af forskelsbehandling på grund af handicap.
 (17)  

 	  

 Med forbehold af forpligtelsen til i rimeligt  

 omfang at foretage tilpasninger af hensyn til personer med handicap kræver  

 dette direktiv hverken ansættelse, forfremmelse, fortsat ansættelse eller  

 uddannelse af en person, der ikke er kompetent, egnet og disponibel til at  

 udføre de væsentlige funktioner i forbindelse med den pågældende stilling  

 eller  

 at følge en given uddannelse.
 (18)  

 	  

 Navnlig må dette direktiv ikke medføre, at de  

 væbnede styrker og politiet, fængselsvæsnet og redningstjenesterne skal være  

 forpligtet til ansættelse eller fortsat ansættelse af en person, der ikke  

 opfylder de nødvendige krav for at kunne udføre samtlige opgaver, der kan  

 blive  

 pålagt vedkommende under hensyn til det legitime mål at sikre disse  

 tjenesters  

 operationelle karakter.
(19)  

 	  

 For at medlemsstaterne fortsat kan opretholde  

 deres væbnede styrkers kapacitet, kan de desuden vælge, at de væbnede styrker  

 eller dele heraf skal være undtaget fra dette direktivs bestemmelser om  

 handicap og alder.
De medlemsstater, der benytter sig heraf, skal definere  

 undtagelsens  

 anvendelsesområde.
 (20)  

 	  

 Der bør vedtages passende, dvs. effektive og  

 praktiske foranstaltninger med henblik på at tilpasse arbejdspladsen til en  

 handicappet, f.eks. ved at indrette lokaler eller tilpasse udstyr,  

 arbejdsmønstre,  

 opgavefordeling, samt adgang til uddannelse og instruktion.
 (21)  

 	  

 Når det vurderes, om disse tilpasninger  

 medfører en uforholdsmæssig stor byrde, bør der navnlig tages hensyn til de  

 finansielle og andre omkostninger, der er forbundet hermed, samt til  

 organisationens  

 eller virksomhedens størrelse og finansielle midler samt muligheden for at  

 opnå  

 offentlige tilskud eller anden støtte.
 (22)  

 	  

 Dette direktiv berører ikke national ret  

 vedrørende civilstand og ydelser, der er afhængige heraf.
(23)  

 	  

 Under meget begrænsede omstændigheder kan ulige  

 behandling retfærdiggøres, når en relevant egenskab, der vedrører religion  

 eller tro, handicap, alder eller seksuel orientering, udgør et regulært og  

 afgørende erhvervsmæssigt krav, når målet er legitimt, og kravet står i et  

 rimeligt forhold hertil.
Sådanne omstændigheder bør medtages i de  

 oplysninger,  

 som medlemsstaterne skal meddele Kommissionen.
 (24)  

 	  

 Unionen har i sin erklæring nr. 11 om kirkers  

 og konfessionsløse organisationers status, der er knyttet som bilag til  

 slutakten til Amsterdam-traktaten, udtrykkeligt anført, at den respekterer og  

 ikke anfægter den status i henhold til national lovgivning, som kirker og  

 religiøse  

 sammenslutninger eller samfund har i medlemsstaterne, samt at den ligeledes  

 respekterer filosofiske og konfessionsløse organisationers status, og at  

 medlemsstaterne på baggrund heraf kan opretholde eller fastsætte specifikke  

 bestemmelser om regulære, legitime og berettigede erhvervsmæssige krav, der  

 kan  

 stilles til at udøve en erhvervsmæssig aktivitet.
(25)  

 	  

 Forbuddet mod forskelsbehandling på grund af  

 alder er en afgørende forudsætning for, at de mål, der er fastsat i  

 retningslinjerne for beskæftigelse, kan nås, og der kan tilskyndes til  

 diversitet  

 i beskæftigelsen.
Ulige behandling på grund af alder kan dog være berettiget  

 under visse omstændigheder og kræver derfor særlige bestemmelser, der kan  

 variere alt efter situationen i medlemsstaterne.
Det er afgørende at skelne  

 mellem ulige behandling, der er berettiget, især under hensyn til legitime  

 beskæftigelses-, arbejdsmarkeds- og erhvervsuddannelsespolitiske mål, og  

 forskelsbehandling, der skal forbydes.
 (26)  

 	  

 Forbud mod forskelsbehandling bør ikke være til  

 hinder for opretholdelse eller vedtagelse af foranstaltninger, der har til  

 formål at forebygge eller opveje ulemper for en gruppe af personer af en  

 bestemt religion eller tro, med et bestemt handicap, eller af en bestemt  

 alder  

 eller seksuel orientering, og sådanne foranstaltninger kan gøre det muligt at  

 oprette organisationer af personer af en bestemt religion eller tro, med et  

 bestemt handicap, eller af en bestemt alder eller seksuel orientering, når  

 deres hovedmål er at fremme disse personers særlige behov.
 (27)  

 	  

 Rådet har i sin henstilling 86/379/EØF af 24.  

 juli 1986 om beskæftigelsen af handicappede i Fællesskabet  

8)  

  fastlagt en  

 referenceramme, hvori er opregnet eksempler på positive særforanstaltninger  

 til  

 fremme af handicappedes beskæftigelse og uddannelse, og har i sin resolution  

 af  

 17. juni 1999 om lige beskæftigelsesmuligheder for mennesker med handicap  

9)  

  påpeget  

 betydningen af at tage særligt hensyn navnlig ved ansættelse, fortsat  

 beskæftigelse og uddannelse og livslang uddannelse for handicappede.
(28)  

 	  

 Dette direktiv fastsætter mindstekrav og giver  

 således medlemsstaterne mulighed for at indføre eller opretholde gunstigere  

 bestemmelser.
Gennemførelsen af dette direktiv kan ikke anvendes som  

 begrundelse for en forringelse af eksisterende vilkår på dette felt i de  

 enkelte medlemsstater.
(29)  

 	  

 Personer, som udsættes for forskelsbehandling  

 på grund af religion eller tro, handicap, alder eller seksuel orientering,  

 bør  

 sikres den fornødne retsbeskyttelse.
For at sikre en mere effektiv  

 retsbeskyttelse, bør også foreninger eller juridiske personer have beføjelse  

 til efter nærmere bestemmelser fastlagt af medlemsstaterne, enten på vegne af  

 eller til støtte for ethvert offer for forskelsbehandling at indtræde som  

 part  

 i en sag uden at tilsidesætte nationale procesregler vedrørende  

 repræsentation  

 og forsvar i retten.
 (30)  

 	  

 Effektiv gennemførelse af princippet om  

 ligebehandling forudsætter passende retsbeskyttelse mod repressalier.
 (31)  

 	  

 Reglerne om bevisbyrde bør tilpasses, når der  

 umiddelbart synes at foreligge en sag om forskelsbehandling, og bevisbyrden  

 bør, for at princippet om ligebehandling kan anvendes effektivt, gå over til  

 sagsøgte, når der fremlægges beviser for en sådan forskelsbehandling.  

 Sagsøgte  

 skal imidlertid ikke fremlægge bevis for, at sagsøgeren tilhører en bestemt  

 religion, har en bestemt tro, handicap, alder eller seksuel orientering.
(32)  

 	  

 Medlemsstaterne behøver ikke at anvende  

 reglerne om bevisbyrde i sager, hvor domstolen eller en anden kompetent  

 instans  

 skal undersøge de faktiske omstændigheder.
Der skal anvendes procedurer,  

 hvorefter det er domstolen eller den kompetente instans, der skal undersøge  

 omstændighederne,  

 og ikke sagsøgeren, der skal fremlægge beviser herfor.
 (33)  

 	  

 Medlemsstaterne bør fremme dialogen mellem  

 arbejdsmarkedets parter og i overensstemmelse med national praksis med de  

 ikke-statslige organisationer om de forskellige former for forskelsbehandling  

 på arbejdspladsen, og om hvordan de bekæmpes.
 (34)  

 	  

 Behovet for at fremme freden og forsoningen mellem  

 de vigtigste samfund i Nordirland nødvendiggør særlige bestemmelser i dette  

 direktiv.
 (35)  

 	  

 Medlemsstaterne bør fastsætte effektive  

 sanktioner, der står i rimeligt forhold til overtrædelsen og har en  

 afskrækkende virkning, og som iværksættes i tilfælde af handlinger, der  

 strider  

 mod forpligtelserne i dette direktiv.
 (36)  

 	  

 Medlemsstaterne kan overlade det til  

 arbejdsmarkedets parter, efter en fælles anmodning fra disse, at gennemføre  

 dette direktiv for så vidt angår bestemmelser, som henhører under kollektive  

 overenskomster, forudsat at medlemsstaterne træffer de fornødne  

 foranstaltninger for på et hvilket som helst tidspunkt at være i stand til at  

 sikre de resultater, der er foreskrevet i dette direktiv.
(37)  

 	  

 I overensstemmelse med subsidiaritetsprincippet,  

 jf. artikel 5 i EF-traktaten, kan målet for den påtænkte handling, nemlig at  

 sikre ensartede vilkår i Fællesskabet med hensyn til beskyttelse af retten  

 til  

 ligestilling i relation til beskæftigelse og erhverv, ikke i tilstrækkelig  

 grad  

 opfyldes af medlemsstaterne, og kan derfor på grund af den påtænkte handlings  

 omfang og virkninger bedre gennemføres på fællesskabsplan.
I overensstemmelse  

 med proportionalitetsprincippet, jf. nævnte artikel, går dette direktiv ikke  

 ud  

 over, hvad der er nødvendigt for at nå dette mål  UDSTEDT FØLGENDE DIREKTIV:
KAPITEL I GENERELLE BESTEMMELSER Artikel 1 Formål Formålet med dette direktiv er, med henblik på at  

 gennemføre princippet om ligebehandling i medlemsstaterne, at fastlægge en  

 generel ramme for bekæmpelsen af forskelsbehandling med hensyn til  

 beskæftigelse og erhverv på grund af religion eller tro, handicap, alder  

 eller  

 seksuel orientering.
Artikel 2 Begrebet forskelsbehandling 1. I dette direktiv betyder princippet om  

 ligebehandling, at ingen må udsættes for nogen form for direkte eller  

 indirekte  

 forskelsbehandling af nogen af de i artikel 1 anførte grunde.
2. I henhold til stk. 1 a)  

 	  

 foreligger der  

 direkte forskelsbehandling, hvis en person af en eller flere af de i artikel  

 1  

 anførte grunde behandles ringere, end en anden i en tilsvarende situation  

 bliver, er blevet eller ville blive behandlet b)  

 	  

 foreligger der  

 indirekte forskelsbehandling, hvis en tilsyneladende neutral bestemmelse,  

 betingelse  

 eller praksis vil stille personer med en bestemt religion eller tro, et  

 bestemt  

 handicap, personer, som tilhører en bestemt aldersgruppe, eller personer med  

 en  

 bestemt seksuel orientering, særlig ufordelagtigt i forhold til andre  

 personer,  

 medmindre i)  

 	  

 den pågældende  

 bestemmelse, betingelse eller praksis er objektivt begrundet i et legitimt  

 mål,  

 og midlerne til at opfylde det er hensigtsmæssige og nødvendige, eller ii)  

 	  

 medmindre  

 arbejdsgiveren eller enhver anden person eller organisation omfattet af dette  

 direktiv,  

 i medfør af den nationale lovgivning er nødt til at træffe passende  

 foranstaltninger for så vidt angår personer med et bestemt handicap i henhold  

 til principperne i artikel 5 med henblik på at afhjælpe ufordelagtige  

 virkninger af denne bestemmelse, dette kriterium eller denne praksis.
3. Chikane betragtes som forskelsbehandling som  

 defineret i stk. 1, hvis en uønsket optræden i relation til en af de i  

 artikel 1 anførte grunde finder sted med det formål eller den virkning at  

 krænke en persons værdighed og skabe et truende, fjendtlig, nedværdigende,  

 ydmygende eller ubehageligt klima.
I den forbindelse kan begrebet chikane  

 defineres i overensstemmelse med medlemsstaternes nationale lovgivning og  

 praksis.
 4. Enhver instruktion om at forskelsbehandle en person  

 af en af de i artikel 1 anførte grunde, betragtes som forskelsbehandling som  

 defineret i stk. 1.
 5. Dette direktiv berører ikke foranstaltninger fastsat  

 ved national lovgivning, som i et demokratisk samfund er nødvendige af hensyn  

 til den offentlige sikkerhed, den offentlige orden, for at forebygge  

 forbrydelse, for at beskytte sundheden eller for at beskytte andres  

 rettigheder  

 og friheder.
Artikel 3 Anvendelsesområde 1. Inden for rammerne af Fællesskabets beføjelser  

 finder dette direktiv anvendelse både i den offentlige og den private sektor,  

 herunder offentlige organer, på alle personer for så vidt angår:
a)  

 	  

 vilkårene for adgang  

 til lønnet beskæftigelse, udøvelse af selvstændig erhvervsvirksomhed og  

 erhvervsmæssig beskæftigelse, herunder udvælgelseskriterier og  

 ansættelsesvilkår, uanset branche og uanset niveau i erhvervshierarkiet,  

 herunder i henseende til forfremmelse b)  

 	  

 adgang til alle typer  

 af og niveauer for erhvervsvejledning, erhvervsuddannelse, erhvervsmæssig  

 videreuddannelse og omskoling, herunder praktisk arbejdserfaring c)  

 	  

 ansættelses- og  

 arbejdsvilkår, herunder afskedigelse og løn d)  

 	  

 medlemskab af og  

 deltagelse i en arbejdstager- eller arbejdsgiverorganisation eller en  

 organisation,  

 hvis medlemmer udøver et bestemt erhverv, herunder de fordele, sådanne  

 organisationer giver medlemmerne.
 2. Dette direktiv omfatter ikke forskelsbehandling på  

 grundlag af nationalitet, og berører ikke bestemmelser og betingelser  

 vedrørende tredjelandsstatsborgeres og statsløse personers indrejse og ophold  

 i  

 medlemsstaterne og heller ikke nogen form for behandling, der skyldes de  

 pågældende  

 tredjelandsstatsborgeres eller statsløse personers retsstilling.
 3. Dette direktiv omfatter ikke udbetalinger af enhver  

 art fra offentlige eller lignende ordninger, herunder offentlige ordninger  

 for  

 social sikring og social beskyttelse eller lignende ordninger.
 4. Medlemsstaterne kan fastsætte, at i det omfang dette  

 direktiv vedrører forskelsbehandling på grund af handicap eller alder, finder  

 det ikke anvendelse på tjeneste i de væbnede styrker.
Artikel 4 Erhvervsmæssige krav 1. Uanset artikel 2, stk. 1 og 2, kan  

 medlemsstaterne bestemme, at ulige behandling, som er baseret på en egenskab,  

 der har forbindelse med en eller flere af de i artikel 1 anførte grunde, ikke  

 udgør forskelsbehandling, hvis den pågældende egenskab på grund af karakteren  

 af bestemte erhvervsaktiviteter eller den sammenhæng, hvori sådanne  

 aktiviteter  

 udøves, udgør et regulært og afgørende erhvervsmæssigt krav, forudsat at  

 målet  

 er legitimt, og at kravet står i rimeligt forhold hertil.
2. I forbindelse med kirker og andre offentlige eller  

 private organisationer, hvis etik er baseret på religion eller tro, kan  

 medlemsstaterne, for så vidt angår disse organisationers erhvervsmæssige  

 aktiviteter, i deres nationale lovgivning, som gælder på datoen for  

 vedtagelsen  

 af dette direktiv, opretholde eller i en kommende lovgivning, som er baseret  

 på  

 national praksis, som gælder på datoen for vedtagelsen af dette direktiv,  

 fastsætte bestemmelser om, at ulige behandling på grund af en persons  

 religion  

 eller tro ikke udgør forskelsbehandling, når denne religion eller tro, under  

 hensyn til disse aktiviteters karakter eller den sammenhæng de indgår i,  

 udgør  

 et regulært, legitimt og berettiget erhvervsmæssigt krav på baggrund af  

 organisationens etik.
Denne ulige behandling udøves under overholdelse af  

 medlemsstaternes  

 forfatningsmæssige bestemmelser og principper samt de generelle principper i  

 fællesskabsretten og kan ikke berettige til forskelsbehandling med anden  

 begrundelse.
 Under forudsætning af at dette direktiv i øvrigt  

 overholdes, er det således ikke til hinder for, at kirker og andre offentlige  

 eller private organisationer, hvis etik er baseret på religion eller tro, og  

 som handler i overensstemmelse med den nationale forfatning og lovgivning,  

 kan  

 kræve af personer, der arbejder for dem, at de har en redelig indstilling til  

 og er loyale over for organisationens etik.
Artikel 5 Tilpasninger til  

 handicappede i rimeligt omfang Med henblik på at sikre, at princippet om  

 ligebehandling af handicappede overholdes, foretages der tilpasninger i  

 rimeligt omfang.
Det betyder, at arbejdsgiveren skal træffe de  

 foranstaltninger, der er hensigtsmæssige i betragtning af de konkrete behov,  

 for at give en handicappet adgang til beskæftigelse, til at udøve den eller  

 have fremgang i den eller for at give vedkommende adgang til uddannelse,  

 medmindre arbejdsgiveren derved pålægges en uforholdsmæssig stor byrde.
Hvis  

 denne byrde i tilstrækkeligt omfang lettes gennem foranstaltninger, der er  

 normale elementer i den pågældende medlemsstats handicappolitik, anses den  

 ikke  

 for at være uforholdsmæssig stor.
Artikel 6 Berettigelse af ulige  

 behandling på grund af alder 1. Uanset artikel 2, stk. 2, kan medlemsstaterne  

 bestemme, at ulige behandling på grund af alder ikke udgør  

 forskelsbehandling,  

 hvis den er objektivt og rimeligt begrundet i et legitimt formål inden for  

 rammerne af den nationale ret bl.a. legitime beskæftigelses-, arbejdsmarkeds-  

 og erhvervsuddannelsespolitiske mål, og hvis midlerne til at opfylde det  

 pågældende formål er hensigtsmæssige og nødvendige.
 Der kan bl.a. være tale om følgende former for ulige  

 behandling:
a)  

 	  

 tilvejebringelse af  

 særlige vilkår for adgang til beskæftigelse og erhvervsuddannelse,  

 beskæftigelse  

 og erhverv, herunder betingelser vedrørende afskedigelse og aflønning, for  

 unge, ældre arbejdstagere og personer med forsørgerpligt med henblik på at  

 fremme deres erhvervsmæssige integration eller at beskytte dem b)  

 	  

 fastsættelse af  

 minimumsbetingelser vedrørende alder, erhvervserfaring eller anciennitet for  

 adgang til beskæftigelse eller til visse fordele i forbindelse med  

 beskæftigelse c)  

 	  

 fastsættelse af en  

 maksimal aldersgrænse for ansættelse, som er baseret på uddannelsesmæssige  

 krav  

 til den pågældende stilling eller nødvendigheden af at have tilbagelagt en  

 rimelig periode i beskæftigelse før pensionering.
 2. Uanset artikel 2, stk. 2, kan medlemsstaterne  

 bestemme, at fastsættelse af aldersgrænser for adgang til erhvervstilknyttede  

 sociale sikringsordninger, herunder fastsættelse af forskellige aldersgrænser  

 for ansatte eller grupper eller kategorier af ansatte, og anvendelse af  

 alderskriteriet til aktuarberegninger inden for rammerne af disse ordninger  

 ikke udgør forskelsbehandling på grund af alder, for så vidt dette ikke  

 medfører forskelsbehandling på grund af køn.
Artikel 7 Positiv særbehandling og  

 særforanstaltninger 1. For at sikre fuld ligestilling i arbejdslivet er  

 princippet om ligebehandling ikke til hinder for, at de enkelte medlemsstater  

 opretholder eller vedtager særforanstaltninger, der har til formål at  

 forebygge  

 eller opveje ulemper knyttet til en eller flere af de i artikel 1 anførte  

 grunde.
 2. For så vidt angår handicappede er princippet om  

 ligebehandling ikke til hinder for, at medlemsstaterne opretholder eller  

 vedtager bestemmelser vedrørende sundhedsbeskyttelse og sikkerhed på  

 arbejdspladsen, eller for foranstaltninger, der tager sigte på at oprette  

 eller  

 opretholde bestemmelser eller faciliteter med henblik på at beskytte eller  

 fremme deres erhvervsmæssige integration.
Artikel 8 Mindstekrav 1. Medlemsstaterne kan vedtage eller opretholde bestemmelser,  

 som er gunstigere for beskyttelsen af princippet om ligebehandling end  

 bestemmelserne i dette direktiv.
 2. Gennemførelsen af dette direktiv berettiger under  

 ingen omstændigheder til at forringe det eksisterende beskyttelsesniveau i  

 medlemsstaterne over for forskelsbehandling på de områder, der er omfattet af  

 direktivet.
KAPITEL II RETSMIDLER OG HÅNDHÆVELSE Artikel 9 Klageadgang 1. Medlemsstaterne sikrer, at enhver, der mener sig  

 krænket, fordi princippet om ligebehandling tilsidesættes i forhold til den  

 pågældende, kan indgive klage til retslige og/eller administrative instanser,  

 herunder, hvor de finder det hensigtsmæssigt, til forligsinstanser, med  

 henblik  

 på håndhævelse af forpligtelserne i henhold til dette direktiv, selv efter at  

 det forhold, hvori forskelsbehandlingen angiveligt har fundet sted, er  

 ophørt.
 2. Medlemsstaterne sikrer, at foreninger,  

 organisationer og andre juridiske personer, der efter kriterierne i deres  

 nationale ret har en legitim interesse i at sikre, at dette direktivs  

 bestemmelser  

 overholdes, er berettigede til  enten på vegne af eller til støtte for  

 klageren med dennes godkendelse  at indtræde som part i klagen til  

 retslige  

 og/eller administrative instanser med henblik på håndhævelsen af  

 forpligtelserne i henhold til dette direktiv.
 3. Stk. 1 og 2 berører ikke nationale regler om  

 tidsfrister for anlæggelse af sager vedrørende princippet om ligebehandling.
Artikel 10 Bevisbyrde 1. Medlemsstaterne træffer i overensstemmelse med deres  

 nationale retsorden alle nødvendige foranstaltninger til at sikre, at det,  

 når  

 en person, der mener sig krænket, fordi princippet om ligebehandling  

 tilsidesættes i forhold til den pågældende, for en domstol eller en anden  

 kompetent myndighed fremfører faktiske omstændigheder, som giver anledning  

 til  

 at formode, at der er udøvet direkte eller indirekte forskelsbehandling,  

 påhviler den indklagede at bevise, at princippet om ligebehandling ikke er  

 blevet tilsidesat.
 2. Stk. 1 er ikke til hinder for, at  

 medlemsstaterne indfører regler for bevisførelse, der er gunstigere for  

 klageren.
 3. Stk. 1 finder ikke anvendelse i straffesager.
 4. Stk. 1, 2 og 3 finder ligeledes anvendelse på  

 sager som nævnt i artikel 9, stk. 2.
 5. Medlemsstaterne behøver ikke at anvende stk. 1  

 på sager, hvor det er en domstol eller en anden kompetent instans, der skal  

 undersøge sagens faktiske omstændigheder.
Artikel 11 Beskyttelse modrepressalier Medlemsstaterne indfører i deres retsorden de  

 nødvendige foranstaltninger til at beskytte arbejdstagere mod afskedigelse  

 eller anden ufordelagtig behandling fra arbejdsgiverens side som reaktion på  

 en  

 klage inden for virksomheden eller enhver form for retsforfølgning med det  

 formål at sikre, at princippet om ligebehandling iagttages.
Artikel 12 Formidling af information Medlemsstaterne påser, at de bestemmelser, der vedtages  

 i medfør af dette direktiv, og de relevante bestemmelser, der allerede finder  

 anvendelse, på hele deres område bringes til de berørte personers kendskab  

 ved  

 hjælp af alle egnede midler, f.eks. på arbejdspladserne.
Artikel 13 Dialog mellem  

 arbejdsmarkedets parter 1. Medlemsstaterne træffer i overensstemmelse med  

 nationale traditioner og national praksis passende foranstaltninger til at  

 tilskynde til dialog mellem arbejdsmarkedets parter med henblik på at fremme  

 ligebehandling, herunder gennem tilsyn med praksis på arbejdspladserne,  

 kollektive overenskomster, regler for god opførsel, forskning eller  

 udveksling  

 af erfaringer og god praksis.
 2. Når det er i overensstemmelse med nationale  

 traditioner og national praksis, tilskynder medlemsstaterne arbejdsmarkedets  

 parter til på passende niveau og under hensyntagen til deres autonomi, at  

 indgå  

 aftaler indeholdende regler om forbud mod forskelsbehandling på de i artikel  

 3  

 anførte områder, som falder ind under kollektive overenskomstforhandlinger.  

 Sådanne aftaler skal overholde mindstekravene i dette direktiv og de  

 relevante  

 nationale gennemførelsesforanstaltninger.
Artikel 14 Dialog medikke-statslige  

 organisationer Medlemsstaterne skal tilskynde til en dialog med  

 relevante ikkestatslige organisationer, som i overensstemmelse med nationale  

 traditioner og national praksis har en legitim interesse i at bidrage til  

 bekæmpelse af forskelsbehandling af en af de i artikel 1 anførte grunde med  

 henblik på at fremme princippet om ligebehandling.
KAPITEL III SÆRLIGE BESTEMMELSER Artikel 15 Nordirland 1. For at imødegå et af de vigtigste religiøse samfunds  

 underrepræsentation i Nordirlands politistyrke, foreligger der ved ulige  

 behandling i forbindelse med ansættelser i denne styrke, herunder dens  

 støttepersonale, ikke forskelsbehandling, for så vidt den nationale  

 lovgivning  

 udtrykkeligt tillader denne forskelsbehandling.
 2. Med henblik på opretholde lige  

 beskæftigelsesmuligheder for lærere i Nordirland og samtidig bidrage til at  

 overvinde den historiske splittelse mellem de vigtigste religiøse samfund,  

 der  

 er repræsenteret i Nordirland, finder dette direktivs bestemmelser om  

 religion  

 og tro ikke anvendelse på skolerne i Nordirland, for så vidt den nationale  

 lovgivning udtrykkeligt tillader dette.
KAPITEL IV AFSLUTTENDE BESTEMMELSER Artikel 16 Overholdelse Medlemsstaterne træffer de nødvendige foranstaltninger  

 til at sikre, at a)  

 	  

 alle love og  

 administrative bestemmelser, der strider imod princippet om ligebehandling,  

 ophæves b)  

 	  

 alle bestemmelser,  

 der strider imod princippet om ligebehandling, og som indgår i kontrakter  

 eller  

 kollektive overenskomster, virksomheders interne reglementer og vedtægter for  

 selvstændige erhverv og fag samt for arbejdstager- og  

 arbejdsgiverorganisationer, erklæres eller kan erklæres ugyldige eller  

 ændres.
Artikel 17 Sanktioner Medlemsstaterne fastsætter, hvilke sanktioner der skal  

 anvendes ved overtrædelse af de nationale bestemmelser, der er vedtaget til  

 gennemførelse af dette direktiv, og tager alle nødvendige skridt til at sikre  

 deres iværksættelse.
Sanktionerne, der kan indebære, at der ydes ofret  

 skadeserstatning, skal være effektive, stå i rimeligt forhold til  

 overtrædelsen  

 og have afskrækkende virkning.
Medlemsstaterne giver senest den 2. december  

 2003 Kommissionen meddelelse herom og underretter den endvidere hurtigst  

 muligt  

 om senere ændringer.
Artikel 18 Gennemførelse Medlemsstaterne vedtager de nødvendige love og  

 administrative bestemmelser for at efterkomme dette direktiv senest den 2.  

 december 2003 eller kan efter fælles anmodning fra arbejdsmarkedets parter  

 overlade det til dem at gennemføre direktivet for så vidt angår bestemmelser,  

 der henhører under kollektive overenskomster.
I så tilfælde sikrer  

 medlemsstaterne, at arbejdsmarkedets parter senest den 2. december 2003 har  

 indført de nødvendige foranstaltninger ad aftalemæssig vej, idet  

 medlemsstaterne er forpligtet til at træffe alle nødvendige foranstaltninger  

 for til enhver tid at kunne garantere de resultater, der foreskrives i  

 direktivet.
De underretter straks Kommissionen herom.
For at tage hensyn til særlige forhold kan  

 medlemsstaterne om nødvendigt få en yderligere frist på tre år fra den 2.  

 december 2003, dvs. i alt seks år, til at iværksætte dette direktivs  

 bestemmelser om forskelsbehandling på grund af alder og handicap.
I så fald  

 underretter de straks Kommissionen.
Medlemsstater, der vælger at benytte  

 denne  

 yderligere periode, aflægger hvert år rapport til Kommissionen om, hvilke  

 foranstaltninger de træffer for at bekæmpe forskelsbehandling på grund af  

 alder  

 og handicap, og hvilke fremskridt der er gjort med at gennemføre direktivet.  

 Kommissionen aflægger hvert år rapport til Rådet.
Disse love og bestemmelser skal ved vedtagelsen  

 indeholde en henvisning til dette direktiv eller skal ved offentliggørelsen  

 ledsages af en sådan henvisning.
De nærmere regler for henvisningen  

 fastsættes  

 af medlemsstaterne.
Artikel 19 Beretning 1. Medlemsstaterne meddeler senest den 2. december 2005  

 og hvert femte år herefter Kommissionen alle oplysninger, denne har brug for  

 til at udarbejde en beretning til EuropaParlamentet og Rådet om anvendelsen  

 af  

 dette direktiv.
2. I Kommissionens beretning skal der i relevant omfang  

 tages hensyn til arbejdsmarkedets parters og vedkommende ikke-statslige  

 organisationers synspunkter.
I overensstemmelse med princippet om lige  

 muligheder for mænd og kvinder skal beretningen bl.a. indeholde en evaluering  

 af virkningen for kvinder og mænd af de foranstaltninger, der er truffet.
På  

 baggrund af de modtagne oplysninger skal beretningen om nødvendigt indeholde  

 forslag med henblik på revision og ajourføring af direktivet.
Artikel 20 Ikrafttræden Dette direktiv træder i kraft på dagen for  

 offentliggørelsen i De Europæiske Fællesskabers Tidende.
Artikel 21 Adressater Dette direktiv er rettet til medlemsstaterne.
 Udfærdiget i Bruxelles, den 27. november 2000.
På Rådets vegne É.
GUIGOU Formand ____________________ Bemærkninger til lovforslaget Almindelige bemærkninger I.
Indledning Med lovforslaget foreslås det at indsætte  

 diskriminationskriterierne »handicap og alder« i forskelsbehandlingsloven,  

 således at lovens anvendelsesområde udvides til at omfatte et forbud mod  

 forskelsbehandling på grund af alder og handicap på arbejdsmarkedet.  

 Endvidere  

 foreslås en pligt for arbejdsgiveren til at foretage rimelige tilpasninger  

 for  

 at sikre en person med handicap adgang til beskæftigelse m.v.
I den  

 forbindelse  

 foreslås indsat en henvisning til bestemmelsen, der fastslår arbejdsgiverens  

 tilpasningsforpligtelser i forhold til personer med handicap.
Endelig  

 foreslås  

 det i forbindelse med gennemførelsen af forbuddet mod forskelsbehandling på  

 grund af alder, at der gennemføres en række undtagelsesmuligheder, idet alder  

 i  

 visse sammenhænge kan udgøre et sagligt og hensigtsmæssigt kriterium, som det  

 under nærmere angivne betingelser vil være lovligt at lægge vægt på.  

 Forskelsbehandlingslovens  

 horisontale bestemmelser og anvendelsesområde opretholdes uændret.
2. Baggrund for forslaget Forslaget gennemfører den resterende del af Rådets direktiv  

 2000/78/EF om generelle rammebestemmelser om ligebehandling med hensyn til  

 beskæftigelse og erhverv, jf.
EF-Tidende 2000, nr.
L 303, s. 16  

 (beskæftigelsesdirektivet),  

 i dansk ret, dvs. bestemmelserne om alder og handicap.
Direktivets øvrige  

 forbud mod forskelsbehandling på grund af religion eller tro og seksuel  

 orientering blev gennemført ved lov nr. 253 af 7. april 2004 om ændring af  

 forskelsbehandlingsloven.
2.1. Beskæftigelsesdirektivet Beskæftigelsesdirektivet er en del af Europa-Kommissionens  

 anti-diskriminationspakke fremsat den 25. november 1999 med hjemmel i  

 EF-traktatens artikel 13, hvorefter der kan træffes hensigtsmæssige  

 foranstaltninger  

 til bekæmpelse af forskelsbehandling.
Direktivet fastlægger rammen for  

 forbuddet mod forskelsbehandling på arbejdsmarkedet, og vedrører kriterierne  

 religion, tro, alder, handicap og seksuel orientering.
Forbuddet mod forskelsbehandling i beskæftigelsesdirektivet  

 gælder med hensyn til vilkårene for adgang til lønnet beskæftigelse, adgang  

 til  

 erhvervsvejledning, erhvervsuddannelse, erhvervsmæssig videreuddannelse og  

 omskoling, med hensyn til beskæftigelse, løn og arbejdsvilkår, og med hensyn  

 til medlemskab af og deltagelse i en arbejdstager- eller  

 arbejdsgiverorganisation.
Dette svarer til forskelsbehandlingslovens saglige  

 anvendelsesområde, jf. lovens §§ 2 og 3. Direktivet fastsætter endvidere  

 regler  

 om, hvornår og under hvilke betingelser der kan ske undtagelser fra forbuddet  

 mod forskelsbehandling i forbindelse med udøvelse af bestemte  

 erhvervsaktiviteter.
 Med lov nr. 253 af 7. april 2004 blev direktivets  

 horisontale bestemmelser gennemført i forskelsbehandlingsloven fra 1996. Ved  

 lovændringen blev følgende gennemført i dansk ret:
 ·  


  

 præcisering af forbuddet mod  

 forskelsbehandling, herunder:
·  


  

 indsættelse af definitioner af direkte  

 og indirekte forskelsbehandling ·  


  

 tilføjelse af et forbud mod  

 chikane ·  


  

 forbud mod instruktion til  

 forskelsbehandling ·  


  

 delt bevisbyrde i sager om  

 forskelsbehandling.
2.1.1. Direktivets særbestemmelser om handicap Direktivets udgangspunkt er, at direkte og indirekte forskelsbehandling  

 på grund af handicap er forbudt, jf. artikel 2. Med henblik på at sikre  

 overholdelse af princippet om ligebehandling indeholder direktivets artikel 5  

 en selvstændig forpligtelse for arbejdsgiveren til i rimeligt omfang at  

 foretage tilpasninger.
Tilpasningerne skal være hensigtsmæssige i forhold til  

 den handicappede persons konkrete behov.
Arbejdsgiveren må dog ikke pålægges  

 en  

 uforholdsmæssig økonomisk byrde.
Hvis byrden lettes i tilstrækkeligt omfang  

 gennem foranstaltninger, der er normale elementer i den pågældende  

 medlemsstats  

 handicappolitik, anses den ikke for at være uforholdsmæssig stor.
 Den forpligtelse, arbejdsgiveren har i henhold til artikel  

 5 til at foretage tilpasninger, skal efter omstændighederne indgå i  

 vurderingen  

 af, hvorvidt en person med handicap udsættes for indirekte  

 forskelsbehandling,  

 jf. artikel 2, stk. 2, litra b.
2.1.2. Direktivets særbestemmelser om alder For så vidt angår alder er det direktivets udgangspunkt, at  

 forskelsbehandling på grund af alder er forbudt.
Direktivet beskytter således  

 både unge og ældre mod forskelsbehandling.
Direktivet anerkender imidlertid  

 også, at der kan være situationer, hvor det vil være lovligt at tillægge en  

 lønmodtagers alder betydning.
Direktivet indeholder derfor en særbestemmelse  

 i  

 artikel 6, stk. 1, hvorefter medlemsstaterne kan bestemme, at ulige  

 behandling på grund af alder ikke udgør forskelsbehandling, hvis den er  

 objektivt og rimeligt begrundet i et legitimt formål indenfor rammerne af den  

 nationale ret, bl.a. legitime beskæftigelses-, arbejdsmarkeds- og  

 erhvervsuddannelsespolitiske mål, og hvis midlerne til at opfylde det  

 pågældende mål er hensigtsmæssige og nødvendige.
Det vil sige, at det  

 absolutte  

 udgangspunkt i direktivet, hvorefter direkte forskelsbehandling er ulovlig og  

 ikke kan legitimeres, vil kunne fraviges for så vidt angår direkte  

 aldersdiskrimination, såfremt medlemsstaterne bestemmer dette, og såfremt  

 denne  

 fravigelse i øvrigt er sagligt og proportionalt begrundet i et legitimt  

 formål  

 indenfor rammerne af den nationale ret.
Artikel 6, stk. 1, indeholder en række eksempler på  

 situationer, der vil kunne være legitime formål, men bestemmelsen er ikke  

 udtømmende, og skal derfor ikke betragtes som en endelig facitliste på, hvad  

 der er legitime formål.
I bestemmelsen anerkendes det, at der kan være behov  

 for at beskytte såvel yngre som ældre arbejdstagere, ligesom det kan være  

 legitimt at tilvejebringe særlige vilkår for at sikre bestemte aldersgruppers  

 erhvervsmæssige integration.
Artikel 6, stk. 1 litra a-c har følgende  

 ordlyd:
 »1.  

 Uanset artikel 2, stk. 2, kan  

 medlemsstaterne bestemme, at ulige behandling på grund af alder ikke udgør  

 forskelsbehandling, hvis den er objektivt og rimeligt begrundet i  

 et legitimt formål inden for rammerne af den nationale ret, bl.a. legitime  

 beskæftigelses-, arbejdsmarkeds- og erhvervsuddannelsespolitiske mål, og hvis  

 midlerne til at opfylde det pågældende formål er hensigtsmæssige og  

 nødvendige.  

 Der kan bl.a. være tale om følgende former for ulige behandling:
a)  

 	  

 tilvejebringelse af særlige vilkår for adgang til beskæftigelse  

 og erhvervsuddannelse, beskæftigelse og erhverv, herunder betingelser  

 vedrørende afskedigelse og aflønning, for unge, ældre arbejdstagere og  

 personer  

 med forsørgerpligt med henblik på at fremme deres erhvervsmæssige integration  

 eller at beskytte dem b)  

 	  

 fastsættelse af  

 minimumsbetingelser  

 vedrørende alder, erhvervserfaring eller  

 anciennitet for adgang til beskæftigelse eller til visse fordele i  

 forbindelse  

 med beskæftigelse c)  

 	  

 fastsættelse af en maksimal aldersgrænse for ansættelse, som er  

 baseret på uddannelsesmæssige krav til den pågældende stilling eller  

 nødvendigheden af at have tilbagelagt en rimelig periode i beskæftigelse før  

 pensionering.« Efter artikel 6, stk. 2, kan medlemsstaterne endvidere  

 bestemme, at forbuddet mod forskelsbehandling ikke skal gælde for så vidt  

 angår  

 aldersgrænser i forbindelse med adgang til erhvervstilknyttede sociale  

 sikringsordninger  

 (herunder arbejdsmarkedspensioner), ligesom alderskriteriet vil kunne  

 anvendes  

 til aktuarberegninger indenfor rammerne af disse ordninger, forudsat at dette  

 ikke indebærer forskelsbehandling på grund af køn.
2.1.3. Øvrige bestemmelser Det følger af direktivets artikel 3, stk. 4, at  

 medlemsstaterne kan fastsætte, at direktivets bestemmelser om alder og  

 handicap  

 ikke skal finde anvendelse på tjeneste i de væbnede styrker.
Direktivet er et minimumsdirektiv og berører ikke medlemsstaternes  

 adgang til at indføre bestemmelser, der er gunstigere for beskyttelsen af  

 princippet om ligebehandling.
Gennemførelsen af direktivet berettiger ikke  

 til  

 at forringe det eksisterende beskyttelsesniveau overfor forskelsbehandling i  

 medlemsstaterne.
Direktivets artikel 18, 4. punktum, indeholder en  

 særbestemmelse i relation til fristen for implementering af forbuddet mod  

 forskelsbehandling på grund af alder og handicap.
For disse kriteriers  

 vedkommende er der mulighed for at udskyde implementeringsfristen i op til 3  

 år.
Regeringen meddelte den 13. februar 2003 EU-Kommissionen, at Danmark  

 ønskede  

 at benytte muligheden for at udskyde gennemførelsen af direktivets  

 bestemmelser  

 om handicap og alder med et år, således at parterne havde den fornødne tid  

 til  

 at forhandle, og således at Beskæftigelsesministeriet havde tilstrækkelig tid  

 til at udarbejde ny lovgivning, der var tilpasset både overenskomsterne og  

 den  

 øvrige diskriminationslovgivning.
3. Implementeringsudvalget Efter direktivets artikel 18, 1. punktum kan  

 medlemsstaterne efter fælles anmodning fra arbejdsmarkedets parter overlade  

 det  

 til dem at gennemføre direktivet for så vidt angår bestemmelser, der henhører  

 under kollektive overenskomster.
Medlemmerne af Implementeringsudvalget  

 meddelte i efteråret 2002 beskæftigelsesministeren, at de ønskede at udnytte  

 direktivets mulighed for at aftaleimplementere bestemmelserne om alder og  

 handicap  

 ved kollektive aftaler.
Medlemmerne af Implementeringsudvalget meddelte i  

 løbet  

 af foråret 2004 beskæftigelsesministeren, at det ikke havde været muligt  

 parterne imellem at indgå implementeringsaftaler.
4. Lovforslagets indhold Lov om forbud mod forskelsbehandling på arbejdsmarkedet  

 m.v. blev vedtaget i 1996 og er senest ændret i april 2004.  

 Forskelsbehandlingsloven regulerer beskyttelsen mod forskelsbehandling på  

 arbejdsmarkedet bortset fra forskelsbehandling på grund af køn.
Det foreslås,  

 at kriterierne alder og handicap indsættes i forskelsbehandlingsloven.
4.1. Handicapkriteriet Handicapbegrebet defineres ikke i direktivet, og det er i  

 forbindelse med implementering i første omgang op til medlemsstaterne at  

 fastlægge indholdet af begrebet.
Det er i sidste instans EF-domstolen, der  

 fastlægger den endelige fortolkning af direktivet.
I dag findes der hverken i social- eller  

 arbejdsmarkedslovgivningen nogen formel definition af begrebet handicap.
Ikke  

 desto mindre opereres der i praksis med en relativ præcis opfattelse, som har  

 vist sig at være nyttig, fordi den er dynamisk.
Direktivet ændrer ikke ved den danske forståelse af  

 handicapbegrebet.
Der foreslås derfor ikke indsat en definition af  

 handicapbegrebet.
Udover indsættelsen af forbuddet mod forskelsbehandling på  

 grund af handicap foreslås der fastsat en pligt for arbejdsgiveren til at  

 foretage hensigtsmæssige foranstaltninger med henblik på at give en person  

 med  

 handicap adgang til beskæftigelse m.v.
Det foreslås endvidere, at  

 definitionen  

 af indirekte forskelsbehandling tager højde for denne  

 tilpasningsforpligtelse.  

 Det foreslås yderligere, at der indsættes en bestemmelse i loven, hvorefter  

 loven ikke er til hinder for iværksættelse af foranstaltninger til fremme af  

 beskæftigelsesmulighederne for personer med handicap.
Lovforslaget ændrer ikke ved sondringen mellem handicap og  

 sygdom.
Reglerne om arbejdsgiverens adgang til at udspørge potentielle  

 ansatte/sine ansatte om deres helbredstilstand og deres eventuelle sygdomme  

 dag  

 findes fortsat i helbredsoplysningsloven.
 I relation til forholdet mellem lovgivning og  

 overenskomster foreslås der indsat en bestemmelse, hvorefter det vil være  

 muligt for arbejdsmarkedets parter at indgå implementeringsaftaler om forbud  

 mod forskelsbehandling på grund af handicap svarende til direktivets niveau.
4.2. Alderskriteriet Det følger af indsættelsen af forbuddet mod  

 forskelsbehandling på grund af alder, at det fremover ikke vil være lovligt  

 at  

 lægge vægt på en lønmodtagers alder i ansættelsessituationen, under  

 ansættelsen  

 og ved afskedigelse m.v.
Det betyder bl.a., at annoncering efter ansatte i en  

 bestemt aldersgruppe ikke vil være tilladt, jf. dog lovens § 6,  

 stk. 2,  

 ligesom aftalebestemmelser om pligtmæssig fratræden på grund af  

 alder som  

 udgangspunkt  

   

  

 ikke vil være lovlige.
Spørgsmålet om pligtmæssig fratræden på grund af alder skal  

 vurderes på baggrund af direktivets artikel 6, herunder at ulige behandling  

 skal være objektivt og rimeligt begrundet i et legitimt formål indenfor  

 rammerne  

 af den nationale ret, jf. bemærkningerne til forslagets nr. 13. Efter  

 ændringen  

 af lov om social pension, jf. lov nr. 319 af 5. maj 2004, er der nu mulighed  

 for at udskyde og opspare pensionen for lønmodtagere, der måtte ønske at  

 fortsætte på arbejdsmarkedet efter det 65. år.
Lovændringen er udtryk for, at  

 alle der kan og vil, skal have mulighed for at arbejde også gerne efter det  

 65.  

 år.
Der er altså  


  

 fra statens side en tilskyndelse til at forblive på arbejdsmarkedet så længe  

 som muligt.
Det er under alle omstændigheder  

 regeringens opfattelse, at aldersgrænser for pligtmæssig fratræden under 65  

 år kun vil kunne opretholdes i særlige tilfælde, fx hvor der med rette kan  

 stilles visse fysiske krav.
Der henvises i den forbindelse til direktivets  

 betragtning 18, hvorefter direktivet ikke må medføre, at de væbnede styrker  

 og politiet, fængselsvæsenet og redningstjenesterne skal være forpligtet til  

 ansættelse eller fortsat ansættelse af en person, der ikke opfylder de  

 nødvendige krav for at kunne fuldføre samtlige opgaver, der kan blive pålagt  

 vedkommende under hensynet til det legitime formål at sikre disse tjenesters  

 operationelle karakter.
Med hensyn til aldersgrænser på 65 år er der som  

 nævnt ovenfor taget initiativer, som gerne på længere sigt og i takt med den  

 stigende levealder i det danske samfund skulle føre til ændrede  

 tilbagetrækningsmønstre.
Der er imidlertid tale om en langsigtet strategi, og  

 i dag må man nok konstatere, at store dele af arbejdsmarkedet har indrettet  

 sig på, at det er legitimt at afskedige lønmodtagere, når de når den alder,  

 hvor de kan oppebære den almindelige folkepension.
Det er tilfældet såvel i  

 en række overenskomster om spørgsmålet som i individuelle  

 ansættelseskontrakter.
Det ville være et unødvendigt og uhensigtsmæssigt  

 indgreb i den måde arbejdsmarkedet har indrettet sig på, hvis man alene i  

 anledning af indførelsen af alderskriteriet i loven erklærede alle sådanne  

 aftaler ugyldige.
Derfor foreslås det i loven udtrykkelig fastsat, at loven  

 ikke er til hinder for individuelle og kollektive aftaler om pligtmæssig  

 fratræden ved det 65. år.
Lovforslaget berører ikke brug af tidsbegrænsede  

 ansættelser eller åremålsansættelser som sådanne, men disse aftaler vil efter  

 omstændighederne kunne være omgåelse af loven.
På længere sigt og i takt med  

 at regeringens politik realiseres, må det vurderes, om man fortsat skal  

 tillade en sådan aldersgrænse.
En eller anden aldersgrænse vil det dog nok  

 under alle omstændigheder være naturligt at tillade ud fra hensynet til en  

 værdig afslutning på et langt arbejdsliv, hvad der i sig selv må anses for  

 et legitimt formål indenfor rammerne af den nationale ret.
I tilknytning til forbuddet mod forskelsbehandling på grund af alder foreslås  

 en række undtagelsesbestemmelser, der bl.a. skal sikre, at der fortsat vil  

 kunne iværksættes seniorpolitiske initiativer og en særlig  

 beskæftigelsesindsats for unge, ligesom det sikres, at reglerne om  

 beskyttelse af børn og unge kan opretholdes.
Ligeledes foreslås der en  

 undtagelsesbestemmelse, der betyder, at erhvervstilknyttede sociale  

 sikringsordninger (herunder arbejdsmarkedspensionsordningerne) undtages fra  

 lovens anvendelsesområde.
I relation til forholdet mellem lovgivning og  

 overenskomster foreslås der indsat to særbestemmelser.  

 For det første foreslås der indsat en supplerende bestemmelse, der sikrer, at  

 det fortsat skal være muligt for arbejdsmarkedets parter at indgå  

 implementeringsaftaler, således at loven i relation til forbuddet mod  

 forskelsbehandling på grund af alder vil kunne fraviges til direktivets  

 niveau, hvorved parterne kan vælge at udnytte direktivets  

 undtagelsesbestemmelse i artikel 6 i større eller mindre grad end lovens  

 udgangspunkt.
Dernæst foreslås der indsat en bestemmelse, hvorefter  

 aldersbestemmelser i kollektive aftaler og overenskomster, der er objektivt  

 og rimeligt begrundet i et legitimt formål indenfor rammerne af den nationale  

 ret, vil kunne opretholdes, hvis midlerne til at opfylde formålet er  

 hensigtsmæssige og nødvendige.
 Med henblik på at sikre opretholdelsen af virksomhedernes eksisterende og  

 iværksættelse af fremtidige seniorpolitiske ordninger foreslås det, at der  

 indsættes en bestemmelse i loven, hvorefter loven ikke er til hinder  

 for, at der iværksættes foranstaltninger til fremme af ældre lønmodtageres  

 beskæftigelsesmuligheder.
5. Forholdet til anden lovgivning 5.1 Lov om en aktiv beskæftigelsesindsats og lov om  

 kompensation til handicappede i erhverv m.v.
I forbindelse med ansættelse af en person med handicap kan  

 der være behov for særlige hjælpemidler eller for personlig assistance.
I  

 henhold til  

 lov om en aktiv  

 beskæftigelsesindsats  

 er der mulighed for at få tilskud til  

 undervisningsmaterialer, arbejdsredskaber og  

 mindre arbejdspladsindretninger.
Reglerne om personlig assistance findes  

 i bekendtgørelse om kompensation til handicappede i erhverv m.v.
Pt.  

 administreres  

 reglerne af AF/kommunerne, hvor virksomhederne til enhver tid kan kontakte  

 kommunen eller AF for at søge råd og vejledning om hjælpemidler eller  

 mulighederne for tilskud til personlig assistance.
Lov om en aktiv beskæftigelsesindsats - t  

 ilskud til hjælpemidler Der kan ydes tilskud til hjælpemidler i forbindelse med:
·  


  

 virksomhedspraktik og ansættelse med løntilskud  

 med henblik på at  

 understøtte, at personen  

 kan  

 få  

 og deltage i tilbuddet ·  


  

 fleksjob ·  


  

 beskæftigelse uden løntilskud Betingelser for at yde tilskud Det er en betingelse for at yde tilskud til arbejdsredskaber  

 og mindre arbejdspladsindretninger, at tilskuddet er af afgørende betydning  

 for, at personen kan deltage i tilbuddet, eller at redskabet eller  

 indretningen  

 kompenserer for personens eventuelle begrænsning i arbejdsevnen.
Det er en  

 betingelse for at give tilskud til hjælpemidler, at udgiften ligger ud over,  

 hvad arbejdsgiveren forudsættes at afholde, og at hjælpemidlerne ikke er  

 sædvanligt forekommende på arbejdspladsen.
 Hjælpen er uafhængig af personens eller en evt. ægtefælles  

 indtægts- og formueforhold.
 Tilskuddet til hjælpemidlet bevilliges ud fra den enkelte  

 persons situation og de forhold, der er gældende for ansættelsen.
Eksempler på arbejdsredskaber og indretninger Såfremt hjælpemidlet i forvejen findes på arbejdspladsen,  

 kan arbejdsgiveren ikke opnå tilskud til hjælpemidlet.
Af eksempler på  

 konkrete  

 hjælpemidler, der kan kompensere en person med et handicap, kan nævnes  

 specialtelefon, teleslynge, diktafon, læseapparat, ergonomisk stol,  

 talesyntese, læseprogrammer, ordbank og ordbøger, specialsæde og automatgear  

 til traktor og varebil.
Lov om kompensation til handicappede i erhverv  

 m.v. - p  

 ersonlig assistance Bekendtgørelse om  

 kompensation til handicappede i erhverv m.v. giver mulighed for, at en  

 person  

 med et fysisk handicap kompenseres for sit handicap ved at få en assistent,  

 der  

 kan yde personlig assistance og give personen med handicap samme muligheder  

 for  

 erhvervsudøvelse som en person uden handicap.
Målgrupper Personlig assistance kan søges af personer med handicap  

 som:
·  


  

 søger ansættelse eller er ansat i  

 en stilling på ordinære løn- og ansættelsesvilkår ·  


  

 søger ansættelse eller er ansat i  

 job med løntilskud (jf. lov om en aktiv beskæftigelsesindsats) ·  


  

 søger ansættelse eller er ansat i  

 fleksjob (jf. lov om en aktiv beskæftigelsesindsats) ·  


  

 deltager i virksomhedspraktik (jf.  

 lov om en aktiv beskæftigelsesindsats) ·  


  

 påtænker at blive eller driver  

 selvstændig virksomhed på det almindelige arbejdsmarked.
Afgrænsning af personkreds Det er muligt for personer med en fysisk funktionsnedsættelse  

 at opnå tilskud til en personlig assistent, fx for personer med  

 synsnedsættelse  

 eller ordblindhed, alvorligt hørehandicap eller med betydelig eller alvorligt  

 nedsat funktion som følge af et handicap, og som derfor har behov for enten  

 praktisk eller anden særlig bistand.
Betingelser for tildeling af personlig assistance Personlig  

 assistance  

 ydes til personer, der er i stand til at udføre de indholdsmæssige funktioner  

 i  

 jobbet, men som på grund af en funktionsnedsættelse har behov for praktisk  

 bistand til bestemte arbejdsfunktioner.
Tilskud til personlig assistance kan  

 først ydes, når den pågældende  

 er i erhverv.  

 Der kan bevilliges tilskud i op til 20 timer per uge i gennemsnit pr.  

 kvartal,  

 hvis lønmodtageren er fuldtidsbeskæftiget.
Ved færre  

 arbejdstimer  

 beregnes tilskuddet forholdsmæssigt.
Tilskud  

 til personlig assistance forud for et konkret ansættelsesforhold  

 i  

 forbindelse med efteruddannelse kan være  

 op til fuld tid.  

 Den personlige assistent ansættes i virksomheden  

 på normale ansættelsesvilkår eller kan i visse tilfælde rekvireres fra  

 vikarbureau.
Tilskuddet til den personlige assistent ydes til virksomheden  

 til  

 aflønning af assistenten.  

 Reglerne om tilskud til hjælpemidler og personlig assistance berøres  

 ikke af lovændringen.
5.2 Funktionærlovens aldersgrænser Funktionærlovens § 2a  

 om ret til fratrædelsesgodtgørelse Efter funktionærlovens § 2a har en funktionær, der har  

 været uafbrudt beskæftiget i samme virksomhed i 12, 15 eller 18 år, ret til  

 fratrædelsesgodtgørelse svarende til henholdsvis 1, 2 eller 3 måneders løn,  

 hvis funktionæren opsiges af arbejdsgiveren.
Det overordnede formål med  

 bestemmelsen er at yde en godtgørelse til funktionærer efter længere tids  

 ansættelse »for at mildne overgangen til anden beskæftigelse for ældre  

 funktionærer« (jf.
FT 70/71, tillæg A, spalte 1334). Bestemmelsen finder  

 alene  

 anvendelse, når funktionæren opsiges af arbejdsgiveren.
Bestemmelsen gælder  

 også ved uberettiget bortvisning, jf. § 2a, stk. 4. Bestemmelsen  

 indeholder dermed et beskyttelsesformål i forhold til ældres muligheder for  

 at  

 få ny beskæftigelse  i form af løn i længere tid.
Bestemmelsen er et  

 eksempel  

 på indirekte forskelsbehandling af yngre funktionærer, og vil derfor skulle  

 vurderes ud fra direktivets artikel 2, stk. 2, litra b.
Herefter kan en  

 indirekte forskelsbehandling tillades, hvis den pågældende bestemmelse (her  

 retten til fratrædelsesgodtgørelse betinget af anciennitet) er objektivt  

 begrundet i et legitimt formål, og midlerne til at opfylde det er  

 hensigtsmæssige og nødvendige.
Da formålet med funktionærlovens § 2a er  

 at  

 beskytte ældre funktionærer og lette deres overgang til anden beskæftigelse,  

 vil bestemmelsen kunne opretholdes som saglig indirekte forskelsbehandling,  

 jf.  

 kravene i direktivets artikel 2, stk. 2, litra b.
Der foreslås derfor  

 ingen ændringer til funktionærlovens § 2a.
Funktionærlovens § 2b om godtgørelse for  

 usaglig afskedigelse Funktionærloven indeholder i § 2b to aldersgrænser,  

 der afgør om en funktionær har krav på godtgørelse i tilfælde af usaglig  

 afskedigelse, og hvor stor godtgørelsen i givet fald kan blive.
Er  

 funktionæren  

 under 18 år, er der ikke hjemmel til at tilkende godtgørelse for usaglig  

 afskedigelse, og er funktionæren over 30 år, er der fastlagt et højere  

 godtgørelsesmaksimum.
Baggrunden for bestemmelsen, der blev indført ved  

 funktionærlovsrevisionen i 1964, var at man ønskede overensstemmelse med den  

 udvikling, der havde fundet sted på de store overenskomstområder, hvor der  

 var  

 indgået aftaler om værn mod usaglige opsigelser.
18 års grænsen i funktionærlovens § 2b blev  

 oprindeligt vedtaget med henblik på at sikre parallelitet med  

 overenskomsternes  

 afskedigelsesbeskyttelse.
Oprindeligt var funktionærlovens aldersgrænse 20  

 år,  

 men denne blev nedsat til 18 år ved en generel lovændring i 1976 om  

 aldersgrænser,  

 da myndighedsalderen blev nedsat fra 20 til 18 år.
Det fremgår af  

 bemærkningerne til ændringsforslaget til funktionærloven, at nedsættelsen af  

 aldersgrænsen var begrundet i, at aldersgrænsen på det overenskomstdækkede  

 område var blevet nedsat fra 20 til 18 år.
Aldersgrænsen i overenskomsterne  

 er  

 dog efterfølgende blevet ophævet i 1981.
Der ligger således hverken beskyttelses- eller  

 beskæftigelseshensyn bag aldersgrænsen, der vurderes at være i strid med  

 beskæftigelsesdirektivet.
Det foreslås derfor, at 18 års grænsen i  

 funktionærloven ophæves.
Med hensyn til 30 års grænsen blev denne indsat i § 2b,  

 da »det dog er skønnet rimeligt at åbne adgang til ydelse af en godtgørelse,  

 svarende til 3 måneders løn, uanset om det funktionæren tilkommende varsel,  

 jfr. foran, ikke måtte berettige ham til en godtgørelse af denne størrelse«.  

 Det fremgår af Folketingets forhandlinger, at der var enighed om 30 års  

 grænsen,  

 og det blev blandt andet fremført, at det ikke mindst er dem i  

 aldersgrupperne  

 35 til 40 år og opefter, der rammes uforholdsmæssigt hårdt ved afskedigelse.  

 30  

 års grænsen er således udtryk for en beskyttelse af aldersgruppen i relation  

 til usaglige afskedigelser.
Bestemmelsen indebærer dermed en  

 fortrinsbehandling  

 af denne gruppe.
Direktivet giver mulighed for at tillade ulige behandling på  

 grund af alder, såfremt dette kan begrundes i et legitimt formål indenfor  

 rammerne af den nationale ret, jf. artikel 6, stk. 1. Direktivet nævner  

 tilvejebringelse af særlige vilkår vedrørende afskedigelse af ældre  

 arbejdstagere  

 for at beskytte dem som et eksempel på lovlig ulige behandling, jf. artikel  

 6,  

 stk. 1, litra a.
Da beskyttelseshensynet ved afskedigelse af  

 funktionærer  

 over 30 år ikke strider mod direktivet, foreslås der ingen ændringer til 30  

 års  

 grænsen i funktionærlovens § 2b i forbindelse med gennemførelsen af  

 direktivet.
5.3. ATP-Loven ATP lovens aldersgrænse berøres ikke af lovforslaget, idet  

 hjemlen i direktivets artikel 6, stk. 2, foreslås udnyttet således, at  

 erhvervstilknyttede sociale sikringsordninger undtages fra forbuddet mod  

 ulige  

 behandling på grund af alder.
5. 4. Arbejdsretsloven Efter arbejdsretslovens § 4 gælder beskikkelsen som  

 dommer til udløbet af den måned, hvori den pågældende fylder 70 år.  

 Bestemmelsen blev vedtaget i forbindelse med ændringen af arbejdsretsloven i  

 1997 og skulle sikre, at der ikke kunne rejses tvivl om formandskabets  

 habilitet. Ændringen skulle endvidere understrege Arbejdsrettens karakter af  

 en  

 egentlig domstol, der opfylder kravene i Den Europæiske  

 Menneskerettighedskonventions  

 artikel 6 om upartiskhed og uafhængighed.
Kravet om uafhængighed i EMRK  

 indebærer bl.a., at domstolens medlemmer ikke må kunne afskediges eller  

 forflyttes arbitrært af regering eller anden offentlig myndighed.
På baggrund  

 af Menneskerettighedsdomstolens praksis blev det på daværende tidspunkt  

 skønnet, at en udnævnelsesperiode på 3 år ikke var tilstrækkelig til at sikre  

 dommernes uafhængighed.
 Aldersgrænsen i arbejdsretslovens § 4 synes således  

 begrundet i et legitimt formål indenfor rammerne af den nationale ret og kan  

 derfor opretholdes uændret i forbindelse med gennemførelsen af direktivet.
5. 5. Andre ministeriers lovgivning I forbindelse med overvejelserne om gennemførelsen af  

 beskæftigelsesdirektivets bestemmelser, herunder særligt spørgsmålet om  

 adgangen til at opretholde aldersgrænser indenfor direktivets saglige  

 anvendelsesområde er der sket høring af berørte ministerier.
Spørgsmålet om i  

 hvilket omfang lovændringer i andre ministeriers er påkrævet som led i  

 gennemførelsen af direktivet er derved overladt til de pågældende  

 ministeriers  

 afgørelse.
Det følger af direktivets artikel 6, stk. 1, at aldersgrænser i  

 anden lovgivning eller aldersgrænser fastsat i medfør af anden lovgivning  

 indenfor direktivets anvendelsesområde vil kunne opretholdes uændret, hvis  

 den  

 pågældende aldersgrænse er objektivt og rimeligt begrundet i et legitimt  

 formål  

 indenfor rammerne af dansk ret, og midlerne til at opfylde det pågældende  

 formål er hensigtsmæssige og nødvendige.
Såfremt der i andre ministeriers  

 lovgivning måtte være aldersgrænser, er det det pågældende ministeriums  

 ansvar  

 at påse, at aldersgrænsen er begrundet i et legitimt formål og at der er den  

 fornødne proportionalitet mellem mål og midler.
Økonomiske og administrative konsekvenser for det  

 offentlige Gennemførelsen af forbuddet mod forskelsbehandling på grund  

 af handicap må forventes at forøge antallet af ansøgninger om tilskud til  

 hjælpemidler og brug af ordningen om personlig assistance og dermed få  

 administrative  

 konsekvenser for det offentlige.
Som følge af arbejdsgivernes interesse i at  

 benytte ordningerne, må udgifterne forventes at stige.
P.t. afholdes der  

 udgifter for ca. 118 mio. kr. p.a.. Det er ikke muligt at specificere en evt.  

 udgiftsforøgelse.
 Økonomiske og administrative konsekvenser for erhvervslivet  

 m.v.
Arbejdsgiverens forpligtelse til at foretage tilpasninger,  

 der ikke er uforholdsmæssige byrdefulde indebærer en økonomisk forpligtelse  

 for  

 arbejdsgiveren.
Denne vurderes at være meget begrænset som følge af den måde  

 eksisterende kompensationsordninger administreres på.
Med lovændringen  

 pålægges  

 arbejdsgiveren at vurdere behovet for evt. tilpasninger for lønmodtagere med  

 handicap.
Forslaget skønnes ikke at have administrative konsekvenser af  

 betydning.
De miljømæssige konsekvenser Lovforslaget har ingen miljømæssige konsekvenser.
Ligestillingsmæssige konsekvenser Lovforslaget skønnes ikke at have kønsligestillingsmæssige  

 konsekvenser.
Forholdet til EU-retten Lovforslaget gennemfører dele af Rådets direktiv 2000/78/EF  

 om generelle rammebestemmelser om ligebehandling med hensyn til beskæftigelse  

 og erhverv (EF-Tidende 2000, nr.
L 303, s. 16).
 Hørte myndigheder og organisationer m.v.
Lovforslaget har været sendt i høring hos Dansk  

 Arbejdsgiverforening, Sammenslutningen af Landbrugets Arbejdsgiverforeninger,  

 Landsorganisationen i Danmark, Funktionærernes og Tjenestemændenes Fællesråd,  

 Akademikernes Centralorganisation, Finanssektorens Arbejdsgiverforening,  

 Ledernes Hovedorganisation, Kommunernes Landsforening, Amtsrådsforeningen,  

 Kristelig  

 Arbejdsgiverforening, Kristelig Fagbevægelse, Københavns og Frederiksberg  

 kommuner, Centralorganisationernes Fællesudvalg og Kommunale Tjenestemænd og  

 Overenskomstansatte.
Derudover har forslaget været sendt i høring hos  

 Personalestyrelsen, Advokatrådet, Institut for Menneskerettigheder,  

 Ældresagen,  

 Ældremobiliseringen, Det Centrale Handicapråd, De Samvirkende  

 Invalideorganisationer og Center for Ligebehandling af Handicappede.
Vurdering af  

 konsekvenser af lovforslaget Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen Der forventes merudgifter i begrænset omfang.
Administrative konsekvenser for stat, kommuner og  

 amtskommuner Ingen Der forventes en stigning i antallet af ansøgninger om  

 kompensation og personlig assistance til personer med handicap.
Økonomiske konsekvenser for erhvervslivet Ingen Der forventes ingen merudgifter for erhvervslivet.
Administrative konsekvenser for erhvervslivet Ingen Erhvervslivet pålægges en forpligtelse til at vurdere  

 behovet for tilpasninger for personer med handicap.
Miljømæssige konsekvenser Ingen Ingen Forholdet til EU-retten Lovforslaget indeholder bestemmelser, der gennemfører  

 dele af Rådets direktiv 2000/78/EF om generelle rammebestemmelser om  

 ligebehandling med hensyn til beskæftigelse og erhverv (EF-Tidende 2000, nr.  

 L 303, s. 16).
Bemærkninger til lovforslagets enkelte bestemmelser Til § 1 Til nr. 1 Med bestemmelsen ændres note 1 i loven, således at det  

 fremgår, at loven gennemfører beskæftigelsesdirektivet og dele af det etniske  

 ligebehandlingsdirektiv i dansk ret.
Til nr. 2 Det foreslås, at kriterierne alder og handicap tilføjes til  

 forskelsbehandlingslovens kreds af beskyttede kriterier.
Det følger af  

 beskæftigelsesdirektivets artikel 1, at forskelsbehandling på grund af alder  

 og  

 handicap er forbudt.
Forbuddet mod forskelsbehandling på grund af alder og  

 handicap er nyt i den ansættelsesretlige lovgivning.
Alderskriteriet Alderskriteriet giver ikke umiddelbart anledning til  

 begrebsmæssige vanskeligheder.
Kriteriet er entydigt.
Det skal dog fremhæves,  

 at beskyttelsen mod forskelsbehandling på grund af alder gælder for både unge  

 og ældre, og at der således ikke er tale om en særbeskyttelse af fx ældre  

 lønmodtagere.
Forbuddet mod forskelsbehandling på grund af alder betyder, at  

 der som udgangspunkt ikke må lægges vægt på en lønmodtagers alder, hverken i  

 ansættelsessituationen, i forfremmelsessituationen eller i  

 afskedigelsessituationen.
Handicapkriteriet Modsat alder er handicap ikke et entydigt begreb.
I  

 overensstemmelse med EU´s sædvanlige lovgivningspraksis defineres begrebet  

 ikke  

 i direktivet.
Det er derfor i første omgang op til medlemsstaterne at  

 definere  

 begrebet i overensstemmelse med national praksis.
 I sidste instans er det dog op til EF-domstolen at  

 fastlægge den endelige fortolkning af direktivet.
 Handicapbegrebet er særligt relevant i forhold til social-  

 og arbejdsmarkedslovgivningen, men nogen egentlig definition af begrebet  

 findes  

 ikke der.
I praksis opereres med en forståelse af begrebet, som kan  

 formuleres på følgende vis: For at tale om et handicap eller en person med  

 handicap må der kunne konstateres en fysisk, psykisk eller intellektuel  

 funktionsnedsættelse,  

 som afføder et kompensationsbehov, for at den pågældende kan fungere på lige  

 fod med andre borgere i en tilsvarende livssituation, jf.
Handicap og  

 Ligebehandling  et refleksionspapir s. 2, Det Centrale Handicapråd,  

 2001.
Folketingsbeslutning B 43 vedtaget den 2. april 1999 om  

 ligestilling og ligebehandling af handicappede med andre borgere er et udtryk  

 for  

 denne forståelse af begrebet.
Af folketingsbeslutningen fremgår det, at:  

 »Folketinget  

 henstiller til alle statslige og kommunale myndigheder samt private  

 virksomheder med eller uden offentlige støtte at efterleve princippet om  

 ligestilling og ligebehandling af handicappede med andre borgere og at tage  

 hensyn til og skabe muligheder for hensigtsmæssige løsninger under  

 hensyntagen  

 til handicappedes behov i forbindelse med forberedelse af beslutninger, hvor  

 hensyntagen overhovedet kan komme på plads.« FN´s Standardregler om Lige Muligheder for Handicappede  

 (Resolution 48/96) fra 1993 bygger på det samme princip om ligebehandling.
I standardreglernes punkt 17 og 18 opereres med begreberne  

 »funktionsnedsættelse«  

 og »handicap«.
Punkterne har følgende ordlyd:
»(17) Betegnelsen »funktionsnedsættelse« dækker et stort  

 antal forskellige funktionsmæssige begrænsninger, der forekommer i alle  

 befolkningsgrupper i samtlige lande i verden.
Mennesker kan have  

 funktionsnedsættelse  

 på grund af en fysisk, intellektuel eller sansemæssig funktionshæmning, en  

 medicinsk betinget tilstand eller en sindslidelse.
Sådanne  

 funktionshæmninger,  

 tilstande eller sygdomme kan være af permanent eller forbigående art.
(18) Betegnelsen »handicap« betyder tab eller begrænsning  

 af mulighederne for at deltage i samfundslivet på lige fod med andre.
Den  

 beskriver relationen mellem et menneske med funktionsnedsættelse og dets  

 omgivelser.  

 Formålet med denne betegnelse er at sætte fokus på mangler ved omgivelserne  

 og  

 mange af de i samfundet iværksatte aktiviteter, som for eksempel information,  

 kommunikation og uddannelse, der forhindrer mennesker med  

 funktionsnedsættelse  

 i at deltage på lige vilkår med andre.« FN´s forståelse af handicapbegrebet sigter til  

 konsekvenserne af funktionsnedsættelsen, hvorfor en funktionsnedsættelse kan  

 være mere eller mindre handicappende i forhold til et arbejde.
 Efter lovforslaget er det dog ikke afgørende for  

 beskyttelsen mod forskelsbehandling på grund af handicap, at der er et  

 konkret  

 behov for kompensation.
I forhold til lovforslagets anvendelsesområde er afgrænsningen  

 mellem sygdom og handicap endvidere relevant.
I henhold til  

 helbredsoplysningsloven,  

 jf. lov nr. 286 af 24. april 1996, kan arbejdsgiveren som udgangspunkt alene  

 anmode om helbredsoplysninger med det formål at få belyst, om lønmodtageren  

 lider eller har lidt af en sygdom eller har haft symptomer på en sygdom, når  

 sygdommen vil have væsentlig betydning for lønmodtagerens arbejdsdygtighed.  

 Helbredsoplysningsloven opererer med sondringen sygdom/færdighed.  

 Arbejdsgiverens adgang til at spørge til lønmodtagerens færdigheder er ikke  

 omfattet af lovens anvendelsesområde.
Færdighederne kan være væsentlige for  

 arbejdets udførelse, hvorfor arbejdsgiveren frit må spørge til disse og evt.  

 undersøge disse.
Afhængig af færdighedens karakter sammenholdt med det  

 arbejde, der skal udføres, kan en begrænset/manglende færdighed være en  

 funktionsnedsættelse og dermed udgøre et handicap.
I andre situationer vil  

 manglende opfyldelse af en færdighed ikke kunne sidestilles med et handicap.  

 Det vil snarere være en konstatering af, at den pågældende ansøger ikke  

 opfylder de (nødvendige og rimelige) krav, som arbejdsgiveren stiller til  

 sine  

 ansatte for, at disse kan løse den pågældende opgave.
Dette ændrer direktivet  

 ikke ved, jf. direktivets betragtning 17, der har følgende ordlyd: »Med  

 forbehold af forpligtelsen til i rimeligt omfang at foretage tilpasninger af  

 hensyn til personer med handicap kræver dette direktiv hverken ansættelse,  

 forfremmelse, fortsat ansættelse eller uddannelse af en person, der ikke er  

 kompetent, egnet og disponibel til at udføre de væsentlige funktioner i  

 forbindelse med den pågældende stilling eller at følge en given uddannelse«.
 Det bemærkes, at årsagen til funktionsnedsættelsen er uden  

 betydning for beskyttelsen mod forskelsbehandling.
I forhold til lovforslaget bemærkes, at der i dag er  

 mennesker, der føler sig forskelsbehandlet på grund af, hvad de selv opfatter  

 som et handicap.
Det kan fx være deformiteter eller vansir, som ikke  

 indebærer  

 nogen funktionshindring, der kan henføres til FN-reglerne eller det  

 handicapbegreb, der i praksis arbejdes med i social- og  

 arbejdsmarkedslovgivningen.
Det kan ikke desto mindre opleves hæmmende for  

 det  

 enkelte menneske og dermed for dennes erhvervsmuligheder.
Det vil være op til  

 domstolene at vurdere, om direktivets forbud mod forskelsbehandling pga.  

 handicap i en konkret situation vil kunne udstrækkes til at omfatte sådanne  

 tilfælde.
Til nr. 3 Som konsekvens af udvidelsen af kredsen af beskyttede  

 kriterier foreslås det, at kriterierne alder og handicap indsættes i  

 definitionen af direkte forskelsbehandling.
Direkte forskelsbehandling  

 foreligger fx i de tilfælde, hvor en arbejdsgiver undlader at ansætte eller  

 afskediger en lønmodtager med den udtalte begrundelse, at den pågældende har  

 et  

 bestemt handicap eller tilhører en bestemt aldersgruppe.
Forbuddet mod  

 direkte  

 forskelsbehandling gælder dog ikke, hvor der er tale om, at et bestemt  

 kriterium  

 udgør en regulær erhvervskvalifikation, jf. nærmere lovens § 6.
 Ligeledes er direktivets mulighed for at tillade direkte  

 forskelsbehandling på grund af alder  

  

 udnyttet i et nærmere angivet  

 omfang, jf. nærmere forslaget til ændringer i §§ 5a og 9 (lovforslagets  

 nr. 13,16, 17 og 18). Indenfor rammerne af disse bestemmelser vil det derfor  

 være lovligt at anvende alderskriteriet direkte.
Til nr. 4 Som konsekvens af udvidelsen af kredsen af beskyttede  

 kriterier foreslås det, at kriterierne alder og handicap indsættes i  

 bestemmelsen, der definerer begrebet indirekte forskelsbehandling.
I relation til alderskriteriet vil der kunne opstilles en  

 række eksempler på betingelser, kriterier m.v., der vil kunne have en  

 indirekte  

 diskriminerende effekt, og som vil stille en bestemt aldersgruppe ringere end  

 andre.
Som eksempler på kriterier kan nævnes:
·  


  

 krav til fysisk formåen, der  

 kan  

 have den effekt, at særligt ældre lønmodtagere stilles ringere end andre  

 lønmodtagere, og ·  


  

 krav til erhvervsrelevant erfaring  

 eller anciennitetsbestemt løn, som vil ramme yngre lønmodtagere frem for  

 ældre.
Opstilles der sådanne kriterier, skal de begrundes sagligt  

 og være proportionale i forhold til det mål, der ønskes opnået.
Bestemmelsen  

 udelukker ikke, at der kan opstilles krav eller betingelser for ansættelse,  

 men  

 sådanne krav skal være saglige og proportionale i forhold til det pågældende  

 arbejde.
Det samme gælder vilkår under ansættelsen.
Til nr. 5 Der foreslås indsat en henvisning i bestemmelsen til  

 § 2a, der fastslår arbejdsgiverens tilpasningsforpligtelser i forhold  

 til  

 lønmodtagere med handicap, jf. nærmere lovforslagets nr. 11. Henvisningen  

 indebærer, at en arbejdsgiver, i de tilfælde hvor et kriterium kan vise sig  

 at  

 være saglig indirekte forskelsbehandling af personer med handicap, skal  

 undersøge om en passende foranstaltning vil kunne give personer med handicap  

 adgang  

 til beskæftigelsen alligevel.
Der er således tale om en skærpet  

 proportionalitetsvurdering i forhold til personer med handicap.
Samspillet  

 mellem de 2 bestemmelser er centralt for vurderingen af, hvorvidt der er tale  

 om saglig indirekte forskelsbehandling af en person med handicap.
Til nr. 6 Som konsekvens af udvidelsen af kredsen af beskyttede  

 kriterier i § 1, stk. 1, foreslås det, at kriterierne alder og  

 handicap indsættes i lovens bestemmelse om beskyttelse mod chikane på grund  

 af  

 et af de i § 1, stk. 1, beskyttede kriterier.
Til nr. 7 Som konsekvens af udvidelsen af kredsen af beskyttede  

 kriterier i § 1, stk. 1, foreslås det, at kriterierne alder og  

 handicap indsættes i lovens forbud mod instruktion om forskelsbehandling.
Til nr. 8 Forslaget er en konsekvens af forslaget til nyt stk. 7  

 i § 1, jf. nr. 9 nedenfor, der giver mulighed for at fravige loven ved  

 kollektiv aftale, der svarer til direktivets niveau for så vidt angår alder  

 og  

 handicap.
Forskelsbehandlingsloven fra 1996 sikrer Danmarks  

 overholdelse af internationale konventioner om forbud mod bl.a.  

 racediskrimination, fx ILO konvention nr. 111 om forskelsbehandling med  

 hensyn  

 til beskæftigelse og erhverv.
Det indebærer for så vidt angår de kriterier,  

 der  

 omfattes af konvention nr. 111, at evt. kollektive overenskomster skal være  

 på  

 niveau med loven, og at der ikke på disse områder kan indrømmes en større  

 forhandlingsfrihed.
Konvention nr. 111 omfatter følgende kriterier: race,  

 farve, køn, religion, politisk anskuelse og national eller social oprindelse.  

 Loven medtog endvidere seksuel orientering som beskyttelsesgrund.
Den  

 eksisterende bestemmelse om forholdet mellem lov og overenskomst opretholdes  

 således  

 for så vidt angår de oprindelige diskriminationskriterier i loven.
Til nr. 9 I forbindelse med implementering af direktiver i dansk ret har  

 arbejdsmarkedets parter traditionelt mulighed for at gennemføre direktiverne  

 ved kollektiv aftale.
Det fremgår i øvrigt af direktivets artikel 18, at  

 medlemsstaterne  

 efter fælles anmodning kan overlade det til dem at gennemføre direktivet for  

 så  

 vidt angår bestemmelser, der henhører under kollektive overenskomster.  

 Grundlaget for implementering af arbejdsmarkedsdirektiver i Danmark hviler  

 bl.a. på Folketingets motiverede dagsorden fra 30. november 1993. Folketinget  

 gav her sin støtte til at fastholde den danske model på arbejdsmarkedsområdet  

 med overvejende aftaler fremfor lovgivning bl.a. således, at arbejdsmarkedets  

 parter i Danmark får mulighed for at implementere foranstaltningerne indenfor  

 rammerne af aftalesystemet, herunder ved kollektive overenskomster og/eller  

 aftaler.
Loven bør derfor tage højde for, at direktivets muligheder, herunder  

 undtagelsesmuligheder i artikel 6, stk. 1 og 2, vil kunne udnyttes af  

 parterne.
Det foreslås derfor, at der indsættes en bestemmelse i  

 forskelsbehandlingsloven, der sikrer arbejdsmarkedets parter mulighed for at  

 indgå aftaler om forbud mod forskelsbehandling på grund af alder og handicap,  

 der svarer til direktivets niveau.
Således vil det være muligt for  

 arbejdsmarkedets parter at indgå implementeringsaftaler med en anden  

 udnyttelse  

 af direktivets undtagelsesmuligheder, end dem der følger af  

 implementeringslovgivningen.  

 Gennemfører parterne direktivet ved overenskomst, betyder det, at sager om  

 forskelsbehandling  

 på grund af alder og handicap som udgangspunkt skal behandles efter de  

 almindelige regler om overenskomstbrud ved de fagretlige instanser i stedet  

 for  

 ved domstolene.
 Hvis en lønmodtager, der har fået tillagt ret til  

 beskyttelse mod forskelsbehandling på grund af alder og/eller handicap i  

 henhold til kollektiv overenskomst eller aftale, indbringer en sag om  

 overtrædelse af forbuddet mod forskelsbehandling for de civile domstole, vil  

 det fortsat være bestemmelserne i den kollektive overenskomst som sagen skal  

 afgøres efter.
En tilsvarende bestemmelse om lovgivningssubsidiaritet  

 findes i anden ansættelsesretlig implementeringslovgivning.
Er der ikke  

 indgået  

 en kollektiv overenskomst, der gennemfører direktivet på området, finder  

 loven  

 anvendelse.
 For at sikre kendskab til retsgrundlaget foreslås det at  

 indsætte direktivet som bilag i loven.
Til nr. 10 Det følger af  

 Beskæftigelsesdirektivet artikel 3, stk. 4, at medlemsstaterne kan  

 fastsætte,  

 at direktivets bestemmelser vedrørende forskelsbehandling på grund af  

 handicap  

 eller alder, ikke finder anvendelse på tjeneste i de væbnede styrker.  

 Direktivets betragtning 18 anerkender hensynet til de væbnede styrkers  

 operationelle karakter, og at direktivet derfor ikke må medføre, at de  

 væbnede  

 styrker skal være forpligtet til ansættelse eller fortsat ansættelse af en  

 person, der ikke opfylder de nødvendige krav for at kunne udføre samtlige  

 opgaver,  

 der kan blive pålagt vedkommende.
Der er fastsat  

 aldersgrænser i en række love og bekendtgørelser om det militære personel.  

 Der  

 foreslås derfor indsat en ny bestemmelse i § 1a, der giver  

 forsvarsministeren  

 bemyndigelse til at undtage de væbnede styrker fra forbuddet mod  

 forskelsbehandling på grund af alder og handicap.
Forsvarsministeren kan dog  

 først undtage denne gruppe efter at have hørt de relevante  

 lønmodtagerorganisationer.
 Bestemmelsen svarer til  

 formuleringen i § 2 i lov nr. 370 af 28. maj 2003 om tidsbegrænset  

 ansættelse.
Til nr. 11 Bestemmelsen gennemfører direktivets artikel 5. Det  

 foreslås at indsætte en ny bestemmelse i loven, hvorefter arbejdsgiveren  

 forpligtes til at foretage tilpasninger for at give en person med handicap  

 adgang  

 til beskæftigelse m.v.
Samtidig forslås det at lovfæste, at en  

 uforholdsmæssig  

 stor byrde, der lettes i tilstrækkeligt omfang i medfør af offentlige  

 foranstaltninger, ikke anses for at være urimelig byrdefuld.
 Tilpasningsforpligtelsen vil alene være relevant i de  

 tilfælde, hvor personen med handicap har de nødvendige kvalifikationer for at  

 kunne bestride det pågældende job, med de eventuelle påkrævede tilpasninger.  

 Arbejdsmiljøreglerne fastlægger allerede i dag, at der ved indretning af  

 faste  

 arbejdssteder i givet fald skal tages hensyn til personer med handicap.  

 Tilpasningsforpligtelsen  

 efter dette lovforslag indebærer således en yderligere forpligtelse for  

 arbejdsgiveren.
Formålet med bestemmelsen er at fastslå arbejdsgiverens  

 forpligtelse til at træffe de foranstaltninger, der er hensigtsmæssige i  

 betragtning af de konkrete behov, den pågældende person med handicap har, for  

 at få adgang til arbejdsmarkedet, bibeholde en ansættelse og udvikle sig i  

 sin  

 stilling, således som det er tilfældet for andre kolleger, der ikke er  

 handicappede.
Bestemmelsen er central for at fastlægge omfanget af  

 arbejdsgiverens  

 forpligtelser til at træffe foranstaltninger i forhold til ansøgere med  

 handicap og allerede ansatte, der senere bliver handicappede.
Når omfanget af  

 de foranstaltninger, der er påkrævet for at kunne vurdere, hvad der skal til  

 for at ansætte en person med handicap er afklaret, skal arbejdsgiveren,  

 afhængig af udgiftens størrelse, afholde denne.
Ved vurderingen af, om  

 arbejdsgiveren  

 pålægges en uforholdsmæssig stor byrde, skal der tages hensyn til, om det  

 offentlige dækker en del eller alle udgifter.
Dækkes udgifterne i  

 tilstrækkeligt  

 omfang af staten, anses byrden ikke for at være uforholdsmæssig stor.
Konsekvensen af lovforslaget vil derfor være, at en ansøger  

 med handicap fremover skal vurderes på lige fod med andre ansøgere.
Det  

 springende punkt i forhold til en eventuel ansættelse vil være, om den  

 tilpasning,  

 der skal foretages, vil være urimelig byrdefuld og derfor ikke kan kræves  

 foretaget.
Såfremt dette er tilfældet, vil arbejdsgiveren lovligt kunne  

 afvise  

 at ansætte vedkommende.
Betragtningerne til direktivet giver en række  

 fortolkningsbidrag m.h.t. hvilke tilpasninger, der fx kunne komme på tale, og  

 hvilke hensyn der vil kunne indgå i vurderingen af, hvornår en byrde er  

 uforholdsmæssig stor.
I  

  

 betragtning 20  

  

 opregnes følgende eksempler på tilpasninger: Indretning af lokaler eller  

 tilpasning  

 af udstyr, arbejdsmønstre, opgavefordeling, samt adgang til uddannelse og  

 instruktion.
For tilpasningerne gælder, at de skal være passende, dvs.  

 effektive og praktiske.  

  

 Betragtning 21  

  

 fastslår, at: »Når det vurderes, om disse tilpasninger medfører en  

 uforholdsmæssig stor byrde, bør der navnlig tages hensyn til de finansielle  

 og  

 andre omkostninger, der er forbundet hermed, samt til organisationens eller  

 virksomhedens størrelse og finansielle midler samt muligheden for at opnå  

 offentlige tilskud eller anden støtte.« Som eksempler på situationer, hvor der vil skulle overvejes  

 tilpasninger kan nævnes følgende:
Eksempel 1  

 : En arbejdsgiver stiller krav om  

 kørekort.
Der er ikke tale om et chaufførjob, men et job, hvor det et par  

 gange  

 om ugen er nødvendigt at køre til en anden afdeling af virksomheden.
Blinde  

 personer er i sagens natur afskåret fra at kunne opfylde den betingelse.
Ved  

 vurderingen  

 af, hvorvidt der er tale om indirekte saglig begrundet forskelsbehandling af  

 blinde ansøgere, må det overvejes, hvor påkrævet den ønskede kvalifikation  

 er.  

 Er den  

  

 virkelig  

  

 nødvendig, eller er  

 den blot en fordel? Kunne en kollega i virksomheden klare arbejdsopgaven for  

 den blinde kollega? Resultatet vil afhænge af de konkrete forhold, men  

 eksemplet illustrerer de overvejelser, det er nødvendigt at gøre sig,  

  

 forinden  

  

 en handicappet ansøger afvises.
Eksempel 2  

 : En person i kørestol, der også har  

 mistet førligheden i sine arme søger en stilling som juridisk sagsbehandler i  

 et forsikringsselskab.
Det er utvivlsomt, at ansøgeren vil kunne bestride  

 stillingen på nær skrivefunktionen.
Såfremt arbejdsgiveren ser bort fra  

 ansøgeren alene på grund af handicappet, vil det være direkte  

 forskelsbehandling.
En afvisning af ansøgeren skal altså kunne begrundes i  

 saglig indirekte forskelsbehandling.
Kravet om kendskab til tekstbehandling  

 er en  

 umiddelbart neutral bestemmelse, men afskærer ikke desto mindre personer med  

 begrænset førlighed i kroppen fra traditionelle sagsbehandlingsjobs.
Ved  

 vurderingen af, om der er tale om indirekte forskelsbehandling, må det  

 overvejes  

 om kravet om kendskab til tekstbehandling er »objektivt begrundet i et  

 legitimt  

 formål og midlerne til at opfylde det er hensigtsmæssige og nødvendige«.
I  

 eksemplet  

 er kravet relevant, men arbejdsgiveren kan ikke afvise ansøgeren af den  

 grund,  

 idet arbejdsgiveren nu også er forpligtet til at undersøge, hvilke  

 tilpasninger, der skal træffes, for at ansøgeren kan fungere i stillingen.  

 Afhængig af udgifterne, herunder mulighederne for at få disse dækket af det  

 offentlige, vil arbejdsgiveren skulle vurdere ansøgeren med handicap på lige  

 fod med andre kvalificerede ansøgere.
Først når mulighederne er undersøgt,  

 vil  

 arbejdsgiveren have opfyldt sine forpligtelser i henhold til lovforslagets  

 § 2a.
I lov om aktiv beskæftigelsesindsats findes der i dag  

 regler, der giver personer med handicap mulighed for at få tilskud til  

 hjælpemidler.
Det er en betingelse for at give tilskud til arbejdsredskaber  

 og  

 mindre arbejdspladsindretninger, at tilskuddet er af afgørende betydning for,  

 at personen kan deltage i tilbuddet, eller at redskabet eller indretningen  

 kompenserer for personens eventuelle begrænsning i arbejdsevnen.
Det er en  

 betingelse for at give tilskud til hjælpemidler, at udgiften ligger ud over,  

 hvad arbejdsgiveren forudsættes at afholde, og at hjælpemidlerne dermed  

 heller  

 ikke er sædvanligt forekommende på arbejdspladsen.
Hjælpen er uafhængig af  

 personens eller en evt. ægtefælles indtægts- og formueforhold.
Tilskuddet til  

 hjælpemidlet bevilliges ud fra den enkelte persons situation og de forhold,  

 der  

 er gældende for ansættelsen.
 I bekendtgørelse om kompensation til handicappede i erhverv  

 findes regler om ordningen vedrørende personlig assistance, der giver en  

 person  

 med handicap mulighed for at få hjælp til at udføre de opgaver, som den  

 pågældende på grund af sit handicap ikke er i stand til at udføre.
Til nr. 12 Det foreslås, at indsætte kriterierne alder og handicap i  

 lovens annonceringsforbud.
Forslaget er en konsekvens af indsættelsen af  

 kriterierne alder og handicap i lovens § 1. Forslaget indebærer, at der  

 fremover ikke må annonceres efter ansatte i fx en bestemt aldersgruppe eller  

 efter ansatte uden handicap, jf. dog lovens § 6, stk. 2.  

 Annonceringsforbuddet indebærer ikke, at en virksomhed ikke fortsat som led i  

 en mangfoldighedspolitik må opfordre personer uanset alder eller handicap til  

 at søge ansættelse.
Til nr. 13 Til stk. 3. Direktivet  

 anerkender i artikel 6, at der kan gøre sig særlige vilkår gældende i  

 forbindelse med anvendelsen af alderskriteriet, og bestemmelsen giver  

 medlemsstaterne mulighed for at fastsætte, at ulige behandling i visse  

 situationer ikke udgør forskelsbehandling.
Med hjemmel i artikel 6,  

 stk. 1, kan medlemsstaterne tillade ulige behandling på grund af alder,  

 hvis denne ulige behandling er objektivt og rimeligt begrundet i et legitimt  

 formål indenfor rammerne af den nationale ret, bl.a. legitime beskæftigelses-  

 arbejdsmarkeds- og erhvervsuddannelsespolitiske mål, og hvis midlerne til at  

 opfylde det pågældende formål er hensigtsmæssige og nødvendige.
Artikel 6  

 angiver, at der bl.a. kan være tale om følgende former for ulige behandling:
 a)  

 	  

 tilvejebringelse af særlige vilkår for adgang til beskæftigelse  

 og erhvervsuddannelse, beskæftigelse og  

 erhverv, herunder  

 betingelser vedrørende afskedigelse og aflønning, for unge, ældre  

 arbejdstagere  

 og personer med forsørgerpligt med henblik på at fremme deres erhvervsmæssige  

 integration eller at beskytte dem.
 b)  

 	  

 fastsættelse af minimumsbetingelser vedrørende alder,  

 erhvervserfaring eller anciennitet for adgang til beskæftigelse eller til  

 visse  

 fordele i forbindelse med beskæftigelse.
 c)  

 	  

 fastsættelse af en maksimal aldersgrænse for ansættelse, som er  

 baseret på uddannelsesmæssige krav til den pågældende stilling eller  

 nødvendigheden af at have tilbagelagt en rimelig periode i beskæftigelse før  

 pensionering.
Disse videre rammer for ulige behandling bør også afspejle  

 sig i forskelsbehandlingslovens ugyldighedsbestemmelse.
Det forslås derfor at  

 indsætte en bestemmelse, der giver videre rammer end § 5a, stk. 1,  

 i  

 forhold til kollektive aftaler og overenskomster, der indeholder  

 aldersbestemmelser.
Det er en forudsætning, at evt. bestemmelser om alder i  

 overenskomsterne er objektivt og rimeligt begrundet i et legitimt formål  

 indenfor rammerne af den nationale ret.
Det er dermed overenskomstparternes  

 ansvar at sikre, at en evt. ulige behandling begrundet i alderskriteriet kan  

 begrundes objektivt og rimeligt.
Dette gør sig efter regeringens opfattelse  

 fx  

 gældende i relation til overenskomstbestemmelser om aflønning af unge under  

 18  

 år, jf. direktivets artikel 6, stk. 1 litra a.
Er en aftalebestemmelse  

 ikke objektivt og rimeligt begrundet i et legitimt formål vil den være  

 ugyldig,  

 jf. § 5a, stk. 1.
 Til stk. 4.
 Det følger af forbuddet mod forskelsbehandling i § 2, stk.  

 1, at en arbejdsgiver ikke må forskelsbehandle i forbindelse med  

 afskedigelse.
Det foreslås imidlertid, at der indsættes en bestemmelse,  

 der udtrykkeligt fastsætter, at lovens forbud mod forskelsbehandling på grund  

 af alder ikke er til hinder for individuelle og kollektive aftaler om  

 pligtmæssig fratræden ved det 65. år.
Sådanne aftalebestemmelser er rimeligt  

 begrundet inden for rammerne af den nationale ret, idet lønmodtagere ved det  

 65. år er sikret et forsørgelsesgrundlag i form af folkepension og ATP, samt  

 for en ikke uvæsentlig del af arbejdsstyrken, tillige arbejdsmarkedspension.
 Øvrige individuelle aftaler, der indeholder bestemmelser om  

 alder, herunder om pligtmæssig fratræden inden det 65. år er ugyldige, jf. §  

 5  

 a, stk. 1.
Til nr. 14 Det følger af direktivets artikel 4, stk. 1, at der  

 kan fastsættes regler om, at ulige behandling, som er baseret på en egenskab  

 i  

 forbindelse med de i direktivet beskyttede kriterier, ikke udgør  

 forskelsbehandling,  

 hvis den pågældende egenskab på grund af karakteren af de bestemte  

 erhvervsaktiviteter eller den sammenhæng, hvori disse aktiviteter udøves,  

 udgør  

 et regulært erhvervsmæssigt krav, forudsat at formålet er legitimt, og at  

 kravet står i rimeligt forhold hertil.
Det foreslås, at kriterierne  

 alder  

 og handicap indsættes i forskelsbehandlingslovens § 6, stk. 2, som  

 indeholder et tilsvarende proportionalitetskrav.
 Tilføjelsen af kriterierne alder og handicap til § 6,  

 stk. 2, er begrundet i, at der kan tænkes at være situationer, hvor  

 alder  

 eller handicap i sig selv er en kvalifikation, da det giver den pågældende  

 person et særlig udseende eller nogle specielle karaktertræk, der er af  

 afgørende betydning for den pågældende erhvervsaktivitet, der skal udføres.
 Da der er tale om en undtagelsesmulighed fra forbuddet mod  

 forskelsbehandling, skal bestemmelsen fortolkes snævert.
Til nr. 15 Det følger af  

 beskæftigelsesdirektivets artikel 6, stk. 2, at medlemsstaterne kan  

 bestemme, at fastsættelse af aldersgrænser for adgang til erhvervstilknyttede  

 sociale sikringsordninger, herunder fastsættelse af forskellige aldersgrænser  

 for ansatte eller grupper eller kategorier af ansatte, samt anvendelse af  

 alderskriteriet til aktuarberegninger inden for rammerne af disse ordninger  

 ikke udgør forskelsbehandling på grund af alder, for så vidt dette ikke  

 medfører forskelsbehandling på grund af køn.
 Erhvervstilknyttede  

 sociale sikringsordninger omfatter bl.a. arbejdsmarkedspensionerne og  

 tjenestemandspensionerne.
 Derudover er det ikke ualmindeligt, at alderskriteriet  

 ligeledes anvendes til aktuarberegninger indenfor rammerne i ordningerne.  

 Dette  

 er ligeledes forudsat i direktivbestemmelsens formulering.
Da der er saglige grunde til at opretholde aldersgrænser i  

 pensionsordningerne, foreslås det derfor at indsætte en  

 undtagelsesbestemmelse  

 i loven som ny § 6a.
Anvendelsen af alderskriteriet i forbindelse med de  

 e  

 rhvervstilknyttede sociale sikringsordninger må  

 ikke medføre forskelsbehandling på grund af køn.
Til nr. 16 Det foreslås, at kriterierne alder og handicap indsættes i  

 lovens 9, stk. 2. Direktivet udelukker ikke, at der iværksættes særlige  

 foranstaltninger, der skal forebygge eller opveje ulemper, der er knyttet til  

 alder eller handicap, jf. direktivets artikel 7. Derudover anerkender  

 direktivets artikel 6, stk. 1, at der i visse tilfælde kan være behov  

 for  

 at lægge vægt på alder, fx i forbindelse med beskæftigelsespolitiske mål,  

 herunder initiativer for at fremme unge eller ældres erhvervsmæssige  

 integration.
Lov om en aktiv beskæftigelsesindsats indeholder en række  

 initiativer rettet mod seniorer og mod unge under 30 år.
Med henblik på at  

 sikre disse bestemmelsers fortsatte lovlighed samt med henblik på at bevare  

 aldersgrænser som et lovligt instrument i forbindelse med en målrettet  

 beskæftigelsesindsats foreslås det med tilføjelsen af alderskriteriet, at  

 sådanne offentlige foranstaltninger fortsat kan opretholdes, og at der  

 fremover  

 tillige vil kunne iværksættes yderligere offentlige foranstaltninger for at  

 sikre en sådan målrettet beskæftigelsesindsats.
Ligeledes foreslås handicapkriteriet indsat i bestemmelsen,  

 da det også for denne gruppe lønmodtagere kan være nødvendigt at iværksætte  

 særlige foranstaltninger for at sikre deres erhvervsmæssige integration, og  

 da  

 en særlig hjemmel er nødvendig for at sikre opretholdelsen af allerede  

 eksisterende muligheder.
Lov om kompensation til handicappede i erhverv  

 indeholder en ret for handicappede personer til at komme til samtale hos  

 offentlige arbejdsgivere.
Denne positive særforanstaltning kan opretholdes i  

 medfør af direktivets artikel 7, og omfattes af således af de offentlige  

 foranstaltninger, der kan iværksættes i medfør af nærværende bestemmelse.
 Det understreges, at muligheden for at iværksætte  

 foranstaltninger alene tilkommer det offentlige, og at bestemmelsen ikke  

 giver  

 en generel adgang til positiv særbehandling af bestemte lønmodtagergrupper.  

 Bestemmelsen  

 er således forholdsvis snæver.
For fuldstændighedens skyld foreslås kriteriet »tro«  

 endvidere indsat i bestemmelsen.
Kriteriet var ved en fejl ikke medtaget i  

 forslaget til ændring af bestemmelsen i L 40 fra folketingssamlingen  

 2003/2004.  

 Der er ikke i dag iværksat særlige offentlige foranstaltninger for personer  

 med  

 en bestemt tro, men da muligheden bør eksistere for så vidt angår »tro« i  

 lighed med de øvrige diskriminationskriterier, foreslås loven tilrettet på  

 dette punkt.
Til nr. 17 Til stk. 3 Det foreslås, at der indsættes en bestemmelse, hvorefter  

 der gives mulighed for at iværksætte særlige foranstaltninger med henblik på  

 at  

 forbedre beskæftigelsesmulighederne for ældre lønmodtagere og for personer  

 med  

 handicap.
I relation til alder er bestemmelsen nødvendig for at  

 arbejdsgiverne  

 fortsat kan udforme eller opretholde en seniorpolitik med henblik på både at  

 tiltrække og fastholde ældre medarbejdere.
Der kan fx være tale om en  

 seniorpolitik, der indeholder særlige incitamenter, der motiverer ældre  

 medarbejdere til at udskyde deres afgang fra arbejdsmarkedet.
Dette er også i  

 samfundets interesse og i overensstemmelse med regeringens seniorpolitik.
I  

 lyset af ældre lønmodtageres vanskeligheder ved at opnå beskæftigelse finder  

 regeringen det hensigtsmæssigt, at der gives mulighed for, at der også i  

 rekrutteringssammenhæng kan iværksættes særlige foranstaltninger, fx mulighed  

 for, at indkalde alle ældre ansøgere til en ledig stilling til en samtale.  

 Regeringen finder det endvidere vigtigt, at virksomheder som led i deres  

 sociale engagement fortsat vil kunne rekruttere pesoner med handicap.  

 Vejledende kan der om adgangen til at iværksætte positive særforanstaltninger  

 indenfor  

 området for kønsligestilling henvises til de begrænsninger, der følger af  

 EF-domstolens retspraksis efter bestemmelsen, jf.
EF-domstolens domme i sag  

 C-450/93,  

  

 Kalanke mod Freie Hansestadt  

 Bremen  

  

 , C-409/95,  

  

 Marshall mod Land  

 Nordrhein-Wetsfalen  

  

 , C-158/97,  

  

 Badeck  

  

 ,  

 og C-407/98,  

  

 Abrahamsson.
Hvis  

 medlemsstaterne eksempelvis vælger at indføre særlige foranstaltninger for at  

 fremme kønsligestilling, har EF-Domstolen til sammenligning opstillet en  

 række  

 krav/principper inden for kønsligestillingens område:
·  


  

 Positiv særbehandling er en  

 undtagelse fra ligebehandlingsprincippet ·  


  

 Formålet skal være at fjerne  

 eksisterende uligheder i samfundet ·  


  

 Fortrinsstillingen i forhold til  

 ansættelse og forfremmelse må ikke være automatisk.
Dens berettigelse skal  

 retfærdiggøres konkret.
Disse principper må formentligt antages i en vis  

 udstrækning at gælde for tilsvarende foranstaltninger i forhold til ældre  

 lønmodtagere og lønmodtagere med handicap.
Der må dog også tages hensyn til,  

 at  

 alderskriteriet adskiller sig fra kønskriteriet, hvilket også understreges  

 af,  

 at direktivet anerkender, at der gør sig særlige hensyn gældende specielt i  

 forhold til alder, jf. artikel 6, stk. 1.
 En arbejdsgiver vil således efter bestemmelsen i en konkret  

 ansættelsessituation efter omstændighederne kunne vælge at lægge vægt på en  

 ansøgers alder eller handicap i valget mellem to lige kvalificerede ansøgere.  

 Dvs. at fx alderskriteriet ikke kan legitimere ansættelse af ældre frem for  

 andre bedre og yngre kandidater, og at der ikke må være automatik i den  

 pågældende arbejdsgivers rekrutteringspolitik således, at ældre ansøgere med  

 lige kvalifikationer altid foretrækkes.
Til stk. 4 Det foreslås, at der af beskyttelseshensyn indsættes en  

 generel undtagelsesbestemmelse i forhold til unges adgang til beskæftigelse i  

  

 stk. 4. Arbejdsmiljøloven  

 indeholder således regler om mindstealder for adgang til beskæftigelse.
Da  

 disse regler i arbejdsmiljøloven gennemfører et EU-direktiv om børn og unges  

 arbejde, er bestemmelsen nødvendig for opretholdelsen af denne lovgivning.  

 Beskæftigelsesdirektivets artikel 6, stk. 1, giver endvidere mulighed  

 for  

 at opretholde bestemmelserne, da det må anses for at være et legitimt formål  

 indenfor rammerne af den nationale arbejdsmarkedspolitik at beskytte yngre  

 arbejdstagere og sikre dem ro til uddannelse m.v.
Endvidere angives det som  

 et  

 eksempel i artikel 6, stk. 1 litra a, at et legitimt formål kunne være  

 at  

 fastsætte aldersgrænser med henblik på at beskytte yngre arbejdstagere.
Andre regelsæt indeholder tilsvarende aldersgrænser for  

 adgang til bestemte erhverv.
I det omfang disse bestemmelser er fastsat med  

 henblik på at beskytte børn og yngre lønmodtagere, vil også disse regler  

 falde  

 ind under undtagelsesbestemmelsen og kunne opretholdes.
Til § 2 Da implementeringsfristen for EF direktiv 2000/78/EF  

 udløber den 2. december 2004, foreslås det, at loven træder i kraft dagen  

 efter  

 bekendtgørelsen i Lovtidende.
Det betyder bl.a., at lovens bestemmelser  

 gælder  

 for alle eksisterende aftaler, der måtte indeholde aldersbestemmelser.
Dette  

 er  

 i overensstemmelse med de almindelige principper for ansættelsesretlig  

 lovgivning.
 2)  

 EFT C 177 E af 27.6.2000, s. 42.
 3)  

 Udtalelse af 12.10.2000 (endnu ikke offentliggjort i EFT).
 4)  

 EFT C 204 af 18.7.2000, s. 82.
 5)  

 EFT C 226 af 8.8.2000, s. 1.
 6)  

 EFT L 39 af 14.2.1976, s. 40.
 7)  

 EFT L 180 af 19.7.2000, s. 22.
 8)  

 EFT L 225 af 12.8.1986, s. 43.
 9)  

 EFT C 186 af 2.7.1999, s. 3.
Lovforslaget sammenholdt med gældende lov Gældende formulering Lovforslaget 1.  

  

 Fodnoten  

 til lovens titel affattes således:
»Loven indeholder bestemmelser, der gennemfører dele af Rådets  

 direktiv 2000/43/EF om gennemførelse af princippet om ligebehandling af alle  

 uanset race eller etnisk oprindelse (EF-Tidende 2000, nr.
L 180, s. 22) samt  

 Rådets direktiv 2000/78/EF af 27. november 2000 om generelle  

 rammebestemmelser  

 om ligebehandling med hensyn til beskæftigelse og erhverv (EF-Tidende 2000,  

 nr.
L 303, s. 16).« § 1.  

  

 Ved forskelsbehandling forstås i denne lov enhver direkte eller indirekte  

 forskelsbehandling på grund af race, hudfarve, religion eller tro, politisk  

 anskuelse,  

 seksuel orientering eller national, social eller etnisk oprindelse.
 2.  

  

 I  

  

 § 1, stk. 1,  

  

 indsættes efter  

 »seksuel orientering«: », alder, handicap«.
 Stk. 2  

. Der  

 foreligger direkte forskelsbehandling, når en person på grund af race,  

 hudfarve, religion eller tro, politisk anskuelse, seksuel orientering eller  

 national, social eller etnisk oprindelse behandles ringere end en anden  

 bliver, er blevet eller ville blive behandlet i en tilsvarende situation.
 3.  

  

 I  

  

 § 1, stk. 2,  

  

 indsættes efter  

 »seksuel orientering«: », alder, handicap«.
 Stk. 3  

. Der  

 foreligger indirekte forskelsbehandling, når en bestemmelse, et kriterium  

 eller en praksis, der tilsyneladende er neutral, vil stille personer af en  

 bestemt race, hudfarve, religion eller tro, politisk anskuelse, seksuel  

 orientering eller national, social eller etnisk oprindelse ringere end andre  

 personer, medmindre den pågældende bestemmelse, betingelse eller praksis er  

 objektivt begrundet i et sagligt formål og midlerne til at opfylde det er  

 hensigtsmæssige og nødvendige.
 4.  

  

 I  

  

 § 1, stk. 3,  

  

 indsættes efter »oprindelse«:  

 »eller med en bestemt alder eller med handicap«.
 5.  

  

 I  

  

 § 1, stk. 3,  

  

 indsættes efter »nødvendige«:  

 », jf. dog § 2a«.
 Stk. 4  

. Chikane skal  

 betragtes som forskelsbehandling, når en uønsket optræden i relation til en  

 persons race, hudfarve, religion eller tro, politiske anskuelse, seksuelle  

 orientering eller nationale, sociale eller etniske oprindelse finder sted med  

 det formål eller den virkning at krænke en persons værdighed og skabe et  

 truende, fjendtligt, nedværdigende, ydmygende eller ubehageligt klima for den  

 pågældende.
 6.  

  

 I  

  

 § 1, stk. 4,  

  

 indsættes efter  

 »seksuelle orientering«: », alder, handicap«.
 Stk. 5  

. En  

 instruktion om at forskelsbehandle en person på grund af race, hudfarve,  

 religion eller tro, politisk anskuelse, seksuel orientering eller national,  

 social eller etnisk oprindelse betragtes som forskelsbehandling.
 7.  

  

 I  

  

 § 1, stk. 5,  

  

 indsættes efter  

 »seksuel orientering«: », alder, handicap«.
 Stk. 6  

. Loven finder  

 ikke anvendelse, i det omfang en tilsvarende beskyttelse mod  

 forskelsbehandling følger af en kollektiv overenskomst.
 8.  

  

 I  

  

 § 1, stk. 6,  

  

 indsættes efter  

 »kollektiv overenskomst«: », jf. dog stk. 7«.
 9.  

  

 I  

  

 § 1  

  

 indsættes efter stk. 6 som nye  

 stykker:
 »  

 Stk. 7  

. Loven finder  

 ikke anvendelse, hvis et forbud mod forskelsbehandling på grund af alder og  

 handicap følger af en kollektiv overenskomst eller aftale, der som minimum  

 svarer til bestemmelserne i det i bilag 1 til loven optrykte direktiv nr.  

 2000/78/EF om generelle rammebestemmelser om ligebehandling med hensyn til  

 beskæftigelse og erhverv.
 10.  

  

 Efter  

 § 1 indsættes:
»  

 § 1 a.  

  

 Forsvarsministeren kan efter høring af de berørte organisationer undtage  

 væbnede styrker i aktiv tjeneste fra forbuddet mod forskelsbehandling på  

 grund af alder og handicap i denne lov.« § 2.  

  

 -  

 - - 11.  

  

 Efter  

 § 2 indsættes:
»  

 § 2 a.
Arbejdsgiveren  

 skal træffe de foranstaltninger, der er hensigtsmæssige i betragtning af de  

 konkrete behov, for at give en person med handicap adgang til beskæftigelse,  

 til at udøve beskæftigelse eller have fremgang i beskæftigelse, eller for at  

 give en person med handicap adgang til uddannelse.
Dette gælder dog ikke,  

 hvis arbejdsgiveren derved pålægges en uforholdsmæssig stor byrde.
Lettes  

 denne byrde i tilstrækkeligt omfang gennem offentlige foranstaltninger, anses  

 byrden ikke for at være uforholdsmæssig stor.« § 3.  

  

 - - - § 4.  

  

 - - - § 5.  

  

 Det må ikke ved annoncering angives, at der til ansættelse eller  

 erhvervsuddannelse  

 søges eller foretrækkes en person af en bestemt race, hudfarve, religion  

 eller tro, politisk anskuelse, seksuel orientering eller national, social  

 eller etnisk oprindelse.
Det må heller ikke angives, at der ikke ønskes en  

 person med de i 1. pkt. nævnte kendetegn.
 12.  


  

 § 5  

  

 affattes således:
»  

 § 5.  

  

 Det må  

 ikke ved annoncering angives, at der til ansættelse eller erhvervsuddannelse  

 søges eller foretrækkes en person af en bestemt race, hudfarve, religion  

 eller tro, politisk anskuelse, seksuel orientering eller national, social  

 eller etnisk oprindelse, med en bestemt alder, eller med handicap.
Det må  

 heller ikke angives, at der ikke ønskes en person med de i 1. pkt. nævnte  

 kendetegn.« § 5 a.  

  

 - - - 13.  

  

 I  

  

 § 5a  

, indsættes efter stk. 2 som nye  

 stykker:
 »  

 Stk. 3  

.  

 Uanset bestemmelsen i stk. 1,  

 er loven ikke til hinder for opretholdelsen af gældende aldersgrænser fastsat  

 i eller aftalt i henhold til kollektive aftaler og overenskomster, forudsat  

 at disse aldersgrænser er objektivt og rimeligt begrundet i et legitimt  

 formål indenfor rammerne af dansk ret, og midlerne til at opfylde det  

 pågældende formål er hensigtsmæssige og nødvendige.
Stk. 4.  

  

 Uanset  

 § 2, stk.1, er loven ikke til hinder for bestemmelser i individuelle  

 eller kollektive aftaler og overenskomster om ophør af ansættelsesforholdet,  

 når lønmodtageren fylder 65 år.« § 5 b.  

  

 - - - § 6.  

  

 - - - Stk. 2  

. Såfremt det  

 ved visse former for erhvervsudøvelse og uddannelser er af afgørende  

 betydning, at udøveren er af en bestemt race, politisk anskuelse, seksuel  

 orientering eller national, social eller etnisk oprindelse eller har en  

 bestemt  

 hudfarve eller tilhører en bestemt religion eller trosretning, og kravet om  

 bestemt tilhørsforhold står i rimeligt forhold til den pågældende  

 erhvervsaktivitet,  

 kan vedkommende minister efter indhentet udtalelse fra  

 beskæftigelsesministeren  

 fravige bestemmelserne i §§ 2-5.
 14.  

  

 I  

  

 § 6, stk. 2,  

  

 indsættes efter »hudfarve«:  

 », alder eller et bestemt handicap«.
 15.  

  

 Efter  

 § 6 indsættes:
»  

 § 6 a.  

  

 Uanset  

 §§ 2-5 er denne lov ikke til hinder for fastsættelse af aldersgrænser  

 for adgang til erhvervstilknyttede sociale sikringsordninger eller for  

 anvendelse af alderskriteriet i aktuarberegninger inden for rammerne af disse  

 ordninger.
Anvendelsen af alderskriteriet må ikke medføre forskelsbehandling  

 på grund af køn.« § 7.  

  

 - - - § 7 a.  

  

 - - - § 8.  

  

 - - - § 8 a.  

  

 - - - § 9.  

  

 - - - Stk. 2  

. Loven er ikke  

 til hinder for, at der i medfør af anden lov, i medfør af bestemmelser med  

 hjemmel i anden lov eller i øvrigt ved offentlig foranstaltning iværksættes  

 foranstaltninger, som har til formål at forbedre beskæftigelsesmulighederne  

 for personer af en bestemt race, hudfarve, religion, politisk anskuelse,  

 seksuel orientering eller national, social eller etnisk oprindelse.
 16.  


  

 § 9, stk. 2,  

  

 affattes således:
»  

 Stk. 2  

. Loven er  

 ikke til hinder for, at der i medfør af anden lov, i medfør af bestemmelser  

 med hjemmel i anden lov eller i øvrigt ved offentlig foranstaltning  

 iværksættes foranstaltninger, som har til formål at forbedre  

 beskæftigelsesmulighederne  

 for personer af en bestemt race, hudfarve, religion eller tro, politisk  

 anskuelse, seksuel orientering eller national, social eller etnisk oprindelse  

 eller med en bestemt alder eller med handicap.« 17.  

  

 I  

  

 § 9,  

  

 indsættes efter stk. 2 som nye stykker:
 »  

 Stk. 3  

. Loven er  

 ikke til hinder for, at der iværksættes foranstaltninger til fremme af  

 beskæftigelsesmuligheder for ældre lønmodtagere og personer med handicap.
Stk. 4.  

  

 Med  

 henblik på at beskytte børn og yngre lønmodtagere er forbuddet mod  

 forskelsbehandling  

 på grund af alder i lovens §§ 2-5 ikke til hinder for fastsættelse af  

 aldersgrænser for adgang til beskæftigelse ved lov eller i medfør af lov.« 1)  

 Loven indeholder bestemmelser, der gennemfører dele af Rådets direktiv  

 2000/78/EF af 27. november 2000 om generelle rammebestemmelser og  

 ligebehandling med hensyn til beskæftigelse og erhverv (EF-Tidende 2000, nr.  

 L  

 303, s. 16).
