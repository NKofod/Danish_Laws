Pressenævnets kendelse i sag nr. 2010-6-1060 Resumé Klager  en person  klagede over artiklen Kendt skuespiller skal tale for nynazister på redox.dk.
 Pressenævnets formand udtaler:
 Da den internetside, hvorpå den pågældende artikel er bragt, ikke er anmeldt til Pressenævnet efter medieansvarsloven § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarsloven § 43, stk. 2, nr. 1.
 [Klager] har klaget til Pressenævnet over artiklen Kendt skuespiller skal tale for nynazister bragt på redox.dk den 6. september 2010, idet han mener, at god presseskik er tilsidesat.
 [Klager] har til støtte for klagen bl.a. anført, at han flere gange fremgår med navn og billede og fejlagtigt kategoriseres som værende nynazist (nationalsocialist). Artiklen er nedgørende, da klager ikke er socialist.
 Pressenævnets formand udtaler:
 Da den internetside, hvorpå den pågældende artikel er bragt, ikke er anmeldt til Pressenævnet efter medieansvarsloven § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarsloven § 43, stk. 2, nr. 1.
