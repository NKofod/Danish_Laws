Pressenævnet kunne på grund af de  

 begrænsede muligheder for at føre bevis for Nævnet ikke tage stilling til  

 faktiske omstændigheder, hvorom parterne var uenige.
Pressenævnet kunne  

 derfor  

 ikke tage stilling til, hvorvidt udsagnet om, at [K] fremstår som  

 nazist i  

 flere andre medier, havde været forelagt for ham inden offentliggørelsen.  

 Pressenævnet fandt imidlertid, at det bragte udsagn, der fremstod som avisens  

 vurdering på baggrund af bragte oplysninger i andre medier, i den givne  

 sammenhæng, hvor [K]s chef havde haft lejlighed til at kommentere dette, ikke  

 var i strid med god presseskik.
Pressenævnet fandt, at [K] ikke var  

 fejlciteret vedrørende oplysningen om, at han havde meldt sig ud af den  

 lokale  

 ungdomsafdeling.
Nævnet fandt endvidere, at detaljerne omkring opgøret om  

 formandsposten ikke var af en sådan karakter, at det var relevant i forhold  

 til  

 artiklens indhold, og Nævnet udtalte ikke kritik heraf.
Det fremgik af artiklen, at [K] havde haft  

 lejlighed til at fremkomme med oplysning om, at han var til stede ved  

 arrangementet afholdt af Århus Mod Moskeen.
Pressenævnet fandt på denne  

 baggrund, at oplysningen om, hvorvidt han stod for sikkerheden eller havde en  

 anden funktion ved arrangementet var af mindre væsentlig betydning, og Nævnet  

 udtalte ikke kritik af det bragte.
Det fremgik endvidere, at [K] i artiklen  

 havde haft lejlighed til at kommentere og tilkendegive, at han ikke var  

 medlem  

 af White Pride eller Dansk Front.
Pressenævnet fandt på denne baggrund, at  

 der  

 ikke var grundlag for at udtale kritik af det bragte.
Af de oven for nævnte bevismæssige grunde  

 kunne Pressenævnet ikke tage stilling til, hvorvidt det bragte fotografi af  

[K]  

 var taget ved den omtalte march i Neumünster i 2002, og Nævnet havde derfor  

 ikke mulighed for at afgøre, om [K] deltog i marchen.
Nævnet fandt  

 imidlertid,  

 at omtale af [K] i denne sammenhæng var af en sådan karakter, at oplysningen  

 burde have været forelagt for ham inden offentliggørelsen, og Nævnet udtalte  

 sin kritik heraf.
Kendelse  

 fra Pressenævnet i sag 2006-6-305 [K] har ved advokat Trine  

 Nytrup klaget til Pressenævnet over en artikel den 28. januar 2006 i Århus  

 Stiftstidende, idet han mener, at god presseskik er tilsidesat.
1. Sagsfremstilling Århus Stiftstidende bragte  

 den 28. januar 2006 under overskriften  

  

 Nazifyring  

 giver dybe panderynker  

  

 og underoverskriften  

  

 ANSÆTTELSE: Direktør i shippingfirma i dilemma  medarbejder med i  

 nazimarch.  

  

 følgende artikel:
Fyringen hos Alm.
Brand af [A]  

 for hans optræden som medlem af det nazistiske White Pride har givet dybe  

 panderynker på et kontor på Århus Havn.
Den rynkede pande tilhører  

 direktøren i shippingfirmaet Greenship Denmark A/S, Karl Erik Andersen.  

 Stiftstidende bragte i går et billede fra stadion i Århus, hvor man ser flere  

 medlemmer og ledende personer i White Pride.
En af dem er [K] , som ifølge  

 avisens oplysninger i flere år har tilhørt inderkredsen i de nazistiske  

 grupper  

 Dansk Front og White Pride.
Denne oplysning har også tidligere været bragt i  

 andre medier som Ekstrabladet og TV2 Østjylland.
 [K]  

 har i halvandet år arbejdet hos Greenship  

 Denmark A/S på havnen i Århus, hvor der er tilfredshed med hans arbejde.  

 Avisen  

 har spurgt direktør Karl Erik Andersen, hvad han siger til, at en af hans  

 medarbejdere fremstår som nazist i flere medier.
Direktørens generelle  

 holdning er, at han selvfølgelig ikke bryder sig om at have en nazist ansat,  

 absolut ikke.
Han henviser til, at det nok vil være den gængse holdning i de  

 fleste virksomheder.
Med hensyn til den aktuelle sag har han ikke taget  

 endeligt stilling.
- I øjeblikket synes jeg  

 ikke, at det er påvist tilstrækkeligt, hvordan tingene forholder sig.
Jeg  

 synes  

 ikke, at vi har noget at agere på, siger Karl Erik Andersen.
Men han er  

 samtidig bekymret for eventuel dårlig omtale af shippingfirmaet i pressen i  

 forbindelse med de nazistiske grupper.
Direktøren oplyser, at han  

 før har talt med [K] om sagen, nemlig hver gang medarbejderen har været nævnt  

 i  

 pressen som nazist.
Hver gang har [K] fortalt ham, at det ikke passer. I det efterfølgende afsnit  

 citerer Århus Stiftstidende [K], der afviser tilhørsforhold til både White  

 Pride og Dansk Front.
Artiklen fortsætter:
Yderligtgående Til Stiftstidende siger [K],  

 at han ikke er medlem af hverken White Pride eller Dansk Front, og at han  

 aldrig har været det.
Han mener ikke, at billedet fra stadion i Århus, hvor  

 han  

 ses sammen med andre medlemmer af de to organisationer beviser noget som  

 helst.
- Jeg er kommet på stadion i  

 25 år, og har været formand for [B].
Så det er da naturligt, at jeg kender  

 mange mennesker, som kommer på stadion, siger [K].
 Han fortæller desuden, at han  

 ikke deltager i det interne debatforum på Dansk Fronts hjemmeside.
[K] har en fortid som medlem  

 af Dansk Folkepartis Ungdom i Århus amt, hvor han var med i bestyrelsen.
Han  

 forklarer, at han trak sig ud af partiets lokale ungdomsafdeling i  

 utilfredshed  

 med et opgør om formandsposten.
Siden blev Dansk Folkepartis Ungdom i Århus  

 amt  

 infiltreret af ni unge, som blev ekskluderet, fordi de samtidig havde et fast  

 tilhørsforhold til White Pride og Dansk Front.
 Landsformand for Dansk  

 Folkepartis Ungdom Kenneth Kristensen fortæller, at han ikke husker om [K]  

 blev  

 smidt ud af partiet eller gik selv.
 - Mit indtryk af ham var, at han  

 havde nogle meget yderligtgående holdninger, siger Kenneth Kristensen.
Ledende hooligan Flere medlemmer af White  

 Pride og Dansk Front er af Ekstrabladet sat i forbindelse med Århus Mod  

 Moskeen, som stillede op til kommunalvalget i efteråret.
En af dem er [K].
På et billede dagen for et  

 offentligt opstillingsmøde som Århus Mod Moskeen holdt 27. september i Vejlby  

 Risskov Hallen, ses seks mænd i færd med at diskutere arrangementet.
En af  

 dem  

 er [K], som ifølge avisens oplysninger stod for sikkerheden sammen med to  

 andre  

 kendte White Pride medlemmer.
- Det er rigtigt, at jeg har  

 deltaget i et møde i Århus Mod Mosken og hjulpet med at sætte stole op.
Jeg  

 kender formanden [C], men jeg er ikke medlem af foreningen, siger [K].
I bogen Fronten i Danmark  

 udgivet af det vensteorienterede Demos, beskrives [K] som en af de centrale  

 personer i Århus Mod Moskeen.
Han beskrives desuden som en ledende hooligan  

 fra  

 White Pride og netværket omkring Dansk Front.
Han ses på et billede i bogen  

 fra  

 et møde i Dansk Front i Aalborg sommeren 2005.
Med i nazi-march Århus Stiftstidende har talt  

 med flere, som har et indgående kendskab til nazi-miljøet i Århus.
De siger  

 alle samstemmende, at [K] er en central person i White Pride/Dansk Front.  

 Ingen  

 af dem af dog lyst til at få deres navn i avisen.
De beskriver [K] som en  

 ledende og meget aktiv hooligan i forbindelse med slagsmål ved fodboldkampe.  

 Flere har set ham heile på stadion sammen med andre White Pride folk.
April 2002 deltog han i en  

 nazi-march i Neumünster i Tyskland.
Marchen var arrangeret af tyske nazister  

 i  

 protest mod en udstilling om den tyske værnemagts krigsforbrydelser under 2.  

 Verdenskrig.
Fra White Pride i Århus deltog [K] sammen med to andre ledende  

 medlemmer, [D] og [E].  Artiklen var ledsaget af et  

 fotografi med følgende undertekst:
5. april 2002 deltog [K] i  

 en nazi-demonstration i den tyske by Neumünster sammen med andre ledende  

 personer fra White Pride og Dansk Front.
Fra venstre med blå kasket [D],  

 ledende medlem af Dansk Front, med mørkeblå kasket [K], og med hvid kasket  

[F],  

 leder af det nu nedlagte Blood and Honour i Danmark. 2. Parternes synspunkter [K] har anført, at han  

 hverken er medlem af Dansk Front eller White Pride. [K] har videre anført, at  

 han tidligere over for Århus Stiftstidende har gjort opmærksom på, at han  

 ikke  

 er tilknyttet White Pride.
 [K] har til de bragte udsagn  

 navnlig anført følgende:
 Han har ikke  

 fået forelagt oplysningen, om at han ville blive betegnet som  

 nazist inden  

 avisen spurgte direktør Karl Erik Andersen, hvad han siger til, at en  

 af hans  

 medarbejdere fremstår som nazist i flere medier.
 Hans udtalelse  

 om, hvorfor han trak sig ud af partiets lokale ungdomsafdeling, er ikke  

 gengivet korrekt, idet han over for Århus Stiftstidende oplyste, at han trak  

 sig ud af lokalbestyrelsen, da formanden blev afsat, eftersom  

 hovedbestyrelsen  

 ikke ville acceptere, at formanden var homoseksuel.
Han har ikke  

 stået for sikkerheden sammen med kendte White Pride medlemmer ved et  

 arrangement, som Århus Mod Moskeen afholdt 27. november 2005 i Vejlby Risskov  

 Hallen.
Oplysningerne herom er endvidere ikke forelagt for ham inden  

 offentliggørelsen.
[K] har endvidere afvist at  

 have deltaget i en nazimarch i Neumünster i Tyskland.
Oplysningerne herom har  

 endvidere ikke været forelagt ham inden offentliggørelsen.
 Sammenfattende har [K]  

 anført, at flere af de ikke forelagte udtalelser efterlader det indtryk, at  

 han  

 skulle være tilknyttet grupper med nazistiske og racistiske tilsnit, og at  

 disse udtalelser er ærekrænkende og usande.
Århus Stiftstidende har  

 oplyst, at udgangspunktet for den påklagede artikel var en artikel bragt to  

 dage tidligere på forsiden af Århus Stiftstidende, hvor en medarbejder hos  

 forsikringsselskabet Alm.
Brand var blevet fyret, fordi han i en  

 tv-udsendelse  

 var udpeget som ledende medlem af White Pride.
I den forbindelse bragte Århus  

 Stiftstidende over tre dage i alt 12 artikler og en leder om emnet, hvor  

 sagen  

 blev belyst fra mange sider blandt andet meget kritisk med hensyn til  

 lovligheden af en sådan fyring.
 Århus Stiftstidende har  

 anført, at fotografiet til artiklen dokumenter, at [K] deltog i den omtalte  

 march i Neumünster i Tyskland.
 Til de påklagede udsagn har  

 Århus Stiftstidende i øvrigt anført følgende:
At avisen ikke betegner [K] som nazist, men alene  

 skriver, at han i flere medier fremstår som nazist.
Dette udsagn  

 får dels  

 hans direktør og dels han selv lejlighed til at forholde sig til og svare på  

 i  

 artiklen.
Det fremgår af direktørens svar, at det ikke er første gang, han  

 får  

 forelagt disse oplysninger om sin medarbejder.
At [K] citeres for selv at have meldt sig ud af  

 bestyrelsen og er dermed ikke fejlciteret.
Detaljerne vedrørende opgøret om  

 formandsposten er ikke relevante i forhold til artiklens øvrige indhold.
At avisen har forelagt [K] oplysninger om hans  

 deltagelse i forberedelsen til foreningen Århus Mod Moskeens opstillingsmøde,  

 hvilket også fremgår af [K]s udtalelse i artiklen: Det er rigtigt, at  

 jeg har  

 deltaget i et møde i Århus Mod Moskeen og hjulpet med at sætte stole op  

  Århus Stiftstidende har  

 endelig anført, at [K] har fået forelagt de oplysninger, der indgår i  

 artiklen,  

 og at han er refereret fair, korrekt og udførligt. Århus Stiftstidende  

 bestrider på denne baggrund, at have handlet i strid med de presseetiske  

 regler.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
Pressenævnet kan på grund af  

 de begrænsede muligheder for at føre bevis for Nævnet ikke tage stilling til  

 faktiske  

 omstændigheder, hvorom parterne er uenige.
Pressenævnet kan derfor ikke tage  

 stilling til, hvorvidt udsagnet om, at [K] fremstår som nazist i  

 flere andre  

 medier, har været forelagt for ham inden offentliggørelsen.
Pressenævnet  

 finder  

 imidlertid, at det bragte udsagn, der fremstår som avisens vurdering på  

 baggrund af bragte oplysninger i andre medier, i den givne sammenhæng, hvor  

[K]s  

 chef har lejlighed til at kommentere dette, ikke er i strid med god  

 presseskik.
Pressenævnet finder, at [K]  

 ikke er fejlciteret vedrørende oplysningen om, at han har meldt sig ud af den  

 lokale ungdomsafdeling.
Nævnet finder endvidere, at detaljerne omkring  

 opgøret  

 om formandsposten ikke er af en sådan karakter, at det er relevant i forhold  

 til artiklens indhold, og Nævnet udtaler ikke kritik heraf.
Det fremgår af artiklen, at [K]  

 har haft lejlighed til at fremkomme med oplysning om, at han var til stede  

 ved  

 arrangementet afholdt af Århus Mod Moskeen.
Pressenævnet finder på denne  

 baggrund,  

 at oplysningen om, hvorvidt han stod for sikkerheden eller havde en anden  

 funktion ved arrangementet er af mindre væsentlig betydning, og Nævnet  

 udtaler  

 ikke kritik af det bragte.
Det fremgår endvidere, at [K]  

 i artiklen har haft lejlighed til at kommentere og tilkendegive, at han ikke  

 er  

 medlem af White Pride eller Dansk Front.
Pressenævnet finder på denne  

 baggrund,  

 at der ikke er grundlag for at udtale kritik af det bragte.
 Af de oven for nævnte  

 bevismæssige grunde kan Pressenævnet ikke tage stilling til, hvorvidt det  

 bragte fotografi af [K] er taget ved den omtalte march i Neumünster i 2002,  

 og  

 Nævnet har derfor ikke mulighed for at afgøre, om [K] deltog i marchen.  

 Nævnet  

 finder imidlertid, at omtale af [K] i denne sammenhæng er af en sådan  

 karakter,  

 at oplysningen burde være forelagt for ham inden offentliggørelsen, og Nævnet  

 udtaler sin kritik heraf.
 I medfør af  

 medieansvarslovens § 49 pålægger Pressenævnet herefter den ansvarshavende  

 redaktør  

 af Århus Stiftstidende at offentliggøre følgende:
   

  

 Kendelse fra Pressenævnet:
Den 28. januar 2006 omtalte Århus Stiftstidende, hvorledes medlemskab  

 af højreorienterede bevægelser kunne have konsekvenser i medlemmernes  

 ansættelsesforhold.
I artiklen blev [K] blandt andet omtalt som medlem af  

 White  

 Pride og for at have deltaget i en nazi-march i Neumünster i Tyskland i 2002.  

[K]  

 har klaget til Pressenævnet, idet han mener, at god presseskik er tilsidesat.
 Pressenævnets afgørelse og begrundelse  

 :
 Pressenævnet kan på grund af de begrænsede muligheder for at føre bevis  

 for Nævnet ikke tage stilling til faktiske omstændigheder, hvorom parterne er  

 uenige.
Af de oven for nævnte bevismæssige grunde kan Pressenævnet ikke tage  

 stilling til, hvorvidt det bragte fotografi af [K] er taget ved den omtalte  

 march i Neumünster i 2002, og Nævnet har derfor ikke mulighed for at afgøre,  

 om  

[K] deltog i marchen.
Nævnet finder imidlertid, at omtale af [K] i denne  

 sammenhæng er af en sådan karakter, at oplysningen burde være forelagt for  

 ham  

 inden offentliggørelsen, og Nævnet udtaler sin kritik heraf.
København, den 14. juni 2006 Axel Kierkegaard, Jan Kristensen, Kaare R.
Skou og Ole Askvig. Afgjort den 14. juni 2006.
