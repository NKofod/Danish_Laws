Vejledning om seniorpolitik 1.
Indledning 2.
Seniorpolitik i sammenhæng 3.
Arbejdsmarkedets struktur 4.
Seniorpolitik - en del af arbejdspladsens personalepolitik 4.1.
Den enkelte medarbejder 5.
Målet med seniorpolitik 6.
Hvad er en seniormedarbejder? 6.1.
Hvornår er man  

 seniormedarbejder? 6.2.
Hvordan er  

 seniormedarbejderen? 6.3.
Forskelle mellem  

 seniormedarbejderne og deres vilkår 7.
Holdningsudvikling 8.
Indholdet af seniorpolitikken 8.1.
 Jobudvikling og -krav,  

 personlig udvikling  

    

  

 og  

 kompetenceudvikling, efteruddannelse mv.
 8.2.
Jobbrede, rokeringer og  

 jobskifte 8.3.
Mulighederne i de nye  

 lønsystemer 9.
Specielt om seniorpolitik for chefer 10.
Den lokale indsats 10.1 Seniorpolitik bidrager til  

 institutionens ressourceudnyttelse 10.2.
Udførelsen af den lokale  

 seniorpolitik - ansvarlige aktører 10.3.
Mulighed for støtte til  

 lokale seniorpolitiske projekter fra Udviklings- og Omstillingsfonden 11.
Muligheder for særlige ansættelsesvilkår for seniormedarbejdere 11.1.
Ønsket om fleksibel  

 tilknytning til arbejdsmarkedet 11.2.
Aftale om senior- og  

 fratrædelsesordninger 11.2.1.
Seniorordning med  

 aftrapning i tid 11.2.2.
Seniorordning med  

 aftrapning i job/charge 11.2.3.
Særlige retræteordninger  

 for visse tjenestemænd 11.3.
Frivillig fratræden 11.4.
Bilag 12.
Afslutning Bilag A Bilag B Bilag C Bilag D Seniorpolitik er én af  

 personalepolitikkens væsentlige indsatsområder.
De næste 2 årtier vil være  

 kendetegnet ved, at der bliver færre unge og flere ældre på arbejdsmarkedet.  

 For at bevare et tilstrækkeligt udbud af arbejdskraft er der behov for at  

 gøre  

 det attraktivt for seniormedarbejderne at forblive på arbejdsmarkedet i  

 længere  

 tid.
For den enkelte medarbejder er der behov for at sikre og udvikle  

 beskæftigelsesmulighederne i seniorårene.
 Seniorpolitik handler om at bruge de personalepolitiske instrumenter,  

 der kan få medarbejderne til at forblive en aktiv, kvalificeret, fleksibel og  

 efterspurgt arbejdskraft gennem hele arbejdslivet.
Det er vigtigt, at  

 medarbejder og chef/leder løbende udvikler jobkompetencer, jobindhold og  

 jobkrav, med henblik på at medarbejderen kan og vil fortsætte som  

 erhvervsaktiv  

 nogle år længere.
Det er yderligere vigtigt, at arbejdspladsen sætter fokus  

 på  

 og anvender de særlige individuelle erfaringer, viden og kompetencer,  

 seniormedarbejderen er i besiddelse af.
Efteruddannelse, jobbredde i  

 hele arbejdslivet, rokeringer og en mere fleksibel tilknytning til  

 arbejdsmarkedet er væsentlige seniorpolitiske instrumenter.
En individuel  

 tilrettelagt seniorpolitik vil betyde, at den enkelte seniormedarbejder også  

 i  

 seniorårene vil opleve stor jobtilfredshed, og derfor vil vælge at forblive  

 lidt længere på arbejdsmarkedet - til gavn for både medarbejder og  

 arbejdsgiver.
Og så handler den lokale  

 seniorpolitiske indsats i høj grad om vilje og fleksibilitet - både fra  

 ledelsen og fra den enkelte medarbejder.
Vilje til at få sat en aktiv  

 seniorpolitik på den personalepolitiske dagsorden.
Og fleksibilitet til at  

 anvende de seniorpolitiske initiativer, der passer til den enkelte  

 arbejdsplads  

 og medarbejder.
For at de seniorpolitiske  

 initiativer skal lykkes, er det en forudsætning, at der fortsat sker en  

 holdningsudvikling - både hvad angår den enkelte seniormedarbejder, kolleger  

 og  

 lederne.
Anvendelse af en aktiv seniorpolitik skal være - og opleves som - en  

 naturlig del af virksomhedskulturen! Denne vejledning om  

 seniorpolitik er udarbejdet i samarbejde mellem Finansministeriet og  

 Centralorganisationernes Fællesudvalg med det mål at sætte yderligere fokus  

 på  

 anvendelse af seniorpolitikken som en integreret del af personalepolitikken.  

 Vejledningen kan af medarbejder og ledelse anvendes som inspiration til en  

 lokal seniorpolitisk indsats.
 Arbejdsmarkedets struktur  

 har igennem 1990´erne ændret sig i en markant positiv retning med stigende  

 beskæftigelse og faldende ledighed.
 Det er en udvikling, der  

 stiller aktørerne på arbejdsmarkedet over for nye store udfordringer, hvor  

 det  

 bliver af meget stor betydning at sikre et tilstrækkeligt arbejdskraftudbud.  

 Seniorpolitikken skal netop ses som én ud af flere muligheder for at udvikle  

 det fleksible arbejdsmarked, undgå såkaldte flaskehalse og bevare et  

 tilstrækkeligt arbejdskraftudbud.
For at modvirke  

 strukturproblemer på arbejdsmarkedet er der i løbet af 1990'erne taget en  

 række  

 initiativer til at forbedre arbejdsmarkedets funktionsmåde og dermed reducere  

 strukturproblemerne.
Tilsvarende bliver det i de kommende år af stor  

 betydning,  

 at den arbejdsmarkedspolitiske indsats fortsat styrkes gennem en forøgelse og  

 effektivisering af arbejdskraftsudbuddet.
Hovedopgaven er at skabe et  

 attraktivt arbejdsmarked for alle.
Det rummelige arbejdsmarked er én af  

 opgaverne.
Et rummeligt arbejdsmarked betyder, at der på arbejdsmarkedet også  

 skal være plads til medarbejdere, som har reduceret erhvervsevne som følge af  

 sygdom, nedslidning, ulykker mv.
En anden opgave er løbende  

 at sikre, at der sker en fortsat udvikling og omstilling på statens  

 arbejdspladser.
Der stilles stadig større krav om øget effektivitet og  

 kvalitet  

 i løsningen af statens opgaver, hvilket for de statslige arbejdspladser  

 stiller  

 krav om udvikling og omstilling.
For at styrke dette indsatsområde er  

 Udviklings- og Omstillingsfonden oprettet.
Fonden støtter bl.a. projekter  

 inden  

 for det personalepolitiske område - herunder kompetenceudvikling, den hele  

 medarbejder og ledelse.
Den seniorpolitiske indsats  

 skal ses som et væsentligt indsatsområde på den personalepolitiske palet.
Det  

 er et afgørende element, at der løbende opnås en forøgelse af  

 arbejdskraftudbuddet, herunder at det gøres fordelagtigt for  

 seniormedarbejdere  

 med en mere fleksibel tilbagetrækning fra arbejdsmarkedet.
Den indsats, der  

 skal gøres, skal ske lokalt på arbejdspladsen.
Det betyder også, at  

 seniorpolitikken skal ses som en del af de statslige institutioners  

 ansættelses- og personalepolitik.
Seniormedarbejdere, der har lyst til at  

 forblive på arbejdspladsen, skal derfor tilbydes nogle muligheder i jobbet,  

 som  

 gør dét attraktivt.
Samtidig skal arbejdspladsen have glæde af kompetente og  

 aktive seniormedarbejdere.
 Tendensen er, at der i de  

 kommende årtier i endnu højere grad bliver brug for seniormedarbejderne.
 Det forventes, at den  

 samlede arbejdsstyrke over de næste 20 år vil stagnere på det nuværende  

 niveau.  

 Men på grund af den demografiske udvikling vil den aldersmæssige  

 sammensætning  

 af arbejdsstyrken blive væsentligt ændret, idet der vil blive langt flere  

 ældre  

 og færre yngre på arbejdsmarkedet.
 Figur 1. Udvikling i arbejdsstyrken fordelt på  

 aldersgrupper.
 Kilde: Arbejdsministeriets  

 arbejdsstyrkeprognose 1999.
Der vil de næste 2 årtier  

 blive næsten 200.000 flere ældre i alderen 50-70 år.
Indtil 2008 vil der  

 blive  

 færre unge i arbejdsstyrken, medens antallet af personer i den meget  

 erhvervsaktive alder fra 30 til 49 år vil blive reduceret i perioden 2008 til  

 2020.
 Den demografiske udvikling  

 de næste 20 år er derfor karakteriseret ved et fald i gruppen af 18-49 årige  

 og  

 en meget stor stigning i gruppen over 50 årige i arbejdsstyrken.
 Den aldersmæssige udvikling  

 i arbejdsstyrken kan også illustreres ved arbejdsstyrkens aldersprofil i 1998  

 sammenholdt med aldersprofilen i henholdsvis 2010 og 2020.
 Figur 2. Arbejdsstyrkens aldersprofil i 1998, 2010  

 og 2020.
 Kilde Arbejdsministeriets  

 arbejdsstyrkeprognose 1999.
 På grund af den markante  

 stigning i antallet af ældre bliver det af stor betydning at gøre en indsats  

 for at sikre en senere tilbagetrækning fra arbejdsmarkedet.
 Figur 3. Udvikling i tilbagetrækningsalder,  

 1980-1997.
 Note: Den gennemsnitlige  

 tilbagetrækningsalder er beregnet, som det gennemsnitlige tidspunkt, hvor en  

 person, der var erhvervsaktiv som 50 årig, trækker sig tilbage.
 Kilde: Rapport fra Det  

 Seniorpolitiske Initiativudvalg 1999, Arbejdsministeriet.
 I perioden fra 1980 til 1998  

 har der været et jævnt fald i den gennemsnitlige tilbagetrækningsalder fra  

 62,4  

 år i 1980 til 60,6 år i 1998, jf. fig. 3. Med den nye efterlønsordning  

 forventes der i de kommende år en svag stigning i den gennemsnitlige  

 tilbagetrækningsalder  

 - men på grund af den markante stigning i gruppen fra 50 til 70 år er der  

 fortsat et stort behov for seniorpolitiske initiativer til at fastholde ældre  

 i  

 længere tid på arbejdsmarkedet.
Der er på det danske  

 arbejdsmarked brug for at fastholde seniormedarbejderne på arbejdsmarkedet i  

 længere tid.
Og samtidig er det et stort ønske for mange at kunne forblive  

 lidt  

 længere tid på arbejdsmarkedet, f.eks. i en anden funktion eller på nedsat  

 tid.
På mange arbejdspladser gør  

 man allerede i dag en stor indsats for at fastholde og anvende de  

 kompetencer,  

 som seniormedarbejderne er i besiddelse af.
På andre arbejdspladser kan man  

 uden tvivl gøre mere endnu, så det er tilstrækkeligt attraktivt at forblive  

 længere tid på arbejdsmarkedet.
Det er derfor af stor betydning, at  

 seniorpolitikken bliver en integreret del af arbejdspladsens  

 personalepolitik.
 Herved skabes rammerne for  

 en lokal indsats, der skal sikre:
i  

  

 	  

    

 at seniormedarbejdere - der er  

 interesseret heri -  

    

  

 bliver i jobbet i  

 længere tid i  

  

 	  

    

 at seniormedarbejdernes kompetencer  

 udnyttes fuldt ud i  

  

 	  

    

 at der skabes en fordomsfri dialog  

 mellem ledelse og medarbejdere om arbejdslivet som seniormedarbejder.
 Seniorpolitikken som en  

 integreret del af arbejdspladsens personalepolitik vil samtidig betyde, at  

 såvel ledelse som medarbejdersiden får et fælles forventningsniveau i forhold  

 til anvendelsen af seniorinitiativer - og at der igennem personalepolitikken  

 bliver signaleret, hvilke seniorpolitiske initiativer der er mulighed for på  

 den enkelte arbejdsplads.
 Endelig er det afgørende for  

 en succesrig seniorpolitik, at såvel ledelse som medarbejdere er motiverede  

 og  

 engagerede, når seniorpolitikken skal "fra ord til handling".
4.1. Den enkelte medarbejder Når de lokale rammer for  

 seniorpolitikken er udformet, skal den lokale indsats følges op med  

 initiativer  

 på det individuelle niveau, så medarbejderne ved udsigt til et godt  

 arbejdsliv  

 motiveres til at forblive i beskæftigelse i længere tid, end de ellers ville  

 have gjort.
Motiveringen skal ske ved  

 løbende kompetenceudvikling i hele arbejdslivet og i seniorårene med  

 forskellige muligheder for aftrapning af arbejdsindsatsen.
Medarbejderen skal  

 derfor i hele ansættelsesforløbet være indstillet på fleksibilitet og  

 udvikling.
Udviklingen af jobs og  

 udviklingen af medarbejderne til fleksible og effektive seniormedarbejdere  

 forudsætter, at medarbejderne - sammen med chefen/lederen - i god tid har  

 mulighed for at planlægge seniorårene på arbejdspladsen.
Der bør derfor  

 løbende  

    

  

 gøres overvejelser om  

 medarbejdernes behov for kompetenceudvikling, og særligt skal der i  

 forbindelse  

 med de årlige medarbejderudviklingssamtaler opstilles og følges op på  

 konkrete  

 udviklingsmål for den enkelte medarbejder, jf.  

  

 Finansministeriets cirkulære af 25. juni 1999 om aftale om systematisk  

 kompetenceudvikling i statens institutioner samt den tilhørende Vejledning om  

 strategisk og systematisk kompetenceudvikling i statens institutioner  

  

 ,  

 Finansministeriet og CFU, juni 2000.
 Seniorpolitik på det  

 individuelle niveau må tage højde for medarbejdernes forskelligheder med  

 hensyn  

 til job, fysisk kapacitet, økonomi mv. - og samtidig er det af stor  

 betydning,  

 at der på arbejdspladsen skabes forskellige muligheder for fuldt eller  

 delvist  

 at bevare tilknytningen til arbejdslivet.
 At skabe denne  

 fleksibilitet, der vil motivere flere til at fortsætte, forudsætter en  

 seniorpolitik, der tilskynder nogle til at fortsætte på fuld tid med samme  

 arbejdsopgaver eller eventuelt med ændret opgaveområde med en mindre  

 arbejdsbelastning, mens andre tilskyndes til at fortsætte på reduceret tid.
 For den enkelte  

 seniormedarbejder vil muligheden for mere fleksible jobs og arbejdsvilkår  

 kunne  

 medvirke til et positivt livsindhold gennem et fortsat aktivt og produktivt  

 arbejdsliv og give mulighed for en hensigtsmæssig overgang fra arbejdslivet  

 til  

 pensionisttilværelsen.
 Seniorpolitik baserer sig på  

 en nøgtern vurdering af samfundets og de enkelte arbejdspladsers behov for at  

 vedligeholde og udvikle medarbejderressourcerne og på den enkelte  

 medarbejders  

 modsvarende behov for at sikre og udvikle sine beskæftigelsesmuligheder i  

 seniorårene.
 Seniorpolitik omfatter i  

 hovedtræk fortsatte krav om jobudvikling og uddannelse og fortsatte  

 muligheder  

 for kompetenceudvikling for medarbejdere i alderen fra 45 og opefter - for  

 medarbejdere omkring 60 år og derover desuden mulighed for fleksible  

 seniorordninger, der er afpasset efter seniormedarbejdernes forskelligheder.
 Seniorpolitikkens formål er  

 med udvikling af jobindhold og jobkrav og af medarbejderne i hele  

 ansættelsesforløbet at muliggøre og tilskynde til, at medarbejderne kan  

 fortsætte som erhvervsaktive nogle år længere, inden de udtræder af  

 arbejdsmarked  

 på grund af alder - eventuelt med gradvis aftrapning i jobbet - til gavn for  

 såvel arbejdspladsen som den enkelte medarbejder.
 Seniorpolitikken skal gøre  

 det muligt for seniormedarbejderne at vælge:
i  

  

 	  

    

 at fortsætte på fuld kraft og fuld tid i  

  

 	  

    

 at trappe ned i jobkrav og/eller  

 arbejdstid.
 Seniorpolitik - eller  

 personalepolitik med sigte på seniorårene - kan ikke opstilles i én generel  

 model, men vil variere efter forholdene, da der både er mange forskellige  

 grupper af seniorer, hvis arbejdsforhold afviger betydeligt, og mange  

 forskelligartede  

 statslige institutioner.
 Udmøntningen af  

 seniorpolitikken både midtvejs og sidst i medarbejdernes arbejdsliv må derfor  

 ske i et samspil mellem ledelsen og medarbejderne - blandt andet på baggrund  

 af  

 de årlige medarbejdersamtaler - så der kan tages højde for medarbejdernes  

 individuelle forhold og institutionernes forskelligheder.
6. Hvad er en seniormedarbejder? 6.1. Hvornår er man seniormedarbejder? Seniormedarbejdere er  

 personer i alderen fra slutningen af 50´erne og opefter.
 Det betyder dog ikke, at  

 seniorpolitik skal være et begreb, der begrænses til kun at omfatte  

 medarbejdere i denne aldersgruppe.
Seniorårene skal således  

 forberedes i god tid, for at i  

  

 	  

    

 give medarbejderen og arbejdsstedet de  

 bedste muligheder for at indrette sig, i  

  

 	  

    

 ændre holdninger og forventninger hos  

 medarbejderen, kollegerne og chefen/lederen, i  

  

 	  

    

 medarbejderne også som seniorer har både  

 de jobmæssige og uddannelsesmæssige kvalifikationer og motivationen til en  

 effektiv og fleksibel indsats.
 Er medarbejderen først  

 blevet senior uden jobudvikling og kompetenceudvikling i mange år, kan der  

 meget nemt blive tale om afviklingspolitik.
 Medarbejderen skal altså i  

 samspil med lederen "kvalificere" og udvikle sig til at blive en  

 god  

 seniormedarbejder eller seniorchef.
6.2. Hvordan er seniormedarbejderen? Seniormedarbejdere er som  

 øvrige medarbejdere forskellige, dog kan der peges på en række generelle  

 karakteristika.
Seniormedarbejdere har ofte  

 en række fordele, som institutionen kan drage nytte af.
For eksempel:
i  

  

 	  

    

 bred erfaring og overblik, som kan  

 udnyttes i andre jobs i  

  

 	  

    

 faglig viden i  

  

 	  

    

 ansvarsfølelse og præcision.
 Seniormedarbejderne  

 medvirker også til at skabe kontinuitet i institutionen og kan indgå i  

 oplæringen af nye medarbejdere.
 På den anden side kan der  

 være begrænsninger i seniormedarbejderes fysiske formåen.
 Det er imidlertid meget  

 individuelt, på hvilket tidspunkt og i hvilket omfang seniormedarbejdere vil  

 opleve, at aldersbetingede fysiske svagheder viser sig.
 Et godt arbejdsmiljø,  

 herunder en god indretning af arbejdspladsen, og seniormedarbejderens egen  

 interesse i at bevare et godt helbred er vigtige faktorer.
6.3. Forskelle mellem seniormedarbejderne og deres  

 vilkår Til illustration af  

 forskellene mellem seniormedarbejderne og deres vilkår er der nedenfor  

 opstillet en række elementer, hvor forskellighederne kan gøre sig gældende.
 På et overordnet plan kan  

 skelnes mellem seniorer i stillinger som:
i  

  

 	  

    

 chefer, herunder topchefer i  

  

 	  

    

 mellemledere i  

  

 	  

    

 funktionærer i  

  

 	  

    

 faglærte og ufaglærte arbejdere.
 Det har også betydning, om  

 arbejdsfunktionen indebærer et større eller mindre element af for eksempel :
i  

  

 	  

    

 krav til fysisk formåen i  

  

 	  

    

 særligt strenge helbredsmæssige krav i  

  

 	  

    

 særligt belastende funktioner, herunder  

 skifteholdsarbejde i  

  

 	  

    

 krav om overblik i  

  

 	  

    

 krav om faglig viden i  

  

 	  

    

 selvstændig tilrettelæggelse af  

 arbejdsopgaver og arbejdstid.
 Og om der på arbejdspladsen  

 for eksempel findes en:
i  

  

 	  

    

 virksomhedskultur, der "giver  

 plads" til seniormedarbejderne, i  

  

 	  

    

 positiv holdning, for eksempel til  

 seniormedarbejdernes styrker og svagheder.
 Dernæst vil der naturligvis  

 kunne være ganske store forskelle mellem de enkelte seniormedarbejdere med  

 hensyn til de mere individuelle forhold.
 Det kan for eksempel være i  

 forhold til:
i  

  

 	  

    

 livsstil og livssyn i  

  

 	  

    

 helbred og fysisk tilstand i  

  

 	  

    

 motivation og ambitioner i  

  

 	  

    

 familiemæssige og personlige  

 prioriteringer i  

  

 	  

    

 økonomiske forhold, herunder udsigten  

 til økonomisk dækning ved fratræden på grund af alder.
 Man skal derfor være  

 opmærksom på, at forskellige arbejdsfunktioner, kvalifikationer og arbejdsliv  

 samt lønniveau sammenholdt med de økonomiske muligheder efter fratræden og  

 mulighederne for delvis beskæftigelse i seniorårene har betydning for  

 pensioneringsmønsteret.
 Holdningsudvikling er en  

 væsentlig betingelse for gennemførelsen af seniorpolitikken.
Den første forudsætning for  

 at få et seniorperspektiv ind i personalepolitikken er, at viljen er til  

 stede  

 i institutionen.
En vilje til at udvikle en lokal seniorpolitik vil i høj  

 grad  

 være betinget af, at ledelsen og kollegerne har en positiv holdning til  

 seniormedarbejdernes  

 placering og betydning på arbejdspladsen.
Når der tales om holdning  

 som en faktor, der regulerer personers adfærd, er det en underliggende  

 forudsætning, at mennesker i nogen grad tilpasser sig omgivelsernes  

 forventninger.
Med positive forventninger til seniormedarbejderne vil deres  

 motivation  

 øges, og kollegernes og ledernes holdning til seniorpolitiske tiltag vil  

 ændres  

 i en positiv retning.
 Det gælder holdninger til  

 såvel kompetenceudvikling, herunder efteruddannelse, for seniormedarbejderne  

 som det acceptable i, at nogle seniormedarbejdere opnår ordninger med gradvis  

 aftrapning af arbejdstid og ansvar mv.
Også de holdninger, som  

 seniormedarbejderne udviser, har betydning for, hvordan de opfattes på  

 arbejdspladsen.
Når seniormedarbejdere eksempelvis indgår positivt i  

 udviklingsaktiviteter og er åbne over for nye udfordringer og arbejdsopgaver,  

 vil det bidrage til et positivt billede.
 På den holdningsmæssige  

 front vil seniorindsatsen derfor omfatte en bearbejdning af både den enkelte  

 seniormedarbejder, kollegerne, lederne og virksomhedskulturen i  

 almindelighed.
 Holdninger kan påvirkes og  

 ændres "nede fra", men det har større gennemslagskraft, hvis  

 initiativet tages - og processen vedligeholdes - "fra toppen".
 En ideel situation er, at  

 udspillet til en lokal seniorpolitik kommer i form af klare og troværdige  

 udmeldinger fra den enkelte institutions ledelse, der viser mulighederne og  

 konkrete, synlige resultater som inspiration og forbillede for alle  

 medarbejdere.
 En fælles ledelsesholdning,  

 hvor alle ledelsesniveauer er parate til og interesserede i at gennemføre en  

 seniorpolitik, vil være det mest effektive og kraftfulde signal til  

 medarbejderne.
 Mål og rammer for  

 institutionens seniorpolitik er en del af den samlede personalepolitik og  

 skal  

 derfor drøftes med og accepteres af personalet og personalerepræsentanterne i  

 institutionens samarbejdsudvalg.
Et vigtigt redskab i den  

 løbende "senior-dialog" med medarbejderne er de årlige  

 medarbejdersamtaler.
Desuden er det vigtigt, at ledelsen er konstruktiv både  

 i  

 relation til udvikling af seniormedarbejderne og ved etablering af  

 seniorordninger.
 Dette forudsætter også  

 fleksibilitet hos seniormedarbejderen og kollegerne, blandt andet  

 fleksibilitet  

 i forhold til de måder, som arbejdsopgaverne traditionelt fordeles på.
Ledelsen har en udfordring i  

 at ændre omgivelsernes traditionelle opfattelse af seniormedarbejdernes  

 arbejdsmæssige formåen.
Det kan blandt andet gøres ved at give  

 seniormedarbejderne arbejdsopgaver, der i institutionen opfattes som nyttige,  

 kvalificerede og attraktive.
 Det er vigtigt at være  

 kreativ i arbejdet på at finde sådanne nyttige arbejdsområder, der passer til  

 seniormedarbejderen, og som er til gavn for institutionen.
 Arbejdsopgaverne skal dog  

 defineres med omhu.
 På den ene side, er det  

 forkert at udvælge særlige arbejdsopgaver som senioropgaver, hvis man vil  

 skabe  

 respekt omkring seniorordninger.
På den anden side skal  

 ledelsen være opmærksom på de muligheder og kvaliteter, der er hos  

 seniormedarbejderne, og bruge disse hensigtsmæssigt og målrettet, primært i  

 de  

 eksisterende jobfunktioner i institutionen.
Eller i nyttige og perspektivrige  

 funktioner, som institutionen har behov for, men endnu ikke har fået udført.
 At finde de rette opgaver  

 til seniormedarbejderne er en lokal opgave, og der findes ikke  

 universalløsninger.
 Også i forbindelse med  

 rekruttering af medarbejdere skal der tages hensyn til de holdningsmæssige  

 signaler.
 I stillingsopslag bør der  

 som hovedregel ikke søges efter medarbejdere i en bestemt aldersgruppe, og i  

 rekrutteringsprocessen i øvrigt bør ansættelsesmyndigheden normalt ikke lægge  

 vægt på den pågældendes alder.
Den seniorpolitiske indsats  

 skal især ske på det lokale plan.
Det gælder både med hensyn til  

 seniorrelevant  

 udvikling og med hensyn til individuelle seniorordninger, som tilrettelægges  

 mellem ledelsen og medarbejderen inden for de gældende rammer.
 8.1. Jobudvikling og -krav, personlig udvikling og  

 kompetenceudvikling, efteruddannelse mv.
 Bevarelse af erhvervsevnen  

 og fortsat kvalifikationsudvikling er nogle af seniorpolitikkens hovedmål.
 Indsatsen må primært ske på  

 to fronter:
i  

  

 	  

    

 uddannelses- og jobmæssig ajourføring  

 for de enkelte medarbejdere, i  

  

 	  

    

 holdningspåvirkning i forhold til alle  

 medarbejdere.
Det er en fortløbende proces  

 for chefen/lederen jævnligt at vurdere overensstemmelsen mellem jobkrav og  

 medarbejderens faktiske muligheder for at udfylde jobbet samt at foretage de  

 nødvendige justeringer.
Ligesom det er en basal del af personalepolitikken,  

 er  

 det også væsentligt i seniorpolitikken.
 Udvikling, herunder jobkrav  

 og efteruddannelse, er nok den vigtigste enkeltfaktor i en  

 kvalifikationsbevarende proces.
 Igennem de årlige  

 medarbejdersamtaler opstilles der mål for den enkelte medarbejders jobmæssige  

 fremtid, og medarbejderens ønsker kan herigennem komme til udtryk.
 Eventuelt kan institutionen  

 lokalt beslutte sig for - ved en fast alder - at gennemføre en mere uddybende  

 samtale, der med et bredere sigte bevæger sig ind på seniorkarrierens  

 muligheder, og hvor ansættelse/beskæftigelse i seniorårene drøftes med alle  

 medarbejdere.
 Ved medarbejdersamtalerne  

 forpligter begge parter sig:
 Chefen/lederen giver sin  

 vurdering af de fremtidige arbejdsmuligheder og behov og opstiller samtidig  

 klare krav til seniormedarbejderens jobvaretagelse.
 Seniormedarbejderen på sin  

 side kan med udgangspunkt heri bedømme, om han/hun kan imødekomme kravene -  

 eventuelt efter en målrettet kompetence- og uddannelsesindsats.
 Skiftende arbejdssituationer  

 - og derigennem ændrede jobkrav og udfordringer - er en vigtig del af en  

 målrettet uddannelsesindsats over for medarbejderne som kommende seniorer.  

 Kursusdeltagelse og teoretisk efteruddannelse bør også indgå som naturlige  

 elementer i efteruddannelse.
 Ved løbende at drøfte og  

 justere i jobvaretagelsen kan det sikres, at seniormedarbejderen forbliver en  

 aktiv, kvalificeret, fleksibel og efterspurgt arbejdskraft og forbliver  

 tilfreds med jobbet.
8.2. Jobbredde, rokeringer og jobskifte Jobbredde i hele  

 arbejdslivet giver den enkelte medarbejder flere og bedre muligheder for en  

 seniorkarriere.
En bred baggrund giver medarbejderen større  

 anvendelsesmuligheder på arbejdsmarkedet.
Jobbredde kan opnås ved  

 regelmæssige  

 opgaveskift eller ved rokering til andre jobs inden for eller uden for  

 institutionen/ministeriet.
Rokering er et nyttigt  

 seniorpolitisk virkemiddel.
Effekten kan være tilegnelse af ny og bredere  

 viden, men også den mere psykologiske i form af opnåelse og bevarelse af  

 større  

 evne og vilje til forandring.
Rokering er et middel til at  

 sikre overensstemmelse mellem medarbejderens ønsker og arbejdspladsens behov.  

 Ved rokering forstås her en formaliseret eller uformel mulighed for, at den  

 enkelte medarbejder kan skifte arbejdsfunktion.
Et skifte ved rokering sker  

 typisk på uændret kompetenceniveau og på uændrede løn- og ansættelsesvilkår,  

 og  

 der er ikke tale om overgang til et mindre krævende job - tværtimod måske.
Der kan være en tendens til,  

 at mobiliteten vil aftage, efter at medarbejderen har haft 15-20 års  

 ansættelse.
Denne tendens kan modvirkes ved at anvende rokering og jobskifte  

 som kompetence- og efteruddannelsesaktivitet.
For den enkelte kan det  

 forekomme ubekvemt at skulle flytte mere eller mindre hyppigt mellem  

 forskellige jobfunktioner i institutionen.
Fra et chef-/ledersynspunkt er der  

 ofte modsatrettede interesser i en rokering, hvor udviklingshensynet skal  

 afvejes over for ønsket om kontinuitet, stabilitet og ekspertise i  

 jobvaretagelsen.
 Afvejningen af fordele og  

 ulemper bør resultere i, at holdningen til rokering generelt bliver positiv,  

 idet institutionens evne til at kunne omstille og forandre sig i takt med  

 omgivelserne på længere sigt vil stå og falde med medarbejdernes evne og  

 vilje  

 til fornyelse gennem løbende forandringer i jobsituationen.
Der findes en centralt  

 fastsat turnusordning for henholdsvis overenskomst- og tjenestemandsansatte  

 akademiske fuldmægtige i staten.
Efter de første 10 års ansættelse er der dog  

 ikke længere nogen forudsætning om, at medarbejderen skal rokere.
I en  

 seniorpolitisk  

 sammenhæng er det næppe hensigtsmæssigt, hvis rokering standser efter de  

 første  

 10 års ansættelse.
 Der er endvidere indgået en  

 turnusaftale for tjenestemænd og overenskomstansatte inden for CO IIs område.  

 Efter denne rammeaftale kan der indgås lokale aftaler om turnusordninger.
 Institutionerne bør lokalt  

 overveje at etablere rokeringsordninger - inden for institutionen og/eller  

 eventuelt med andre institutioner - såvel for akademikere som for andre  

 personalegrupper.
 Ved personalemæssige  

 foranstaltninger, for eksempel ved aftaler om tildeling af tillæg, kan man på  

 institutionsniveau motivere - også seniormedarbejdere - til rokering.
En mulighed for  

 kvalifikationsudviklende tiltag er, at institutionen efter anmodning fra  

 medarbejderen kunne arrangere udlån af medarbejdere for kortere eller længere  

 tid i en privat virksomhed.
Eller at to offentlige institutioner bilateralt  

 aftaler udvekslingsordninger.
 Hjemmearbejdspladser rummer  

 mulighed for, at seniormedarbejdere kan bevare tilknytningen til  

 arbejdspladsen, samtidig med at de får den mere fleksible tilknytning til -  

 og  

 eventuelt den gradvise tilbagetrækning fra - arbejdet, som de ofte ønsker  

 sig.
 Det er på den enkelte  

 arbejdsplads, at mulighederne ved hjemmebaseret arbejde skal testes.  

 Potentialet i hjemmearbejdspladser afhænger i meget høj grad af den enkelte  

 institutions opgaver og måden, hvorpå institutionen løser disse opgaver.
 Finansministeriet og  

 centralorganisationerne har indgået en rammeaftale om distancearbejde, der  

 giver mulighed for lokalt at indgå aftaler om forsøg hermed, jf.  

  

 Finansministeriets cirkulære af 29. maj 1998  

 om rammeaftale om distancearbejde samt den tilhørende Vejledning om  

 distancearbejde i staten,  

  

 Finansministeriet og CFU juni 1998.
8.3. Mulighederne i de nye lønsystemer En moderne personalepolitik  

 forudsætter et rimeligt forhold mellem indsats og løn.
 Aftalerne om nye lønsystemer  

 for medarbejdere omfattet af akademikeroverenskomsten henholdsvis for andre  

 grupper af medarbejdere samt aftalerne om forsøg med nye lønsystemer for en  

 række andre grupper af medarbejdere er et værktøj, der kan anvendes til at  

 opfylde dette mål.
 Mulighederne i de nye  

 lønsystemer er nærmere beskrevet i  

  

 Vejledning  

 om nye lønsystemer i staten  

  

 , Finansministeriet og CFU.
 De nye lønsystemer, herunder  

 mulighederne for tildeling af lokalt aftalte tillæg på baggrund af for  

 eksempel  

 et kriterium om mobilitet, rummer da også mulighed for, at mobilitet i højere  

 grad kan være en integreret og synlig del af personalepolitikken.
 Indsatsen gøres ved at satse  

 på en lokal seniorpolitik, der forbedrer medarbejdernes arbejdsmæssige  

 muligheder gennem kompetenceudvikling, efteruddannelse, rotation mv. og  

 eventuelt ved jobtilpasning eller omplacering til mindre krævende jobs, så  

 arbejdsindsatsen fortsat er til gavn for institutionen.
Det må være en selvfølge, at  

 seniormedarbejdernes arbejdsopgaver er nyttige og reelle.
Og der skal bestå  

 samme forhold mellem indsats og løn som for alle andre aldersgrupper.
 Det er vigtigt i en  

 situation, hvor de statslige institutioner præges af forandringer og krav om  

 nytænkning og omstilling, at udnytte både de personalepolitiske instrumenter  

 og  

 mulighederne i gamle og nye lønsystemer som led i den lokale seniorpolitik.
Seniorpolitik retter sig mod  

 alle grupper af medarbejdere inden for staten.
Det er dog vigtigt at være  

 opmærksom på, at der er specielle (gode) muligheder og grunde til at udforme  

 en  

 seniorpolitik for chefer.
 Forskellen mellem chefer og  

 medarbejdere beror på klare forskelle i jobkrav, behovet for udskiftning,  

 fornyelse, faktisk mulighed for omplacering/rokering og forholdet mellem løn  

 og  

 pension.
Større forandringsparathed,  

 som typisk opnås gennem jobskifte, gælder også på chefniveauet.
Det er også  

 vigtigt at se en chefs overgang til et ikke-chefjob som en naturlig udvikling  

 i  

 et langt arbejdsforløb.
 Set fra et  

 arbejdsgiversynspunkt er der behov for en seniorpolitik for chefer på grund  

 af  

 behovet for fornyelse og udskiftning på chefposterne.
Den traditionelle brede  

 chefrolle er meget krævende og vil næppe kunne udfyldes med tilstrækkelig  

 styrke over en længere årrække af ret mange.
Det er i den forbindelse  

 vigtigt,  

 at se en chefs overgang til et ikke-chefjob som en naturlig udvikling i et  

 langt arbejdsforløb.
 Hvis chef- og  

 ledelsesfunktioner godt kan varetages på andre måder end de traditionelt  

 altdækkende, kan seniorpolitikken nyttiggøre seniorchefer og -ledere.
Seniorlederen kunne  

 eksempelvis bibeholde de delfunktioner, som han/hun gennem sin chefudvikling  

 har kvalificeret sig særligt inden for.
Det kunne være chefopgaver inden for  

 særlige udviklingsfunktioner, i personaleudvikling og -pleje og i  

 overvågningsfunktioner  

 mv.
 Sådanne ordninger kan -  

 ligesom indholdsrige specialistopgaver - være nyttige alternativer for  

 veluddannede seniorchefer.
 Ud fra såvel menneskelige  

 som virksomhedsøkonomiske hensyn vil seniorpolitik for chefer og etablering  

 af  

 en senior-chefrolle være væsentlig.
10.1. Seniorpolitik bidrager til institutionens  

 ressourceudnyttelse Stort set alle institutioner  

 vil have behov for at sætte fokus på seniorpolitik som en del af den lokale  

 personalepolitik.
For den samlede  

 personalepolitik henvises til  

  

 Personalepolitik  

 i staten.
Fra ord til handling  

  

 , Finansministeriet november 1998.
Den enkelte statsinstitution  

 må forudse mindre tilgang af unge medarbejdere, samtidig med at medarbejderne  

 bliver gennemsnitligt ældre.
Derfor har de statslige institutioner også en  

 egeninteresse i at anvende ressourcer til at udvikle en lokal seniorpolitik  

 for  

 at have velkvalificerede og fleksible seniormedarbejdere til den fremtidige  

 opgavevaretagelse.
I en effektiv institution må  

 alle medarbejdernes kvalifikationer nyttiggøres og komme institutionen til  

 gode.
Lokal seniorpolitik er væsentlig til styrkelse af institutionens  

 effektivitet, omstillingsevne og dynamik i lyset af den forudseelige  

 forskydning  

 i medarbejdernes aldersfordeling.
10.2. Udførelsen af den lokale seniorpolitik -  

 ansvarlige aktører Seniorpolitik er en del af  

 personalepolitikken og må derfor indgå i den enkelte institutions  

 personalepolitik.
 Det vil være væsentligt, at  

 vedkommende departement understreger behovet for seniorpolitik og for, at de  

 enkelte institutioner udformer en seniorpolitik, der passer til de respektive  

 områder.
 De mere centrale udspil kan  

 dreje sig om eksempelvis holdningspåvirkning, turnusordninger - også mellem  

 institutionerne - og etablering af en gruppe af fleksible seniorer, der kan  

 træde ind i forskellige opgaver inden for hele ministerområdet.
 Ministeriet har også  

 mulighed for i forbindelse med budgettering og fordeling af lønmidlerne at  

 tage  

 hensyn til institutionernes behov for seniorpolitiske tiltag - både til  

 udvikling af medarbejdere fra 45 år og derover og til eventuelle tillæg mv. i  

 forbindelse med seniorordninger.
 10.3.
Mulighed for støtte til lokale seniorpolitiske projekter fra  

    

 Udviklings- og Omstillingsfonden Finansministeriet og  

 centralorganisationerne har aftalt, at midler fra Udviklings- og  

 Omstillingsfonden også kan anvendes til at støtte seniorpolitiske projekter  

 på  

 de enkelte institutioner.
Der kan søges støtte til  

 projekter, som har til formål at fremme institutionens og medarbejdernes  

 udvikling gennem personalepolitiske tiltag, herunder inden for  

 indsatsområderne  

 kompetenceudvikling og den hele medarbejder.
Midlerne anvendes i situationer,  

 hvor der er behov for en særlig indsats.
 Fondens midler kan søges af  

 statslige institutioner, medlemmerne af efteruddannelsesudvalget, parterne  

 bag  

 aftalen eller de udvalg mv., som parterne måtte beslutte sig for.
 Der henvises til  

  

 Finansministeriets cirkulære af 28. juni  

 1999 om aftale om udvikling og omstilling mv. i statens institutioner,  

 herunder  

 videreførelse af Udvikings- og Omstillingsfonden  

  

 samt den tilhørende  

 vejledning  

  

 Udvikling og omstilling - en  

 støtte til at komme "fra ord til handling"  

  

 , Finansministeriet,  

 CFU og Udviklings- og Omstillingsfonden oktober 1999.
11.1. Ønsket om fleksibel tilknytning til  

 arbejdsmarkedet Et middel til at bevare  

 seniormedarbejderne på arbejdsmarkedet er at give mulighed for en mere  

 fleksibel tilknytning, således at den bratte overgang til  

 pensionisttilværelsen  

 afløses af en gradvis tilbagetrækning.
For den enkelte  

 seniormedarbejder medfører gradvis tilbagetrækning en aktiv tilværelse med  

 mere  

 fritid og/eller et mindre krævende jobindhold.
Tilknytningen til arbejdslivet  

 bevares, samtidig med at der bliver mere tid og overskud til familieliv og  

 private interesser.
Herved får seniormedarbejderen også bedre muligheder for  

 at  

 forberede sin pensionisttilværelse.
 For institutionen medfører  

 gradvis tilbagetrækning en bedre effektivitet og udnyttelse af de  

 menneskelige  

 ressourcer, herunder en fortsat nyttiggørelse af den ekspertise og erfaring,  

 som seniormedarbejderne besidder.
 Fleksible arbejdsvilkår vil  

 - udover en aftrapning af arbejdsindsatsen - især betyde mulighed for  

 overgang  

 til deltidsbeskæftigelse.
Øget fleksibel placering af  

 den nedsatte arbejdstid på dagen, ugen, måneden og året kan være en fordel  

 for  

 seniormedarbejderen.
Men det forudsætter, at opgaverne vil kunne udføres med  

 en  

 sådan fleksibel tilrettelæggelse af arbejdstiden.
En realistisk mulighed, som  

 må tages i betragtning, er, at 2 eller flere personer deler et job eller et  

 jobområde.
En sådan "dele-job-ordning" kan uden ændringer i  

 generelle  

 regler og aftaler tages i anvendelse i den enkelte institution.
 Aftrapningsforløb for  

 seniormedarbejdere forudsætter, at institutionerne styrker overvejelserne om  

 at  

 etablere sådanne fleksible dele- og kombinationsfunktioner som et generelt  

 seniorpolitisk tilbud om reelle og nyttige arbejdsopgaver.
11.2. Aftale om senior- og fratrædelsesordninger Ved  

 overenskomstforhandlingerne i 1999 har Finansministeriet og  

 centralorganisationerne fornyet aftalen om senior- og fratrædelsesordninger.
 Seniorordninger kan aftales  

 lokalt, når ledelsen vurderer, at det vil være muligt og hensigtsmæssigt at  

 etablere en seniorordning for den enkelte medarbejders gradvise  

 tilbagetrækning  

 i form af aftrapning i tid (deltid) og/eller aftrapning i job/charge  

 (retræte).
 En seniorordning kan eventuelt  

 kombineres med en fratrædelsesordning.
Fratrædelsesordninger kan  

 aftales lokalt, når personalereduktioner er eller forudses at blive  

 nødvendige,  

 og det i den forbindelse vil være hensigtsmæssigt at fremme den frivillige  

 fratræden.
I de særlige tilfælde, hvor personaletilpasninger kan blive  

 nødvendige for at rette op på en skæv aldersfordeling, vil der også kunne  

 indgås en aftale om frivillig fratræden.
Finansministeriet  

 forudsætter dog, at institutionerne er tilbageholdende med at aftale  

 fratrædelsesordninger, og at der for 60-61 årige medarbejdere alene aftales  

 fratrædelsesordninger, hvis fratrædelsen sker i direkte tilknytning til  

 gennemførelsen af en personalereduktion.
Finansministeriet følger derfor  

 anvendelsen af fratrædelsesordninger.
 En seniorordning kan aftales  

 for medarbejdere, som er fyldt 55 år.
 En fratrædelsesordning kan  

 aftales for medarbejdere, som er fyldt 60 år, men ikke 67 år/65 år  

  

 1  

  

 ved fratrædelsen, og som selv søger om fratræden på grund af alder.
 Det er den enkelte  

 institution, som afholder alle udgifter forbundet med aftaler om senior- og  

 fratrædelsesordninger.
________________________ 1  

  

 	  

    

 Aldersgrænsen  

 er 67 år for medarbejdere, som er fyldt 60 år senest den 30. juni 1999. For  

 medarbejdere, som fylder 60 år den 1. juli 1999 eller senere, er  

 aldersgrænsen  

 65 år.
11.2.1. Seniorordning med aftrapning i tid En seniorordning med  

 aftrapning i tid forudsætter, at medarbejderen i de seneste 10 år har været  

 ansat inden for staten, folkekirken mv.
 Arbejdstiden skal udgøre  

 mindst 15 timer ugentlig efter nedsættelsen.
For tjenestemænd kan det  

 aftales, at vedkommende bevilges op til fuld pensionsaldermedregning under  

 deltiden.
Det er en betingelse, at institutionen løbende indbetaler et  

 pensionsdækningsbidrag til Personalestyrelsen.
Ved fuld  

 pensionsaldermedregning  

 udgør pensionsdækningsbidraget 15 pct. af differencen mellem den  

 pensionsgivende løn ved fuld tid og den pensionsgivende løn under deltiden.
 For overenskomstansatte med  

 forsikringsmæssig pensionsordning kan det aftales, at institutionen betaler  

 et  

 ekstra pensionsbidrag op til det samlede pensionsbidrag ved fuld tid.
 Aftalen giver ikke hjemmel  

 til at yde lønkompensation i forbindelse med overgang til deltid.
11.2.2. Seniorordning med aftrapning i job/charge En seniorordning med  

 aftrapning i job/charge (retræte) forudsætter, at medarbejderen efter  

 ansøgning  

 overgår til en lavere placeret stilling efter i de seneste 10 år at have  

 været  

 ansat på fuld tid i en stilling med ledelsesansvar, arbejdsledelse eller i en  

 tilsvarende krævende stilling inden for staten mv.
Muligheden for  

 seniorordning  

 med retræte er ikke begrænset til stillinger i bestemte lønrammer.
For tjenestemænd kan det  

 aftales, at vedkommende bevarer retten til - til sin tid - at få pension  

 beregnet efter det hidtidige skalatrin.
Det er en betingelse, at  

 institutionen  

 til Personalestyrelsen løbende indbetaler et pensionsdækningsbidrag på 15  

 pct.  

 af differencen mellem den hidtidige pensionsgivende løn og den  

 pensionsgivende  

 løn i retrætestillingen.
 For overenskomstansatte med  

 forsikringsmæssig pensionsordning kan det aftales, at institutionen betaler  

 et  

 ekstra pensionsbidrag op til det samlede pensionsbidrag i den hidtidige  

 stilling.
Aftalen giver desuden  

 hjemmel til, at der kan aftales et personligt, ikke-pensionsgivende tillæg.  

 Tillægget må højst svare til forskellen mellem lønnen (ekskl. pensionsbidrag)  

 i  

 den hidtidige stilling og lønnen (ekskl. pensionsbidrag) i retrætestillingen  

 på  

 tidspunktet for overgangen.
Tillægget skal aftrappes med mindst 1/3 for hver  

 12  

 måneder fra overgangen til retrætestillingen og bortfalder altid ved udgangen  

 af den måned, hvori vedkommende fylder 67 år/65 år.  

  

 2 Ledelsen og medarbejderen  

 kan som led i seniorordningen aftale, at vedkommende skal fratræde efter en  

 periode, der højst må udgøre 7 år, dog senest ved det fyldte 67. år/65. år.  

  

 2  

  

 I så fald kan aftrapningen af et eventuelt tillæg udstrækkes over en periode  

 på  

 op til 5 år.
11.2.3. Særlige retræteordninger for visse  

 tjenestemænd For visse tjenestemænd er  

 der mulighed for særlige retrætevilkår:
 Uanset lønramme kan  

 tjenestemænd, som har været ledere i 10 år eller derover, som er fyldt 50 år,  

 og som vælger at overgå til en lavere klassificeret stilling, bevare retten  

 til  

 - til sin tid - at få pension beregnet efter det hidtidige, højere skalatrin.
 Det er en betingelse, at  

 institutionen løbende til Personalestyrelsen indbetaler et  

 pensionsdækningsbidrag på 15 pct. af differencen mellem den hidtidige  

 pensionsgivende løn og den pensionsgivende løn i retrætestillingen.
 Sager herom forelægges  

 Personalestyrelsen.
For tjenestemænd i lønramme  

 36 og derover samt i lønramme 35 i egentlige chefstillinger kan  

 Finansministeriet og vedkommende centralorganisation i særlige tilfælde indgå  

 aftale om retrætevilkår i forbindelse med, at tjenestemanden vælger at overgå  

 til en lavere klassificeret stilling.
Retrætevilkårene omfatter et  

 udligningstillæg samt bevarelse af retten til - til sin tid - at få pension  

 beregnet efter det hidtidige, højere skalatrin.
__________________ 2  

  

 	  

    

 Aldersgrænsen  

 er 67 år for medarbejdere, som er fyldt 60 år senest den 30. juni 1999. For  

 medarbejdere, som fylder 60 år den 1. juli 1999 eller senere, er  

 aldersgrænsen  

 65 år.
 Sager herom forelægges  

 Personalestyrelsen.
 Retræteaftalen bør ikke  

 anvendes i tilfælde, hvor aftale om seniorordninger umiddelbart kan anvendes.
11.3. Frivillig fratræden Trods behovet for at  

 fastholde seniormedarbejderne vil der kunne opstå situationer, hvor lempelige  

 fratrædelsesordninger for seniormedarbejdere er en del af en samlet  

 personalepolitik.
 Det er den lokale ledelse,  

 der afgør, om aftalen skal anvendes, og ydelserne i forbindelse med frivillig  

 fratræden kan kun anvendes under de forudsætninger, som er nævnt i pkt. 11.2.
11.4. Bilag Som bilag til denne  

 vejledning er optaget:
 A.
 Finansministeriets  

 cirkulære af 21. september 1999 om senior- og fratrædelsesordninger.
 B.
 Finansministeriets  

 cirkulære af 30. september 1999 om betaling for senior- og  

 fratrædelsesordninger for tjenestemænd m.fl.
 C.
 Eksempler på beregning af  

 kapitalbeløb for tillæggelse af ekstraordinær pensionsalder til tjenestemænd  

 m.fl. som led i fratrædelsesordning.
 D.
 Finansministeriets  

 cirkulære af 22. december 1999 om individuel omklassificering af tjenestemænd  

 mv., der er fyldt 60 år.
 Der henvises desuden til  

  

 Personaleadministrativ Vejledning  

  

 kapitel 35 og 38.
 Seniorpolitik skal indgå som  

 en del af de statslige institutioners ansættelses- og personalepolitik.
Seniormedarbejdere skal have  

 lyst til at forblive på arbejdspladsen, og de må derfor tilbydes nogle  

 muligheder i jobbet, som gør dette attraktivt.
Samtidig skal arbejdspladsen  

 have glæde af kompetente og aktive seniormedarbejdere.
Seniorpolitikken skal  

 integreres i den lokale personalepolitik.
Her tænkes der specielt på, at også  

 seniormedarbejdere skal have mulighed for jobudvikling, kompetenceudvikling,  

 jobskifte, teoretisk efteruddannelse mv.
Seniormedarbejdere kan have  

 specielle  

 behov for efteruddannelse.
Seniormedarbejdere kan også have specielle  

 kvalifikationer, som institutionen kan drage nytte af ved at skabe specielle  

 jobs eller funktioner.
 Mange seniormedarbejdere  

 giver udtryk for, at de ønsker mere fleksible arbejdsvilkår, og at de ønsker  

 mulighed for at aftrappe tilknytningen til arbejdsmarkedet.
En sådan aftrapning er  

 mulig.
Der er mulighed for aftrapning i charge (retræte) og aftrapning i tid.  

 Aftrapningen giver mulighed for, at seniormedarbejdere kan bevare  

 tilknytningen  

 til arbejdspladsen, men under andre former.
Disse muligheder kan  

 udnyttes i højere grad, end det hidtil har været tilfældet, men det fordrer,  

 at  

 man lokalt gør en indsats.
I den forbindelse er det vigtigt, at institutionen  

 og medarbejderen drøfter jobindholdet sideløbende med løn- og  

 ansættelsesvilkårene.
Finansministeriet, Personalestyrelsen, den  

 1. august 2000 Bilag A Finansministeriets  

 cirkulære af 21. september 1999 om senior- og fratrædelsesordninger Bilag B Finansministeriets  

 cirkulære af 30. september 1999 om betaling for senior- og  

 fratrædelsesordninger for tjenestemænd m.fl.
