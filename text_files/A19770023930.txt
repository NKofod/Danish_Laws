 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om retten til fotografiske billeder, jfr. lovbekendtgørelse nr. 129  

 af 15. april 1975, foretages følgende ændringer:
 1. Efter § 7 indsættes:
»§ 7 a.  Inden for undervisningsvirksomhed må der  

 ved billedoptagelse fremstilles eksemplarer af fotografiske billeder, som  

 gengives i fjernsyn.
Sådanne eksemplarer må kun benyttes i  

 undervisningsvirksomhed.
Ministeren for kulturelle anliggender kan fastsætte  

 regler om opbevaringen og benyttelsen af de foretagne optagelser.
 Stk. 2.  Fotografen har krav på vederlag, når der sker  

 optagelse af fotografiske billeder, der gengives i andre udsendelser end  

 undervisningsudsendelser.
Stk. 3.  Vederlagskravet kan kun gøres gældende gennem  

 en af ministeren for kulturelle anliggender godkendt forhandlings- og  

 opkrævningsinstitution, som repræsenterer de fotografer, hvis fotografiske  

 billeder gengives i de i stk. 2 nævnte udsendelser.
Ved godkendelsen skal det  

 påses, at institutionen ifølge sine vedtægter er forpligtet til at varetage  

 rettigheder i medfør af bestemmelsen i stk. 2 for enhver, som godtgør at have  

 krav på vederlag efter den nævnte bestemmelse.« 2. I § 16 ændres »§§ 7 og 9« til:  

 »§§ 7, 7 a og 9,».
§ 2 Stk. 1.  Loven træder i kraft den 1. juli 1977.
 Stk. 2.  Forslag til revision af loven fremsættes for  

 folketinget senest i folketingsåret 1981-82.
 Givet på Christiansborg slot, den 8.  

 juni 1977.
 Under Vor Kongelige Hånd og Segl.
 Margrethe R.
