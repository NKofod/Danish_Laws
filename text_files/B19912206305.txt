 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til glarmester.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Glarmesterfagets faglige udvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisnings- og Forskningsministeriet i øvrigt fastsætter i  

 medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som glarmester.
 Uddannelsens varighed og struktur m.v.
 § 4.  Uddannelsen varer i alt 3 år og 6 måneder.
 Stk. 2.  Uddannelsen indledes i praktikvirksomheden  

 eller med 2. skoleperiode.
 Stk. 3.  Elever kan indgå uddannelsesaftale enten pr. 1.  

 januar eller pr. 1. august.
 Stk. 4.  Efter afslutningen af sidste skoleperiode  

 afholdes svendeprøve, jf. § 25, inden udløbet af den fastsatte  

 uddannelsestid.
 § 5.  Skoleundervisningen varer 30 uger.  

 Skoleundervisning veksler med praktikuddannelse som vist i figuren og som  

 anført nedenfor:
--------------------------------------------------------------------- --------------------------------------------------------------------- Fritagelse for dele af uddannelsen § 6.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Uddannelsens mål og indhold § 7.  Den uddannede glarmester skal selvstændigt og  

 rutineret kunne planlægge, beskrive og udføre korrekt glarmesterarbejde inden  

 for nybyggeri, ombygning og reparation under iagttagelse af kvalitets- og  

 produktionsmæssige hensyn, herunder kunne forarbejde aluminiumsprofiler til  

 vinduer og døre.
Den uddannede skal kunne fremstille billedrammer af træ  

 eller metal og kunne udføre billedmontage under hensyntagen til anvendelse af  

 korrekte materialer passende til billedets art og kunne foretage opspænding  

 på blændramme, pap og glas.
Den uddannede glarmester skal endvidere kunne  

 fremstille blyruder med eller uden motiver, kunne udskifte almindeligt  

 forekommende autoruder og kunne tilskære og montere plane laminerede  

 autoruder ved brug af gummivulster eller ved limning.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven de fornødne generelle og  

 specielle kvalifikationer, herunder forudsætninger for at varetage de  

 arbejdsområder, uddannelsen tager sigte på.
Undervisningen skal endvidere  

 bidrage til elevens personlige udvikling og give forståelse af samfundet og  

 dets udvikling.
Undervisningen skal samtidig give den uddannede glarmester  

 grundlag for at deltage i efter- og videreuddannelse.
Grundfag § 9.  Undervisningen omfatter følgende grundfag:
 Stk. 2.  Mål, indhold og vejledende undervisningstid for  

 de enkelte grundfag følger reglerne om grundfag.
Områdefag § 10.  Undervisningen omfatter følgende områdefag med  

 en vejledende uddannelsestid på ca. 10,7 uger og de undervisningsmål, som er  

 anført i stk. 2:
 Stk. 2.  Undervisningen i områdefag har følgende  

 undervisningsmål:
Eleven skal opnå færdigheder i skæring, slibning, polering og hulboring i  

 almindeligt forekommende glastyper samt blive i stand til at tilskære  

 profilitglas.
Derudover skal eleven kunne forarbejde aluminium til  

 fremstilling af vinduer og døre.
Eleven skal opnå færdigheder i at montere forarbejdede glas i  

 bygningskomponenter som træ, plast, metal eller beton ved anvendelse af kit,  

 trælister, fugebånd, plastprofiler, lim eller fugemasse.
Eleven skal  

 endvidere blive i stand til at vælge fugemateriale i henhold til underlag,  

 opmåle, opsætte og montere helglasdøre i byggeriet.
Endelig skal eleven kunne  

 udføre modeller og ud fra disse tildanne og montere balusterglas.
Eleven skal opnå færdigheder i montage af malerier og vævede textiler på  

 blændrammer og kunne fremstille og montere i rammer af træ eller metal,  

 herunder vælge metode i henhold til billedmateriale.
Eleven skal endvidere  

 kunne foretage opklæbning af papirbilleder og foretage opspænding på glas.
Eleven skal opnå færdigheder i fremstilling af blyruder, herunder opmåling  

 og inddeling af almindeligt forekommende blyruder med rette linier.
Eleven  

 skal desuden kende miljøkravene i forbindelse med loddearbejde, sådan at  

 disse krav overholdes.
Eleven skal blive i stand til at læse oversigts- og detailtegninger og  

 opnå færdighed i at udføre de geometriske konstruktioner, der forekommer i  

 forbindelse med udførelse af glarmesterarbejde.
Eleven skal opnå kendskab til  

 de afbildningsmetoder, symboler og illustrationsmetoder, der anvendes i  

 tekniske tegninger til bygnings- og glaskonstruktioner.
Endvidere skal eleven  

 ud fra tegniger og beskrivelser blive i stand til at udarbejde  

 materialelister og prisberegninger.
Specialefag § 11.  Undervisningen omfatter følgende specialefag  

 med en vejledende uddannelsestid på ca. 5,0 uger og de undervisningsmål, som  

 er nævnt i stk. 2:
 Stk. 2.  De enkelte specialefag har følgende  

 undervisningsmål:
 Eleven skal blive i stand til at udføre blyarbejde med glasmotiver efter  

 konkrete arbejdsoplæg, herunder foretage farvesammensætning og udvælge  

 glastyper til opgaven og bearbejde, forme og lodde blyprofilerne.
 Eleven skal blive i stand til at vurdere et billeds muligheder for  

 fremhævelse ved anvendelse af passepartout og at udføre passepartout samt  

 montere korrekt i ramme.
 Eleven skal opnå viden om korrekt håndværksmæssig udførelse af glastage,  

 herunder kendskab til dimensionering af glas og eventuelle lovkrav til  

 glastyper.
Eleven skal opnå viden om principper for opbygning af forskellige former  

 for ovenlys og skal blive i stand til at foretage reparationer på disse.  

 Eleven skal endvidere blive i stand til at foretage montering af  

 profilitglas.
Eleven skal på baggrund af sin glastekniske viden blive i stand  

 til at montere glas i forskellige facadesystemer, herunder opnå kendskab til  

 forskellige former for fastgørelse med lister, clips eller bolte samt limning  

 med silicone.
Eleven skal blive i stand til at tilskære og montere plane laminerede  

 autoruder i karosse ved brug af gummivulster eller ved limning.
Eleven skal  

 blive i stand til at overholde miljøkravene i forbindelse med arbejdet og ved  

 brugen af materialerne.
 Eleven skal ved brug af overfræser blive i stand til at udføre renovering  

 af vinduesrammer for montering af isoleringsruder og tætningslister.
 Eleven skal opnå færdigheder i betjening af bore- og slibeværktøjer i  

 forbindelse med glasbearbejdninger til brug ved montre, spejlvægge m.v.
Valgfag § 12.  Undervisningen i valgfag følger reglerne i § 14  

 i hovedbekendtgørelsen.
Der anvendes ca. 4,5 uger til valgfag.
Undervisningsplan § 13.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 14.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
§ 15.  Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder, materialer  

 og værktøjer, der anvendes af glarmestre.
Eleven skal beskæftiges med  

 varierende arbejdsopgaver og derved gives mulighed for at opnå en alsidig  

 oplæring, rutine og selvstændighed.
 § 16.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 17.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen, når  

 praktiktiden i en virksomhed er afsluttet.
Praktikerklæringen udgør samtidig  

 tilmelding af eleven til svendeprøve, jf. § 25, stk. 4.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 18.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf. § 3.
 Stk. 2.  Uddannelsesbeviset (svendebrevet) udstedes, når  

 skolebevis er udstedt, jf. § 19, og afsluttende praktikerklæring er udstedt,  

 jf. § 17, stk. 2, og når svendeprøven er bestået, jf. § 23, stk. 2.
 Stk. 3.  Uddannelsesbeviset (svendebrevet), der affattes  

 i overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, samt oplysning om den opnåede karakter ved  

 svendeprøven, jf. § 23, stk. 2.
 Stk. 4.  Det faglige udvalg opbevarer fortegnelse over  

 udstedte uddannelsesbeviser (svendebreve) i 20 år.
Skolebevis § 19.  Når alle skoleperioder i uddannelsen er  

 gennemført og betingelsen i stk. 2 er opfyldt, udsteder skolen et skolebevis  

 til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  For at der kan udstedes skolebevis, skal eleven  

 have opnået mindst karakteren 6 ved skolens bedømmelse efter § 24, stk. 3,  

 jf. dog stk. 4.
 Stk. 3.  Skolebeviset skal indeholde:
 Stk. 4.  Hvis betingelsen for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 22,  

 stk. 3.
 Stk. 5.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 20.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 19, stk. 2.
Skolevejledning § 22.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 22, stk. 2, i hovedbekendtgørelsen, skal indeholde  

 oplysning om:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelsen for udstedelse af  

 skolebevis, jf. § 19, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 23.  Ved karaktergivning anvendes 13-skalaen, jf. §  

 17 i eksamensbekendtgørelsen.
 Stk. 2.  Karakteren ved svendeprøven, jf. § 25,  

 udtrykkes ved en af de betegnelser uden tal, som er angivet i nedenstående  

 skala:
Afsluttende bedømmelse § 24.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I områdefag og specialefag giver skolen ved  

 afslutningen af den sidste skoleperiode, på grundlag af en helhedsvurdering,  

 en standpunktskarakter i forhold til målene for undervisningen i disse fag,  

 jf. §§ 10 og 11.
 Stk. 4.  For valgfag foretages bedømmelse efter reglerne  

 om disse fag.
Svendeprøve § 25.  Efter sidste skoleperiode afholder det faglige  

 udvalg en svendeprøve.
Prøven varer 2 dage, og afslutningen er sammenfaldende  

 med elevens udlæringsdato.
Stk. 2.  Det faglige udvalg udpeger en  

 svendeprøvekommission bestående af 4 medlemmer, der skal være uddannede  

 glarmestre. 2 medlemmer udpeges af Glarmesterlauget i Danmark og 2 medlemmer  

 udpeges af Snedker- og Tømrerforbundet i Danmark.
Svendeprøvekommissionen  

 forestår afholdelsen af svendeprøven.
Til bedømmelse af svendeprøven udpeges  

 4 skuemestre, der skal være paritetisk udpeget.
Stk. 3.  En skuemester kan ikke deltage i bedømmelse af  

 svendeprøven, såfremt medlemmet er eller har været elevens læremester, er  

 beslægtet med eleven eller på anden måde er personligt interesseret i prøvens  

 resultat.
I øvrigt finder forvaltningslovens bestemmelser om inhabilitet  

 anvendelse.
Stk. 4.  Svendeprøve afholdes, når skolebevis er  

 udstedt, jf. § 19, stk. 1, og praktikvirksomheden rettidigt har indsendt den  

 afsluttende praktikerklæring, der samtidig udgør en tilmelding til  

 svendeprøve, jf. § 17, stk. 2. Virksomheden indbetaler samtidig et gebyr til  

 dækning af udgifterne ved prøvens afholdelse.
Tilmelding til svendeprøve skal  

 ske senest 1 måned før prøvens afholdelse.
Stk. 5.  Svendeprøven indeholder en række  

 enkeltdiscipliner, herunder tilskæring og isætning af glas i vinduer af træ  

 og jern ved anvendelse af kit, lister, bånd og topforsegling.
Endvidere  

 indeholder svendeprøven frihånds- og hulskæring, tilskæring af profilitglas  

 og fugning og samling med silicone, opklæbning og indramning af billed,  

 opspænding og indramning af maleri, opspænding på glas og udførelse af  

 passepartout samt udførelse af blyrude.
Stk. 6.  Det faglige udvalg (svendeprøvekommisionen)  

 udarbejder opgaverne til svendeprøven og drager omsorg for såvel opgavernes  

 som materialernes tidssvarende karakter.
Opgaverne er ens for alle elever,  

 men varierer for hver prøveafholdelse.
 Stk. 7.  De 4 skuemestre afgiver hver en karakter for  

 hver af følgende discipliner:
Stk. 8.  Den enkelte skuemesters afgivne karakterer  

 sammentælles.
Herefter sammentælles de 4 skuemestres karakterer og divideres  

 med 4. Der afrundes til een decimal efter de almindelige regneregler.
 Stk. 9.  De afgivne talkarakterer udtrykkes ved en af de  

 betegnelser uden tal, som er nævnt i § 23, stk. 2.
 § 26.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttræden § 27.  Bekendtgørelsen træder i kraft den 1. juni 1991  

 og har virkning fra den 1. januar 1991.
