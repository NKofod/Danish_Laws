 I henhold til § 4, stk. 1, nr. 2 og 3, i lov nr. 306 af 8. juni 1977 om  

 friskoler og private grundskoler m.v. fastsættes herved følgende:
 1. Supplerende undervisning for tilflyttede elever  

 m.fl.
§ 1.  Supplerende undervisning gives til elever, der  

 midlertidigt har vanskeligt ved at følge den almindelige undervisning i et  

 eller flere fag, fordi de Stk. 2.  Der kan kun i særlige tilfælde gives  

 supplerende undervisning til elever, der har været uden undervisning i mindre  

 end 3 uger eller i så lang tid, at de med forældrenes samtykke må genoptage  

 undervisning på et lavere klassetrin end det, der svarer til deres  

 skolealder, jfr. folkeskolelovens § 11, stk. 1, 2. pkt.
 Stk. 3.  Fremmedsprogede elever, som henvises til den  

 særlige sprogundervisning i dansk, jfr. afsnit II, kan normalt ikke få  

 supplerende undervisning, før sprogundervisningen er ophørt.
 § 2.  Formålet med undervisningen er at afhjælpe de  

 vanskeligheder, som skyldes elevens fravær eller overflytning til ny skole.
 § 3.  Undervisningen kan gives som hold- eller  

 enkeltmandsundervisning.
 Stk. 2.  Undervisningen gives fortrinsvis i dansk,  

 regning/matematik, engelsk, fysik/kemi og tysk, men kan, hvor særlige forhold  

 taler derfor, også omfatte andre fag.
Stk. 3.  Undervisningen gives fortrinsvis uden for  

 elevens almindelige undervisningstid.
Det samlede timetal kan for den enkelte  

 elev ikke overstige 3 ugentlige timer på 1. - 4. klassetrin og 5 ugentlige  

 timer på de følgende klassetrin.
Timerne kan deles i lektioner, som er  

 kortere end 45 minutter.
Stk. 4.  Undervisningens varighed skal afpasses efter  

 elevernes behov.
Har eleven været uden undervisning, jfr. § 1, stk. 1, nr. 1,  

 kan varigheden normalt ikke overstige halvdelen af fraværsperioden med mere  

 end 2 uger.
Undervisningen skal i øvrigt være afviklet inden for 12 uger (60  

 skoledage). Dette tidsrum kan dog i særlige tilfælde forlænges for elever,  

 der har været uden undervisning i mere end et halvt år, eller som er  

 tilflyttet fra udlandet.
 § 4.  Undervisningen varetages så vidt muligt af  

 elevens lærer i faget.
 § 5.  I tilslutning til eller i stedet for supplerende  

 undervisning kan der ydes eleven særlig støtte og vejledning under den  

 almindelige undervisning i faget, f.eks. med bistand af en anden lærer eller  

 ved, at der stilles særlige hjælpemidler eller særligt materiale til  

 rådighed.
 § 6.  Ved enhver overflytning af elever fra en skole  

 her i landet påhviler det den modtagende skole at tage stilling til, om  

 eleven har behov for supplerende undervisning, og i bekræftende fald at  

 indhente de nødvendige oplysninger fra elevens lærere ved den hidtidige  

 skole, jfr. § 1, stk. 1, nr. 2. Oplysningerne kan gives mundtligt.
 Stk. 2.  Beslutning om iværksættelse af supplerende  

 undervisning eller anden faglig støtte træffes af skolens leder på grundlag  

 af en indstilling fra elevens lærer i det pågældende fag og efter samråd med  

 eleven og forældrene.
 Stk. 3.  I de i § 1, stk. 2, og § 3, stk. 4, nævnte  

 særlige tilfælde skal beslutningen forelægges direktoratet for folkeskolen,  

 folkeoplysning, seminarier m.v. til godkendelse.
II.
Sprogundervisning i dansk for fremmedsprogede elever.
§ 7.  Fremmedsprogede elever, som på grund af  

 manglende kendskab til dansk har vanskeligt ved at følge undervisningen i  

 deres klasse, henvises til sprogundervisning i dansk, eventuelt efterfulgt af  

 supplerende faglig undervisning, jfr. afsnit I.
Beslutning herom træffes af  

 skolens leder efter samråd med eleven og forældrene.
Stk. 2.  Ved skolegangens begyndelse kan elevernes  

 samlede timetal, herunder til sprogundervisning i dansk, være lavere end for  

 klassens øvrige elever.
Undervisningstimetallet sættes i så fald gradvis op,  

 således at eleverne senest ved sprogundervisningens ophør kan undervises i  

 det fulde timetal.
 § 8.  Formålet med sprogundervisningen i dansk er, at  

 eleverne tilegner sig færdighed i at benytte det danske sprog, og at de får  

 kendskab til forholdene her i landet.
 Stk. 2.  Det skal tilstræbes, at eleverne bliver i stand  

 til at følge den almindelige undervisning i deres klasse og til at deltage i  

 skolens øvrige virksomhed på lige fod med andre elever.
 § 9.  Sprogundervisningen i dansk gives som hold-  

 eller enkeltmandsundervisning, hvor eleverne modtager en del af deres samlede  

 undervisning.
 Stk. 2.  Direktoratet for folkeskolen, folkeoplysning,  

 seminarier m.v. kan i særlige tilfælde godkende, at undervisningen gives i  

 modtagelsesklasser, hvor elever fra en eller flere friskoler eller private  

 grundskoler indføres i skolemiljøet og modtager hele deres undervisning,  

 efterhånden dog kombineret med undervisning i deres almindelige klasse.
III.
Modersmålsundervisning for fremmedsprogede elever.
§ 10.  En friskole eller privat grundskole skal  

 henvise til fremmedsprogede elever, der er optaget i skolen som  

 undervisningspligtige, til den undervisning i deres modersmål, som måtte være  

 indrettet for folkeskolens fremmedsprogede elever i området.
Dette gælder dog  

 ikke, hvis eleverne på anden måde undervises i deres modersmål, herunder ved  

 skolens egen foranstaltning, jfr. stk. 2.
 Stk. 2.  Er der i skolen optaget otte eller flere  

 fremmedsprogede elever med samme modersmål, og kan der tilknyttes en lærer,  

 der behersker vedkommende fremmedsprog, kan skolen selv iværksætte  

 modersmålsundervisning efter reglerne i §§ 11-12.
 Stk. 3.  Udgifterne ved modersmålsundervisning i  

 folkeskolen af fremmedsprogede elever, som henvises dertil af friskoler eller  

 private grundskoler, kan af den kommune, der iværksætter undervisningen,  

 kræves godtgjort af den kommune, hvor eleven er tilmeldt folkeregistret  

 (hjemstedskommunen).
 § 11.  Formålet med undervisningen er, at eleverne  

 vedligeholder og udvikler deres kendskab til modersmålet og til forholdene i  

 hjemlandet.
 Stk. 2.  Det skal tilstræbes, at eleverne ikke mod  

 forældrenes ønske mister tilknytningen til deres hjemland, og at deres  

 eventuelle tilbagevenden til hjemlandet kan lettes.
§ 12.  Undervisningen kan foruden elevernes modersmål  

 omfatte historie, geografi og samfundsforhold m.v.
Den bør så vidt muligt  

 tilpasses undervisningen i hjemlandet.
Der skal dog tillige tages hensyn til  

 eventuelle ønsker fra forældrenes side.
 Stk. 2.  Undervisningen, der omfatter 3-5 ugentlige  

 timer, gives normalt uden for elevernes almindelige undervisningstid.
IV.
Andre bestemmelser.
 § 13.  Direktoratet for folkeskolen, folkeoplysning,  

 seminarier m.v. kan med forældrenes samtykke fritage en fremmedsproget elev  

 for at deltage i undervisning på engelsk, hvis eleven er optaget i skolen på  

 6. eller højere klassetrin uden tidligere at have modtaget undervisning i  

 dette fag, og det ikke skønnes muligt at afhjælpe elevens manglende  

 forudsætninger, gennem supplerende undervisning i faget, jfr afsnit I.
§ 14.  Skolerne sender hvert år indberetning om  

 undervisning efter denne bekendtgørelse til direktoratet for folkeskolen,  

 folkeoplysning, seminarier m.v.
Indberetningen foretages på skemaer, der er  

 udfærdiget af direktoratet, og i øvrigt efter direktoratets nærmere  

 bestemmelse.
 § 15.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bestemmelserne i afsnit II gælder ikke for  

 friskoler og private grundskoler, hvis undervisningssprog er et andet end  

 dansk.
 Stk. 3.  Bestemmelserne i afsnit III gælder ikke for  

 friskoler og private grundskoler, hvis undervisningssprog er et andet end  

 dansk, eller som i øvrigt har en særlige tilknytning til et fremmedsprog,  

 medmindre det drejer sig om elever, der har et andet modersmål end dansk,  

 skolens undervisningssprog eller det fremmedsprog, hvortil skolen har en  

 særlig tilknytning.
 Undervisningsministeriet, den 9. oktober  

 1978.
 P.M.V.
