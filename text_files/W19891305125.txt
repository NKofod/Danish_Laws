Ejendommen blev i 1980 omdannet til et interessentskab, og der blev  

 opnået tilsagn om gældssanering.
Ansøgningen for afgiftsåret 1984/85 blev  

 ikke imødekommet.
Senere blev der opført et nyt staldafsnit og tilkøbt jord  

 og indgivet ansøgning for afgiftsåret 1988/89. Den kunne ikke imødekommes på  

 grund af det indførte alderskriterium, hvorefter de mængder, der var til  

 rådighed til fordeling på grundlag af etablering, blev fordelt til yngre  

 ansøgere.
Da ansøgningen, der blev indgivet på grundlag af gældssanering,  

 imidlertid burde have været imødekommet, blev tildelingsgrundlaget forhøjet  

 svarende til produktionsmålet i gældssaneringsplanen, dog med virkning for  

 afgiftsåret 1988/89, fordi klagemulighederne ikke var blevet udnyttet.
 På mødet den 8. december 1988 med landbrugsministeren har De fremført  

 Deres problemer i forbindelse med afgørelsen om tildeling af supplerende  

 basisandel (afgiftsfri mælkeleverance) for afgiftsåret 1988/89 til  

 ejendommen Ålbæk Møllevej 32, Vong, 6740 Bramming.
Det fremgår af sagen, at ejendommen i januar 1980 blev omdannet til et  

 interessentskab med Dem og Deres far som parthavere.
I august 1981 blev der  

 opnået tilsagn om gældssanering, hvor produktionmålet, for så vidt angår  

 mælkeproduktionen i planens 4. år (1. juni 1984 - 31. maj 1985), var 522.000  

 kg 4 % mælk (90 køer x 5.800 kg). Omregnet til gårdens daværende fedtprocent  

 på 3,9 svarede det til 532.400 kg mælk.
Der blev indgivet ansøgning for  

 afgiftsåret 1984/85 begrundet i inventarinvesteringer og ovennævnte  

 gældssanering.
 Ansøgningen blev ikke imødekommet og afgørelsen ikke indbragt for  

 landbrugsministeriet.
 For afgiftsåret 1986/87 blev det søgt om et tildelingsgrundlag på 800.520  

 kg mælk (120 køer x 6.671 kg) med planlagt, endeligt antal køer på 145.
Ansøgningen blev begrundet i opførelse af et nyt staldafsnit med plads til  

 yderligere 59 køer samt tilkøb af jord.
Den planlagte udvidelse blev  

 imidlertid ikke gennemført, og ansøgningen kunne derfor ikke imødekommes.
Den  

 1. januar 1988 overtog De den resterende del af ejendommen og De oplyser, at  

 der er planlagt en udvidelse af staldkapaciteten som led i en større  

 modernisering af hele ejendommen.
Bedriftens tildelingsgrundlag er 505.596 kg.
Der er ansøgt om et forhøjet  

 tildelingsgrundlag på 1.087.800 kg i afgiftsåret 1988/89 på grundlag af 147  

 årskøer og en planlagt mælkeydelse på 7.400 kg pr. årsko.
Planlagt, endeligt  

 antal køer anføres til 188 stk.
Ansøgningen om forhøjet tildelingsgrundlag er indsendt med henvisning til  

 etablering.
Ansøgningen blev returneret på grund af alderskriteriet.
 Landbrugsministeriet har ingen mulighed for at imødekomme ansøgningen for  

 afgiftsåret 1988/89 efter, at de mængder mælk, der var til rådighed til  

 imødekommelse af ansøgninger på grundlag af etableringer, er blevet fordelt  

 til ansøgere, der er yngre end Dem.
 Set i lyset af, at ansøgningen for afgiftsåret 1984/85, for så vidt angår  

 gældssaneringen, burde have været imødekommet, har man derfor fundet, at  

 tildelingsgrundlaget kan forhøjes.
 Da sagen imidlertid først på nuværende tidspunkt er blevet indbragt for  

 landbrugsministeriet, har De ikke udnytte den klagemulighed, som fremgår af  

 landbrugsministeriets bekendtgørelse om tillægsafgift for mælk og  

 mejeriprodukter, senest bekendtgørelse nr. 567 af september 1988, hvorfor  

 tildelingsgrundlaget først med virkning fra afgiftsåret 1988/89 forhøjes til  

 532.440 kg, hvortil kommer en basisandel på 34.000 kg mælk som følge af  

 jordleje, ligeledes for afgiftsåret 1988/89.
Man har samtidig anmodet EF-direktoratet om at foretage de videre  

 foranstaltninger i sagen.
Oplysninger om den nye basisandel vil blive meddelt  

 af Danske mejeriers mælkeudvalg.
 P.M.V.
 E.B.
