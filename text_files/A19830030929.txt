(De europæiske Fællesskabers  

 Forsamling) Herved bekendtgøres lov nr. 609 af 14. december 1977 om  

 valg af danske repræsentanter til Europa-Parlamentet (De europæiske  

 Fællesskabers Forsamling) med de ændringer, der følger af lov nr. 204 af 25.  

 maj 1983.
LOVENS OMRÅDE § 1.  Til Europa-Parlamentet vælges 16 danske  

 repræsentanter.
 § 2.  I Danmark, der udgør eet valgområde, vælges 15  

 repræsentanter.
 Stk. 2.  I Grønland vælges een repræsentant. Øvrige  

 regler om valgets afholdelse i Grønland fastsættes ved lov for Grønland.
 Stk. 3.  På Færøerne afholdes ikke valg til  

 Europa-Parlamentet.
VALGRET OG VALGBARHED § 3.  Valgret til Europa-Parlamentet har:
 Stk. 2.  Personer, der har fast bopæl på Færøerne, har  

 ikke valgret til Europa-Parlamentet.
Stk. 3.  Ingen kan udøve valgret uden at være optaget på  

 valglisten.
Den, der er optaget på valglisten, men som ikke længere opfylder  

 valgretsbetingelserne, har ikke ret til at afgive stemme.
 § 4.  Valgbar til Europa-Parlamentet er enhver, som  

 efter § 3, stk. 1, har valgret hertil, medmindre vedkommende er straffet for  

 en handling, der i almindeligt omdømme gør ham uværdig til at være  

 repræsentant i Europa-Parlamentet.
 § 5.  I de år, hvor valg af danske repræsentanter til  

 Europa-Parlamentet skal afholdes, påhviler det kommunalbestyrelsen at  

 foranstalte, at der udarbejdes en valgliste over vælgerne i kommunen.
 Stk. 2.  For udarbejdelse af valglisten og for optagelse  

 på denne liste af personer, der har valgret i henhold til § 3, stk. 1, nr. 1,  

 finder reglerne om valglister i lov om valg til folketinget tilsvarende  

 anvendelse.
 Stk. 3.  Personer, der har valgret i henhold til § 3,  

 stk. 1, nr. 2, og som ikke optages på valglisten i henhold til stk. 2,  

 optages efter begæring på en særlig valgliste i Københavns kommune.  

 Indenrigsministeren kan fastsætte nærmere regler om listens udarbejdelse og  

 om optagelse på listen.
 § 6.  Ved valg af repræsentanter til  

 Europa-Parlamentet kan ingen vælger afgive mere end een stemme.
KANDIDATLISTER § 7.  Afstemningen sker i henhold til lister, hvorpå  

 bestemte kandidater bringes i forslag til valg (kandidatlister).
§ 7 a.  Partier, der ved det senest afholdte  

 folketingsvalg opnåede repræsentation i folketinget og fortsat er  

 repræsenteret i dette, samt partier, der ved det senest afholdte valg til  

 Europa-Parlamentet har opnået repræsentation i Europa-Parlamentet og fortsat  

 er repræsenteret i dette, kan indlevere kandidatlister til  

 indenrigsministeren.
Kandidatlister kan endvidere indleveres af nye partier,  

 der i henhold til § 7 b er godkendt til deltagelse i Europa-Parlamentsvalget.
 § 7 b.  Nyt parti til deltagelse i  

 Europa-Parlamentsvalget kan senest kl. 16 8 ugers dagen før valgdagen  

 anmeldes for indenrigsministeren af et antal vælgere, der mindst svarer til 2  

 pct. af samtlige ved det sidst afholdte folketingsvalg afgivne gyldige  

 stemmer.
Stk. 2.  Anmeldelse af et nyt parti skal være bilagt  

 erklæringer fra de vælgere, der anmelder partiet.
Erklæringerne skal  

 indeholde oplysning om vælgernes fulde navn, fødselsdato og bopæl samt være  

 underskrevet og dateret af vælgerne personlig.
Erklæringerne skal endvidere  

 være påført vedkommende folkeregisterførers attestation af, at vælgeren  

 opfylder betingelserne for valgret til Europa-Parlamentet.
For vælgere, der  

 alene har valgret i henhold til § 3, stk. 1, nr. 2, påføres attestation af,  

 at vælgeren opfylder betingelserne for valgret til Europa-Parlamentet dog af  

 vedkommende danske repræsentation i det land, hvori den pågældende har bopæl.  

 Erklæringer, der er udstedt eet år eller mere før anmeldelsen, kan ikke  

 medregnes.
Det samme gælder erklæringer fra vælgere, der deltager i  

 anmeldelsen af mere end eet parti til deltagelse i Europa-Parlamentsvalget.
Stk. 3.  Erklæringer fra de vælgere, der anmelder et nyt  

 parti, skal afgives på en formular, der forinden er godkendt af  

 indenrigsministeren.
I forbindelse med godkendelse af formularen afgør  

 indenrigsministeren, om den anførte partibetegnelse kan godkendes.
Et nyt  

 parti må ikke benytte en betegnelse, der enten er taget i brug af et parti,  

 der er repræsenteret i folketinget eller i Europa-Parlamentet, eller som har  

 så stor lighed med en betegnelse, der benyttes af et sådant parti, at en  

 forveksling af partierne vil kunne finde sted.
Ej heller må et nyt parti  

 benytte en betegnelse, som er godkendt af indenrigsministeren for et andet  

 parti, eller som har så stor lighed med en betegnelse, der er godkendt for et  

 sådant parti, at en forveksling af partierne vil kunne finde sted.
Når en  

 formular til afgivelse af erklæring er godkendt, indføres den godkendte  

 partibetegnelse i det af indenrigsministeren i henhold til § 23, stk. 4, i  

 lov om valg til folketinget førte register.
Godkendelsen har gyldighed i 2 år  

 fra godkendelsens dato.
Indenrigsministeren kan forlænge godkendelsens  

 gyldighed, når omstændighederne taler derfor.
 Stk. 4.  Anmeldelse af et nyt parti har gyldighed indtil  

 afholdelse af førstkommende Europa-Parlamentsvalg.
§ 7 c.  Kandidatlister skal være indleveret til  

 indenrigsministeren senest kl. 16 den 25. dag før valgdagen.
Listerne skal  

 indleveres på en formular, der foreskrives af indenrigsministeren.
Hvert  

 parti kan kun indlevere een kandidatliste.
Stk. 2.  En kandidatliste må højst indeholde navne på 20  

 kandidater.
Listen skal være underskrevet eller tiltrådt af de enkelte  

 kandidater og indeholde oplysning om deres fulde navn, personnummer, stilling  

 og bopæl.
Det skal fremgå af listen, i hvilken rækkefølge kandidaterne skal  

 opføres på stemmesedlerne.
Stk. 3.  Såfremt en kandidat ikke ønskes anført på  

 stemmesedlerne med sit fulde navn, skal det angives, på hvilken måde navnet  

 ønskes anført.
Kandidatens efternavn samt mindst eet fornavn, mellemnavn  

 eller forbogstav skal dog altid anføres.
Er en kandidat i videre kredse kendt  

 under et navn, som den pågældende ikke har erhvervet i henhold til  

 navnelovgivningen, kan dette navn anføres på stemmesedlerne i parentes efter  

 kandidatens fornavn, mellemnavn eller efternavn.
 Stk. 4.  Partiet kan på kandidatlisten angive, at  

 kandidaterne skal anses for at være opstillet i den rækkefølge, hvori de er  

 opført på listen (partiliste), jfr. § 24.
 Stk. 5.  Ingen kan være kandidat for mere end een liste.  

 En kandidat, der har underskrevet eller tiltrådt flere lister, kan ikke anses  

 for kandidat for nogen af listerne.
 Stk. 6.  En kandidat kan ikke trække sit tilsagn om at  

 virke som kandidat tilbage, efter at kandidatlisten er indleveret til  

 indenrigsministeren.
§ 7 d.  Samtidig med indlevering af kandidatlister kan  

 partier gensidigt anmelde, at de af dem indleverede kandidatlister indgår  

 valgforbund.
Anmeldelsen skal foretages på en formular, der foreskrives af  

 indenrigsministeren.
§ 7 e.  Partier, der har opnået repræsentation i  

 folketinget eller i Europa-Parlamentet, og som ønsker at deltage i valg til  

 Europa-Parlamentet, samt partier, som er anmeldt efter § 7 b, skal senest  

 samtidig med indlevering af kandidatlisten meddele indenrigsministeren,  

 hvilken myndighed inden for partiet der er legitimeret til at udøve partiets  

 beføjelser i forbindelse med indlevering af kandidatlister og anmeldelse af  

 valgforbund.
Den angivne myndighed anses for legitimeret over for  

 indenrigsministeren, indtil partiet afgiver ny meddelelse.
 § 8.  Indenrigsministeren påser, at betingelserne i §§  

 7 a-d er opfyldt, samt at de opførte kandidater har valgret.
Stk. 2.  Opfylder en kandidatliste ikke de nævnte  

 betingelser eller har nogen af de på listen opførte kandidater ikke valgret,  

 skal der gives meddelelse herom til den i § 7 e nævnte partimyndighed.
Senest  

 12 timer efter meddelelsens afgivelse kan partiet indlevere kandidatlisten  

 med eventuelle ændringer på ny.
Sker dette ikke, træffer indenrigsministeren  

 afgørelse om kandidatlistens ugyldighed eller om, at en kandidat slettes af  

 listen.
 § 9.  Indenrigsministeren tildeler hver af de  

 godkendte kandidatlister en bogstavbetegnelse, hvormed de skal opføres på  

 stemmesedlerne.
Stk. 2.  Indenrigsministeren sender til  

 valgbestyrelserne meddelelse om de godkendte kandidatlister, om de tildelte  

 bogstavbetegnelser, om anmeldte valgforbund samt om, hvorledes og i hvilken  

 rækkefølge kandidaternes navne skal opføres på stemmesedlerne.
Er der anmeldt  

 flere kandidater af samme navn, bestemmer indenrigsministeren, at de  

 pågældende kandidaters bopæl eller stilling skal anføres på stemmesedlen på  

 en sådan måde, at forveksling ikke kan ske.
AFSTEMNINGEN § 10.  Bestemmelserne i §§ 11-17 finder anvendelse på  

 personer, som har valgret efter § 3, stk. 1, nr. 1.
 Stk. 2.  For personer, som har valgret efter § 3, stk.  

 1, nr. 2, kan indenrigsministeren fastsætte særlige regler om afstemningens  

 gennemførelse og herunder bestemme, at disse vælgere kun kan afgive stemme på  

 nærmere angivne danske diplomatiske eller konsulære repræsentationer.
 § 11.  Afstemningen afholdes i de samme  

 opstillingskredse og afstemningsområder som ved valg til folketinget.
Stk. 2.  Afstemningen forberedes og ledes af en  

 valgbestyrelse og forestås af valgstyrere.
Til bistand for valgbestyrelse og  

 valgstyrere vælges tilforordnede vælgere.
For afstemningens forberedelse  

 gælder reglerne i § 18, henholdsvis § 20 samt § 29 og § 33, stk. 2, i lov om  

 valg til folketinget.
 Stk. 3.  For deres virksomhed på valgdagen ydes der  

 valgstyrere og tilforordnede vælgere diæter af samme størrelse som de diæter,  

 der efter lov om kommunernes styrelse ydes for udførelse af andre kommunale  

 hverv.
 § 12.  Kommunalbestyrelsen udsender forud for  

 afstemningen valgkort til de vælgere, der er optaget på valglisten i henhold  

 til § 5, stk. 2. Valgkortet skal indeholde oplysning om vælgerens navn og  

 adresse, nummer på valglisten samt angivelse af afstemningsstedets  

 beliggenhed og dato og tid for afstemningen.
 Stk. 2.  Kommunalbestyrelsen bekendtgør efter reglerne i  

 § 15 i lov om valg til folketinget, at udsendelse af valgkort vil finde sted.
 § 13.  Kommunalbestyrelsen anviser lokaler til  

 stemmeafgivningen og stiller stemmekasser og stemmerum til rådighed.
Stk. 2.  Valgbestyrelsen sørger for, at der i  

 afstemningslokalerne er opslag med navnene på de opstillede kandidater,  

 opført i samme rækkefølge som på stemmesedlerne.
Opslagene skal endvidere  

 indeholde oplysning om anmeldte valgforbund.
 § 14.  Indenrigsministeren fastsætter regler om  

 stemmesedlernes tilvejebringelse, indretning og udseende.
 § 15.  Afstemningen begynder kl. 9 og afsluttes, når  

 der efter kl. 20 ikke melder sig nogen vælgere for at afgive stemme.
 Stk. 2.  I kommuner med under 6.000 indbyggere kan  

 kommunalbestyrelsen bestemme, at afstemningen afbrydes mellem kl. 13 og kl.  

 15.
§ 16.  Stemmeafgivningen foretages ved at mærke  

 stemmesedlen med et kryds i feltet for den kandidatliste, som vælgeren vil  

 afgive sin stemme på.
For afstemningen gælder reglerne i § 35 i lov om valg  

 til folketinget.
Indenrigsministeren kan fastsætte nærmere regler om  

 afstemningens gennemførelse.
§ 17.  Stemmeafgivning kan endvidere ske ved  

 indsendelse af stemmeseddel efter reglerne i kapitel VI i lov om valg til  

 folketinget.
Bestemmelsen i § 56, stk. 3, i nævnte lov finder dog ikke  

 anvendelse ved valg til Europa-Parlamentet.
Indenrigsministeren fastsætter  

 nærmere regler om brevstemmeafgivningens gennemførelse og om  

 stemmematerialet.
STEMMEOPTÆLLINGEN § 18.  Valgstyrerne sørger for, at de ikke udleverede  

 stemmesedler og de ved ombytning tilbageleverede stemmesedler sammenbindes i  

 særskilte pakker, når stemmeafgivningen er ophørt.
Såfremt stemmeoptællingen  

 ikke foretages samme dag, som stemmeafgivningen har fundet sted, sørger  

 valgstyrerne endvidere for, at de i stemmekasserne nedlagte stemmesedler  

 udtages og straks sammenpakkes.
Der må ikke foretages nogen sortering eller  

 optælling af de udtagne stemmesedler.
Pakkerne forsegles og opbevares under  

 behørigt opsyn, indtil stemmeoptællingen påbegyndes.
Såfremt valgbestyrelsen  

 skønner, at de afgivne stemmesedler opbevares mere betryggende i de benyttede  

 stemmekasser, kan den beslutte, at de skal forblive i stemmekasserne, indtil  

 stemmeoptællingen påbegyndes.
§ 19.  På et af indenrigsministeren fastsat tidspunkt  

 foretages en optælling af de afgivne stemmer, således at det opgøres, hvor  

 mange stemmer der er tilfaldet hver kandidatliste, og hvor mange af disse der  

 skal henføres til hver enkelt kandidat.
Finder optællingen sted samme dag,  

 som stemmeafgivningen har fundet sted, foretages den på de enkelte  

 afstemningssteder, hvorefter indberetning af valgresultat, efterfølgende  

 fintælling m.v. sker efter de i folketingsvalgloven indeholdte bestemmelser.  

 Indenrigsministeren fastsætter nærmere regler herom.
Finder optællingen ikke  

 sted samme dag, som stemmeafgivningen har fundet sted, foretages den på et af  

 valgbestyrelsen fastsat sted for opstillingskredsen under eet efter nærmere  

 af indenrigsministeren fastsatte regler.
 Stk. 2.  En stemmeseddel er ugyldig, når:
 Stk. 3.  En brevstemmeseddel, jfr. § 17, er ugyldig,  

 når:
 Stk. 4.  Opgørelsen af, hvor mange stemmer der skal  

 henføres til hver enkelt kandidat på listen (personlige stemmer), og hvor  

 mange stemmer der i øvrigt er afgivet for listen (listestemmer), sker efter  

 følgende regler:
Stk. 5.  Resultatet af valgbestyrelsens opgørelse  

 indføres i en valgbog, hvoraf udskrift eller genpart snarest og senest dagen  

 efter valgbestyrelsens opgørelse indsendes til indenrigsministeren.
Valgbog  

 og udskrift heraf indrettes efter indenrigsministerens bestemmelse.
 § 20.  Stemmesedlerne og valgkortene skal  

 tilintetgøres, når folketinget har underrettet Europa-Parlamentet om valgets  

 resultat.
OPGØRELSEN § 21.  På grundlag af valgbogsudskrifterne foretager  

 indenrigsministeren en sammentælling af, hvor mange stemmer der i samtlige  

 opstillingskredse under eet er afgivet på hver af kandidatlisterne.
Har  

 valgforbund været anmeldt, sammenlægges stemmetallene for de kandidatlister,  

 mellem hvilke valgforbund er indgået.
Stk. 2.  De for hver kandidatliste eller valgforbund  

 afgivne stemmetal deles med 1, 2, 3 osv., indtil der for hvert stemmetal er  

 foretaget et antal divisioner så stort som det antal mandater, der i det  

 højeste kan ventes at tilfalde vedkommende kandidatliste eller valgforbund.  

 Den største af de således fremkomne kvotienter giver den liste eller det  

 valgforbund, den er tilfaldet, ret til det første mandat, den næststørste  

 kvotient giver ret til det andet mandat og således fremdeles, indtil samtlige  

 mandater er fordelt.
Er to eller flere kvotienter lige store, foretages  

 lodtrækning ved indenrigsministerens foranstaltning.
 Stk. 3.  Det antal mandater, der er tilfaldet et  

 valgforbund, fordeles efter samme fremgangsmåde som nævnt i stk. 2 mellem de  

 kandidatlister, hvoraf valgforbundet består.
Stk. 4.  Er der tilfaldet en kandidatliste flere  

 mandater end antallet af kandidater på listen, tilfalder det eller de  

 overskydende mandater den liste, med hvilken den udtømte liste har indgået  

 valgforbund.
Har den udtømte liste indgået valgforbund med flere  

 kandidatlister, tilfalder mandaterne listerne i den rækkefølge, de efter  

 opgørelsen i stk. 3 angiver deres berettigelse.
Har den udtømte liste ikke  

 indgået valgforbund med andre lister, eller udtømmes også de lister, med  

 hvilke den udtømte liste har indgået valgforbund, tilfalder mandaterne  

 ikke-udtømte lister og valgforbund efter reglerne i stk. 2 og 3.
 § 22.  For hver liste opgøres, hvor mange stemmer der  

 i samtlige opstillingskredse under eet er afgivet for hver enkelt kandidat på  

 listen (personlige stemmer), og hvor mange stemmer der i øvrigt er afgivet  

 for listen (listestemmer).
§ 23.  Er partiliste ikke anmeldt, anses de  

 kandidater, der har fået flest personlige stemmer efter opgørelsen i § 22,  

 for valgte i det antal, hvori der er tilfaldet listen mandater.
I tilfælde af  

 stemmelighed foretages lodtrækning ved indenrigsministerens foranstaltning.
 Stk. 2.  For hver liste udarbejdes en fortegnelse over  

 de ikke-valgte kandidater, opført i rækkefølge efter deres personlige  

 stemmetal.
§ 24.  Er partiliste anmeldt (§ 7 c, stk. 4), udregnes  

 for hver kandidatliste et fordelingstal.
Tallet udregnes ved at dividere  

 antallet af stemmer, der i alt er afgivet på listen, med et tal, der er een  

 større end det antal mandater, der er tilfaldet listen.
Det fremkomne  

 forholdstal, forhøjet til det nærmeste hele tal, er fordelingstallet for den  

 pågældende kandidatliste.
Stk. 2.  For hver kandidatliste fordeles listestemmerne  

 derpå til listens kandidater på følgende måde: til det antal personlige  

 stemmer, som den kandidat, der er opført som nr. 1 på listen, har opnået,  

 lægges så mange af listestemmerne, at fordelingstallet nås.
På tilsvarende  

 måde forholdes for de øvrige kandidaters vedkommende i den rækkefølge, hvori  

 de er opført på kandidatlisten.
Når samtlige listestemmer er fordelt på  

 listens kandidater, anses de kandidater, der har opnået fordelingstallet,  

 eller som personlige stemmer har et større antal stemmer end  

 fordelingstallet, for valgte i den rækkefølge, hvori de er opført på  

 kandidatlisten.
Opnås det ikke på denne måde at få valgt alle de kandidater,  

 som er tilfaldet listen, anses de af de resterende kandidater, som har fået  

 flest stemmer i alt (personlige stemmer og tildelte listestemmer), for valgte  

 i det antal, hvori listen endnu er berettiget til mandater.
I tilfælde af  

 stemmelighed anses den kandidat, der står først på kandidatlisten, for valgt.
 Stk. 3.  For hver liste udarbejdes en fortegnelse over  

 de ikke-valgte kandidater, opført i rækkefølge efter deres samlede stemmetal  

 (personlige stemmer og tildelte listestemmer).
 § 25.  Indenrigsministeren sender herefter til  

 folketinget:
§ 26.  Folketinget afgør endeligt, om  

 indenrigsministerens beregninger og opgørelser skal godkendes, eller om der  

 skal foretages nye beregninger og opgørelser.
Rejses der tvivl om en  

 repræsentants valgbarhed, da træffer folketinget endelig afgørelse herom.
 § 27.  Folketinget træffer endelig afgørelse om klager  

 over valget, som inden ugedagen efter valget gennem indenrigsministeriet er  

 indgivet til folketinget.
 § 28.  Erklærer folketinget afstemningen for helt  

 eller delvis ugyldig, bestemmer folketinget endeligt, i hvilket omfang og på  

 hvilken måde omvalg skal afholdes.
 § 29.  Folketinget underretter Europa-Parlamentet om  

 valgets resultat med henblik på prøvelsen af mandaterne i henhold til De  

 europæiske Fællesskabers regler herom.
FUNKTIONSPERIODEN § 30.  Repræsentanterne vælges for fem år.
Deres  

 funktionsperiode begynder og ophører på de tidspunkter, der følger af De  

 europæiske Fællesskabers regler om almindelige direkte valg af  

 repræsentanterne i Forsamlingen.
 § 31.  Rejses der i funktionsperioden tvivl om,  

 hvorvidt en repræsentant har mistet sin valgbarhed, træffer folketinget  

 endelig afgørelse herom.
 § 32.  En repræsentant, der på grund af et hverv efter  

 stk. 2 er udtrådt af Europa-Parlamentet, kan efter hvervets ophør blive  

 opført på den i § 23, stk. 2, henholdsvis § 24, stk. 3, nævnte fortegnelse  

 efter sit stemmetal.
 Stk. 2.  Hvervet som repræsentant i Europa-Parlamentet  

 er efter De europæiske Fællesskabers regler uforeneligt med hvervet som:
§ 33.  Er en repræsentants mandat i Europa-Parlamentet  

 ledigt, indtræder den kandidat, som ifølge den i § 23, stk. 2, henholdvis §  

 24, stk. 3, nævnte fortegnelse er nærmest berettiget hertil.
Reglerne i § 21,  

 stk. 4, § 26 og § 29 finder tilsvarende anvendelse.
ALMINDELIGE BESTEMMELSER § 34.  Indenrigsministeren fastsætter dagen for  

 afholdelse af valget på grundlag af De europæiske Fællesskabers regler herom.
§ 35.  Bekendtgørelse om dagen for afholdelse af  

 valget sker ved indenrigsministerens foranstaltning i Statstidende.
Samme  

 sted lader indenrigsministeren snarest efter afgivelsen af den i § 9 nævnte  

 meddelelse bekendtgøre, hvilke kandidatlister der er godkendt, hvilke  

 bogstavbetegnelse de har fået tildelt, samt hvilke af kandidatlisterne der  

 har indgået valgforbund.
 Stk. 2  Valgbestyrelsen bekendtgør senest ugedagen før  

 valget dag og klokkeslæt for afstemningen i de stedlige dagblade, der  

 fortrinsvis læses i den pågældende opstillingskreds, og, såfremt  

 valgbestyrelsen finder det fornødent, tillige i stedlige lokalaviser og  

 lignende.
 § 36.  Omkostningerne ved valget afholdes af  

 vedkommende kommune efter reglerne i § 82 i lov om valg til folketinget.
 § 37.  En vælger, som har afgivet stemme ved valg til  

 Europa-Parlamentet, har ikke pligt til i nogen sag over for retten at oplyse,  

 hvorledes han har stemt.
 § 38.  Den, der forsømmer udførelsen af forretninger  

 efter § 11, stk. 2, § 16, 2. pkt., § 18, § 19, stk. 1 og 5, § 20 og § 35,  

 stk. 2, straffes med bøde, medmindre strengere straf er forskyldt efter den  

 øvrige lovgivning.
 § 39.  Med bøde eller hæfte straffes medlemmer af  

 valgbestyrelsen, tilforordnede eller andre, som har ret til at være til stede  

 i det lokale, i hvilket stemmesedler modtages, hvis:
Stk. 2.  Det er forbudt gennem partibureauer eller på  

 anden måde at føre systematisk kontrol med, at vælgerne møder og afgiver  

 stemme.
Overtrædelse heraf straffes med bøde.
 § 40.  Den, der afgiver mere end een stemme, straffes  

 med bøde, medmindre strengere straf er forskyldt efter den øvrige lovgivning.
 § 41.  Borgerlig straffelov §§ 116 og 117 finder  

 tilsvarende anvendelse ved valg til Europa-Parlamentet.
 § 42.  I forskrifter, der udfærdiges i medfør af  

 loven, kan fastsættes straf for overtrædelse af forskrifterne.
 § 43.  Forud for et valg til Europa-Parlamentet kan  

 justitsministeren fastsætte bestemmelser, som må anses for nødvendige for at  

 forebygge, at der på eller ud til offentlig vej eller plads udøves  

 valgagitation på en sådan måde, at den offentlige orden forstyrres.
 Stk. 2.  I sådanne forskrifter kan der fastsættes straf  

 af bøde for overtrædelse af bestemmelser i forskrifterne.
IKRAFTTRÆDELSESBESTEMMELSER § 44.  Loven træder i kraft den 1. januar 1978.
 § 45.  Loven gælder ikke for Færøerne.
---- Lov nr. 204 af 25. maj 1983, hvorved ændredes §§ 3-5, 7, 8, 12, 16-20, 24  

 og 35 indeholder i § 2 følgende bestemmelse:
§ 2 Loven træder i kraft den 1. juli 1983.
