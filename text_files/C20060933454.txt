Skrivelse  

 til samtlige kommuner m.fl. om beregningsgrundlaget for fastsættelse af  

 kommunens tilskud til og forældrenes egenbetaling for en plads i dagtilbud  

 til  

 børn efter lov om social service 1.
Indledning 2.
Servicelovens bestemmelser om forældrenes egenbetaling 3.
Rådgivning, tilsyn og administration 4.
Anlægs- og ejendomsudgifter 5.
Moms 6.
Lønudgifter 7.
Børnerelaterede udgifter Bilag 1 Servicelovens § 15 om kommunens tilskud til brug for dagtilbud og forældrenes  

 egenbetaling samt § 129, stk. 1 og 2, om udgifter, som endeligt afholdes af  

 kommunen.
Bilag 2 Paragrafnøgle  paragrafnumre i den gældende servicelov sammenholdt med  

 paragrafnumre i den nye servicelov, der træder i kraft den 1. januar 2007 for  

 de paragraffer, der vedrører dagtilbud til børn m.v. og kommunens tilskud til  

 og forældrenes egenbetaling for en plads i dagtilbud.
1. Indledning Det indgik i aftalen mellem Regeringen og KL om den kommunale  

 økonomi for 2005, at:
Der er enighed om i fællesskab at vurdere grundlaget for  

 takstberegningen, herunder med henblik på at præcisere  

 beregningsgrundlaget. Formålet med dette papir er at sikre kommunerne et fælles  

 udgangspunkt for fastsættelse af forældrenes egenbetaling.
Hermed tilsigtes  

 det, at kommunernes tilskud til dagtilbud og forældrenes betaling for en  

 plads  

 i dagtilbud afspejler de forskelle i kvalitet / serviceniveau, som kommunen  

 har  

 valgt, og ikke forskellig praksis for hvilke driftsudgifter, der indgår i  

 beregningsgrundlaget.
 Der er ikke tale om en samlet gennemgang af reglerne om  

 kommunernes tilskud til dagtilbud og forældrenes egenbetaling, men en  

 fortolkningen  

 af hvilke driftsudgifter, der kan indregnes i grundlaget for forældrenes  

 egenbetaling.
2. Servicelovens bestemmelser om forældrenes egenbetaling Det fremgår af servicelovens § 15, at opholdskommunens tilskud  

 til dagtilbud til børn under 3 år udgør mindst 75 pct. og forældrenes  

 egenbetaling  

 højst 25 pct. af de budgetterede bruttodriftsudgifter ved ophold i  

 dagtilbuddet  

 i opholdskommunen, bortset fra ejendomsudgifter, herunder husleje og  

 vedligeholdelse.
For børn i alderen fra 3 år og til skolealderen udgør  

 tilskuddet mindst 67 pct. og forældrenes egenbetaling højst 33 pct. af de  

 budgetterede bruttodriftsudgifter ved ophold i dagtilbuddet i  

 opholdskommunen,  

 bortset fra ejendomsudgifter, herunder husleje og vedligeholdelse.  

1)  

  For  

 børn i skolealderen udgør tilskuddet mindst 70 pct. og forældrenes  

 egenbetaling  

 højst 30 pct.
Opholdskommunens tilskud og forældrenes egenbetaling beregnes  

 af  

 de budgetterede bruttodriftsudgifter ved ophold i dagtilbuddet i  

 opholdskommunen,  

 bortset fra ejendomsudgifter, herunder husleje og vedligeholdelse.
 Det fremgår endvidere af servicelovens § 129, at udgifter til  

 rådgivning, tilsyn og administration afholdes endeligt af kommunen, og derfor  

 ikke kan indregnes forældrenes egenbetaling.
 I tilskudsbekendtgørelsen er det fastsat, at udgifter til  

 befordring i forbindelse med udflytterbørnehaver, ikke kan indregnes  

2) ,  

 samt at udgifterne opgøres inkl. merværdiafgift.
 Der er herudover ikke i serviceloven eller i tilskudsbekendtgørelsen,  

 hvori bestemmelser om kommunens tilskud og forældrenes egenbetaling er  

 uddybet,  

 foretaget en nærmere præcisering af hvilke typer af driftsudgifter, der kan  

 indregnes  

 i grundlaget for beregning af egenbetalingen.
 Servicelovens § 15 og § 129 er gengivet i  


  

 bilag 1  

  

 .
 Bilag 2  


  

 viser en paragrafnøgle, der sammenholder paragrafnumre  

 i den gældende servicelov med paragrafnumre i den nye servicelov, der træder  

 i  

 kraft den 1. januar 2007 for så vidt angår de paragraffer, der er nævnt i  

 papiret.
Gennem årene er der sket en udvikling, hvor flere og flere  

 opgaver lægges ud til institutionerne.
Institutionerne har fået mere  

 selvforvaltning  

 og herunder flere frihedsgrader til at prioritere anvendelsen af de udmeldte  

 budgetrammer.
 Det har imidlertid ingen betydning i forhold til beregning af  

 forældrenes betaling, om opgaven bliver varetaget det ene eller andet sted.  

 Det  

 afgørende er, hvilken karakter opgaven har.
 Der er således ikke ændret på, at udgifter til rådgivning,  

 tilsyn og administration skal afholdes af kommunen, jf. servicelovens § 129.
 Ved vurderingen af, om en udgift kan indgå i grundlaget for  

 beregning af forældrenes egenbetaling, må man se på  

  

 formålet  

  

 med udgiften.
 Der skal bl.a. skelnes mellem, om der er tale om:
  

 	  

 Udgifter til  

  

 myndighedsopgaver  

  

 som ikke kan  

 indregnes.
Det er fx udgifter til tilsyn, tildeling af plads, visitation til  

 særlig støtte og tildeling af friplads.
   

 	  

 Udgifter til  

  

 institutionens drift  

  

 , som kan indregnes.  

 Det er udgifter, der har med udførelse af den pædagogiske opgave at gøre, og  

 altså drift og udvikling af dagtilbuddenes kerneopgaver.
 Hensigten med præciseringen af beregningsgrundlaget er ikke at  

 give en udtømmende opremsning af alle de enkelte udgiftsposter, der kan  

 forekomme på budgetterne, men at give nogle vejledende retningslinjer for,  

 hvordan der skal sondres mellem udgiftstyper, der kan eller ikke kan  

 indregnes.
3. Rådgivning, tilsyn og administration Rådgivning Bestemmelsen i serviceloven  

 om rådgivning er som udgangspunkt rettet mod kommunens rådgivning af  

 borgerne.  

 Kommunen skal efter servicelovens § 3 sørge for, at enhver har mulighed for  

 at  

 få gratis rådgivning.
Kommunen er endvidere ifølge servicelovens § 5  

 forpligtet  

 til ved opsøgende arbejde at tilbyde rådgivning til enhver, der på grund af  

 særlige forhold må antages at have behov for det.
 Rådgivning efter disse  

 bestemmelser afholdes af kommunen, også i tilfælde hvor rådgivninger ydes i  

 tilknytning til børns ophold i dagtilbud.
 Den kommunale  

 myndigheds rådgivning om dagtilbuddenes opgaver er en kommunal opgave.  

 Udgiften  

 hertil afholdes af kommunen.
Tilsyn Kommunen skal efter  

 servicelovens § 6 føre tilsyn med de forhold, hvorunder børn og unge under 18  

 år i kommunen lever.
 Kommunen er desuden  

 efter § 16 i lov om retssikkerhed og administration på det sociale område  

 forpligtet til at føre tilsyn med løsningen af de kommunale opgaver.  

 Tilsynsforpligtelsen gælder både i forhold til de opgaver, som udføres af  

 kommunalt ansatte, og i forhold til opgaver, som udføres af private.
Tilsynet har bl.a. til  

 formål at sikre kvaliteten af de kommunale serviceydelser.
Udgiften til denne  

 tilsynsopgave afholdes af kommunen.
Supervision og træning  

 af personale kan indregnes i forældrebetalingen og afhængigt af en persons /  

 personers opgaver, kan det være nødvendigt at foretage en opdeling af  

 lønudgifter,  

 så alene den del af opgaven, der er tilsyn tages ud af grundlaget for  

 forældrebetalingen.
Opdelingen kan ske på baggrund af kommunens skønsmæssige  

 vurdering.
Administration Som eksempler på  

 administrationsudgifter vedrørende dagtilbud, som skal afholdes af kommunen,  

 kan nævnes:
   

 	  

 Lønadministration.
   

 	  

 Bogføring, regnskab og  

 revision.
   

 	  

 Pladsanvisningen /  

 visitation samt udgifter til generelt informationsmateriale til forældre,  

 herunder  

 porto og trykning.
   

 	  

 Administrationsbidrag  

 til selvejende daginstitutioner.
   

 	  

 Generel administration  

 / kontorholdsudgifter fx vedr. fastsættelse af forældrebetaling og opkrævning  

 af forældrebetaling.
   

 	  

 IT-udstyr til administration,  

 herunder køb, leje eller leasing.
 I de enkelte dagtilbud  

 vil der være nogle administrative opgaver, som er børnerelaterede, og som kan  

 indregnes i grundlaget for forældrenes egenbetaling, fx planlægning af  

 medarbejdernes arbejdstid, arbejde med de pædagogiske læreplaner, det  

 pædagogiske personales arbejde i forbindelse med udarbejdelse af  

 børnemiljøvurderinger  

3) ,  

 opgaven som sekretær for forældrebestyrelsen, orienteringer til forældrene og  

 lignende.
Afhængigt af hvordan de  

 administrative opgaver er fordelt mellem kommunens forvaltning og de enkelte  

 dagtilbud, kan det være nødvendigt ved budgetteringen at foretage en  

 forholdsmæssig fordeling af (løn)bevillingen til dagtilbuddene, således at en  

 del af udgifterne ikke indgår i grundlaget for beregning af forældrenes  

 egenbetaling.
Den forholdsmæssige fordeling vedrørende henholdsvis  

 administration  

 og pædagogisk arbejde kan ske på baggrund af kommunens skønsmæssige  

 vurdering.
4. Anlægs- og ejendomsudgifter Ejendomsudgifter og herunder husleje og vedligeholdelse skal  

 ifølge servicelovens § 15 holdes uden for beregning af egenbetalingen.
 Ved afgørelse af, om udgifter vedr. ejendomme / husleje kan  

 indregnes i grundlaget for forældrenes egenbetaling, skal der sondres mellem  

 faste anlægs- og ejendomsudgifter og løbende/daglige  

 driftsudgifter.
Nedenfor gennemgås typer af udgifter vedrørende ejendomme der  

 henholdsvis ikke kan og kan indregnes i forældrenes egenbetaling.
Listen skal  

 ikke opfattes som udtømmende, men som en rettesnor for, hvordan afgrænsningen  

 kan foretages.
Udgifter vedr. ejendomme, der  

  

 ikke  

  

 kan indregnes   

 	  

 Anlægsudgifter,  

 herunder udgifter ved om- og tilbygninger og alle vedligeholdelsesudgifter i  

 umiddelbar forbindelse hermed.
Herunder indgår bl.a. udgifter til  

 installationer i fast forbindelse med institutionens ejendom, fx varmeanlæg,  

 tilslutning til fjernvarme og større antenneanlæg.
Anskaffelse af fast  

 inventar  

 i forbindelse med institutionens ibrugtagning og supplerende indkøb af sådant  

 inventar i tiden til og med udløbet af det første hele regnskabsår efter  

 institutionens åbning.
Der er således primært tale om udgifter til montering  

 af  

 institutionerne.
   

 	  

 Renter og afdrag i  

 fast ejendom.
   

 	  

 Husleje.
   

 	  

 Driftsudgifter  

 vedrørende fast ejendom, som afgifter, moms og forsikringer.
   

 	  

 Udgifter til ordinær  

 og ekstraordinær vedligeholdelse af de fysiske rammer, dvs. når der er tale  

 om  

 e  

 gentlige ejendomsvedligeholdelser såvel  

 indvendig som udvendig.
   

 	  

 Anskaffelse af bus til  

 busbørnehave samt vedligeholdelsesudgifter til bussen, som betragtes på linje  

 med vedligeholdelse af ejendomme.
   

 	  

 Leasing af bus til  

 busbørnehave, som anses for at modsvare ejendomsudgift eller huslejeudgift.
Udgifter

  

 vedr. ejendomme,  

  

 der  

  

 kan  

  

 indregnes   

 	  

 Løbende nyanskaffelser  

 af inventar, når anskaffelsen ikke sker i forbindelse med nybygning eller om-  

 og tilbygning af dagtilbud.
   

 	  

 Nyanskaffelser, der er  

 børnerelaterede, som legeredskaber, borde og stole m.v.
   

 	  

 Løbende driftsudgifter  

 vedrører den faste ejendom, herunder forbrugsafgifter vedr. ejendommen som  

 udgifter til renovation, vand, vandafledningsafgift, el, gas, varme m.v.
   

 	  

 Løbende driftsudgifter  

 ved busbørnehaver, fx til benzin, vask og lignende.
   

 	  

 Forsikring, der ikke  

 vedrører ejendommen, som fx arbejdsulykkesforsikring m.v.
  

 	  

 Udgifter til  

 renholdelse og vask, og vinduespolering og lignende renholdelse.
Herunder kan  

 vask på vaskeri eller anskaffelse af vaskemaskine indgå.
   

 	  

 Udgifter til  

 almindelig daglig vedligeholdelse af institutionerne med småreparationer og  

 lignende både af udenomsarealer og indvendig vedligeholdelse.
5. Moms Ifølge § 3 i tilskudsbekendtgørelsen opgøres kommunens tilskud  

 og forældrenes egenbetaling til dagtilbud inkl. merværdiafgift (moms).
 Ved beregning af forældrebetaling er det momsen af de  

 udgiftstyper, som kan indregnes i forældrenes egenbetaling, der indgår.  

 Momsbærende  

 poster vedr. fx ejendomsudgifter kan ikke indgå.
6. Lønudgifter Løn m.v. til medarbejdere udgør en væsentlig post på  

 dagtilbuddenes budgetter og er langt den største andel af de udgifter, der  

 kan  

 indregnes i forældrenes egenbetaling.
 Med under personaleudgifter kan regnes:
   

 	  

 Udgifter både til  

 fastansatte og til vikarer i dagtilbuddene.
   

 	  

 Udgifter til  

 støttepædagoger medregnes som personaleudgifter.
   

 	  

 Efteruddannelse /  

 kurser.
 Lønudgifter til personale i dagpleje, daginstitutioner og  

 puljeordninger indgår uanset om de benyttes til det enkelte dagtilbud eller  

 er  

 samlet i en central pulje.
På områder, hvor der er statslig refusion for lønudgifter, kan  

 kun de kommunale udgifter indregnes.
Fx i forbindelse med barsel og sygdom,  

 løntilskudsjob,  

 fleksjob m.v.
Særligt om støttepædagoger i dagtilbud Betegnelsen støttepædagog fremgår ikke direkte af lovgivningen.  

 Betegnelsen går tilbage til cirkulærebeskrivelse nr. 177 af 31. oktober 1980  

 fra Socialministeriet om anvendelse af særligt personale i daginstitutioner  

 for  

 børn og gennemførelse af merindskrivning i disse institutioner samt om  

 udbygning  

 af dagplejen for 0-2-årige børn.
Cirkulæreskrivelsen er ophævet i forbindelse  

 med udstedelse af dagtilbudscirkulæret fra 1990, som er ophævet ved senere  

 ændring, men reglerne om støttepædagoger er ikke ændret.
Det er således det  

 samme grundlag, der ligger til grund for Socialministeriets vejledning nr. 53  

 af 6. marts 1998 om dagtilbud m.v. til børn.
Siden 1981 har reglen været, at udgiften til personale, der  

 virker i daginstitutioner til støtte for enkelte børn  støttepædagoger  

   

 medregnes i personaleudgifterne i daginstitutionerne og indgår i beregningen  

 af  

 forældrebetalingen.
Tildeling af støttepædagog til daginstitutioner har siden  

 1981 været betragtet som et spørgsmål om fastsættelse af  

  

 personalenormeringen  

  

 og  

 indgår hermed i grundlaget for beregning af forældrenes egenbetaling.
 Det er uden betydning  

 for spørgsmålet om indregning i forældrenes egenbetaling, hvordan denne  

 støttefunktion i øvrigt er organiseret.
Anden støtteindsats til børn i dagtilbud Udover den ekstra støtte til børnene i dagtilbud, som  

 støttepædagoger giver, ydes der andre former for særlig støtte til børnene.
 For at vurdere, om anden form for støtte til et barn i dagtilbud  

 kan indregnes i grundlaget for forældrenes egenbetaling, skal der tages  

 udgangspunkt  

 i den funktion / opgave i forhold til barnet, som varetages.
 Når indsatsen har samme karakter og funktion, som  

 støttepædagogindsatsen, kan udgiften indregnes.
 I det omfang støtten er rettet mod en gruppe af børn og  

 indeholder træning / supervision af det almindelige personale, kan udgiften  

 ligeledes indgå i beregningsgrundlaget, fx særlig støtte til en specialgruppe  

 i  

 en børnehave.
Hvis funktioner har karakter af individuel behandling,  

 betragtes det som støtteopgaver, der ikke er integreret i institutionen, og  

 som  

 derfor ikke kan indregnes.  

4) Udgifter, der er forbundet med særlig støtte til børn efter  

 servicelovens § 40, kan ikke indregnes.
Tolkebistand I det omfang tolkebistand ydes som vejledning til forældrene, fx.  

 i forbindelse med ansøgning om optagelse i dagtilbud eller forældresamtaler,  

 er  

 der tale om en udgift, som hører ind under kommunens generelle  

 vejledningsforpligtelse, og udgiften er derfor en kommunal udgift.
 I det omfang hvor tolkebistand er en integreret del af  

 børnearbejdet som en nødvendighed for at kunne udføre den pædagogiske opgave  

 med barnet, kan udgiften indregnes i forældrenes egenbetaling.
Ansatte i den kommunale forvaltning (pædagogiske konsulenter m.fl.) I den kommunale forvaltning er der personer med forskellige  

 opgaver i forhold til dagtilbuddene.
Der benyttes mange stillingsbetegnelser  

 for disse personer, fx pædagogiske konsulenter og institutionskonsulenter, og  

 ofte er der tale om personer, som har opgaver både i forvaltningen og i  

 institutionerne  

 / dagplejen.
 Det afgørende for spørgsmålet om medregning i  

 forældrebetalingen er ikke stillingsbetegnelsen, men den opgave, disse  

 personer  

 varetager.
 Det er her vigtigt at sondre mellem, om der er tale om  

 myndighedsopgaver, som ikke kan indregnes eller opgaver knyttet til udførelse  

 af det pædagogiske arbejde, som kan indregnes i grundlaget for  

 forældrebetalingen.
   

 	  

 Myndighedsopgaver er  

 fx administration, tilsyn og visitation.
   

 	  

 Opgaver vedr.  

 udførelse af det pædagogiske arbejde er fx supervision / træning af  

 personale,  

 ledelse af institutionen og den pædagogiske ledelse af dagplejen, uddannelse,  

 pædagogisk ledelse, ledelse af støttepædagogkorps.
Afhængigt af karakteren af personernes opgaver kan det således  

 være nødvendigt at foretage en opdeling af lønudgifterne, så kun den del, der  

 ikke er myndighedsudøvelse, medregnes i forældrebetalingen.
Opdelingen kan  

 ske  

 på baggrund af kommunens skønsmæssige vurdering.
7. Børnerelaterede udgifter Udgifter der i øvrigt er knyttet til hverdagen i dagtilbuddene  

 kan indregnes.
Det beløb, institutionen får til aktiviteter m.v., er direkte  

 driftsudgifter, som kan indregnes.
Der kan være tale om udgifter til  

 beskæftigelsesmaterialer,  

 IT-udstyr til børnenes aktiviteter, legeredskaber, legetøj, bøger og  

 lignende.
 Udgifter knyttet til hygiejniske forhold som vask, bleer, sæbe  

 m.v. kan også indregnes.
I det omfang dagtilbuddet sørger for mad til børnene, kan  

 udgifter forbundet hermed indregnes.
Det gælder dog ikke for dagplejen, idet  

 dagplejerne har et skattemæssigt fradrag, der bl.a. dækker, at dagplejerne  

 yder  

 kost til børnene.
 Når der oprettes forældrebetalte madordninger i dagtilbud efter  

 servicelovens § 15 b, er der tale om ordninger, hvor udgifterne hertil holdes  

 adskilt fra dagtilbuddenes budgetter.
Transport Almindelig transport til og fra dagtilbud er ikke en del af  

 dagtilbudsydelsen og dækkes derfor fuldt ud af forældrene.
 Udgiften til befordring til udflytterbørnehaver kan ikke  

 indregnes, jf. tilskudsbekendtgørelsens § 4.
 Transport som led i aktiviteter med børnene under opholdet i  

 dagtilbuddet kan indregnes, fx udgifter til klippekort.
Familiestyrelsen, den 5. maj 2006 Bente Bang Bilag 1 Servicelovens § 15 om kommunernes tilskud til  

 brug for dagtilbud og forældrenes egenbetaling samt § 129, stk. 1 og 2, om  

 udgifter, som endeligt afholdes af kommunen.
Se note 1 om nedsættelse af  

 betalingsandelen for børn i alderen 3 år og indtil skolealderen fra 1. januar  

 2007.
Tilskud til dagtilbud § 15.  

 Opholdskommunen skal give forældre med børn et tilskud til brug for dagtilbud  

 efter §§ 9-11. For børn under 3 år udgør tilskuddet mindst 75 pct. og  

 forældrenes egenbetaling højst 25 pct.
For børn fra 3 år og til skolealderen  

 udgør tilskuddet mindst 67 pct. og forældrenes egenbetaling højst 33 pct.  

 Såfremt opholdskommunen for regnskabsåret 2005 har ydet tilskud med mere end  

 67  

 pct., kan tilskudsprocenten ikke nedsættes for regnskabsåret 2006 for  

 aldersgruppen fra 3 år og til skolealderen.
For børn i skolealderen udgør  

 tilskuddet  

 mindst 70 pct. og forældrenes egenbetaling højst 30 pct.
Opholdskommunens  

 tilskud  

 og forældrenes egenbetaling beregnes af de budgetterede bruttodriftsudgifter  

 ved ophold i dagtilbuddet i opholdskommunen bortset fra ejendomsudgifter,  

 herunder husleje og vedligeholdelse, jf. dog stk. 4-6.
Stk. 2. Ved optagelse i  

 daginstitution i opholdskommunen beregnes tilskud på grundlag af udgifterne  

 ved  

 driften af den enkelte daginstitution eller på grundlag af de gennemsnitlige  

 udgifter ved driften af daginstitutioner af samme type i kommunen.
Tilskud  

 for  

 ophold i ordninger efter § 11 beregnes dog på grundlag af udgifterne ved  

 driften af den enkelte ordning, jf. § 144, stk. 3.
 Stk. 3. Ved optagelse i  

 kommunal dagpleje i opholdskommunen beregnes tilskud på grundlag af de  

 gennemsnitlige udgifter ved ophold i den kommunale dagpleje.
Stk. 4. Ved optagelse i  

 dagtilbud i en anden kommune end opholdskommunen beregnes opholdskommunens  

 tilskud således, at det svarer til de gennemsnitlige nettodriftsudgifter pr.  

 plads for dagtilbud i opholdskommunen beregnet for den aldersgruppe, som  

 barnet  

 tilhører.
Tilskuddet kan dog højst svare til opholdskommunens tilskudsprocent  

 for aldersgruppen beregnet af de budgetterede bruttodriftsudgifter pr. plads  

 i  

 det benyttede dagtilbud i udførerkommunen, jf. dog stk. 5 og 6.  

 Opholdskommunen  

 betaler tilskuddet direkte til udførerkommunen.
Forældrene betaler forskellen  

 mellem tilskuddet fra opholdskommunen og bruttodriftsudgiften pr. plads i det  

 benyttede  

 dagtilbud som beregnet i udførerkommunen.
 Stk. 5. Opholdskommunen  

 kan, hvis forældre vælger et dagtilbud i en anden kommune end  

 opholdskommunen,  

 beslutte at give et ekstra tilskud til udførerkommunen for enten at reducere  

 udførerkommunens udgifter, reducere egenbetalingen eller begge dele.  

 Opholdskommunen  

 betaler det ekstra tilskud direkte til udførerkommunen.
 Stk. 6. Familie- og  

 forbrugerministeren fastsætter nærmere regler om tilskud og egenbetaling  

 efter  

 stk. 1 og 4 samt § 26 og kan herunder bestemme, at tilskuddet skal  

 forhøjes  

 under hensyn til forældrenes økonomiske forhold og børnenes særlige behov for  

 ophold i dagtilbud.
Stk. 7. Tilskud og  

 egenbetaling efter stk. 1 fastsættes for et regnskabsår ad gangen på grundlag  

 af dagtilbuddenes budgetter.
Dette gælder dog ikke for puljeordninger, jf.  

 § 11.
 § 129. Kommunen afholder endeligt udgifter, der  

 påhviler kommunen efter denne lov til rådgivning, tilsyn og administration,  

 herunder udgifter til lægeerklæringer, advokatbistand efter § 109 h  

 m.v.,  

 jf. dog § 131, stk. 1, nr. 3.
 Stk. 2. Kommunen  

 afholder endeligt udgifter til dag- og klubtilbud til børn og unge efter  

 §§ 7 og 19 samt til tilskud efter §§ 26 og  

 26 a  

 til forældre, der vælger privat  

 pasning, og til supplerende orlovstilskud efter § 27 og særligt  

 supplerende tilskud efter § 27 a.
Bilag 2 Paragrafnøgle - paragrafnumre i den gældende  

 servicelov sammenholdt med paragrafnumre i den nye servicelov, der træder i  

 kraft den 1. januar 2007 for de paragraffer, der vedrører dagtilbud til børn  

 m.v. og kommunens tilskud til og forældrenes egenbetaling for dagtilbud.
Gældende servicelov Til udgangen af  

 2006 Ny servicelov Fra 1. januar 2007 Bemærkninger § 3 § 10 Rådgivning § 5 § 11 Rådgivning § 6 § 146 Tilsyn § 7 § 20 Kommunalbestyrelsens forpligtelse § 8 § 21 Formålsbestemmelsen §  

 8 a § 22 Pædagogiske læreplaner § 9 § 23 Daginstitutioner § 10 § 24 Dagpleje § 11 § 25 Puljeordninger §  

 11 a §  

 25 a  

1) Privatinstitutioner § 12 § 26 Optagelsesregler § 13 § 27 Forældrebestyrelser i kommunale dagtilbud § 14 § 28 Forældrebestyrelser i selvejende institutioner §  

 14 a Forældreindflydelse i privatinstitutioner § 15 § 29 Tilskud og egenbetaling §  

 15 a § 30 Pasningsgaranti § 15 b § 31 Forældrebetalte madordninger § 26 § 37 Tilskud til privat pasning §  

 26 a § 38 Tilskud til at passe egne børn § 27 § 39 Supplerende tilskud til forældre på børnepasningsorlov §  

 27 a § 40 Særligt supplerende tilskud til forældre på  

 børnepasningsorlov § 63 § 77 Privat dagpasning § 129 § 173 - 176 Finansiering 1)  

 Med lovforslag nr.
L 215 om ændring af lov om social service (Maksimal  

 forældrebetalingsandel for børn under skolealderen til en plads i dagtilbud  

 og  

 tilskud til privat pasning), som er fremsat i Folketinget den 31. marts 2006,  

 indsættes 3 tidligere lovforslag om ændring a flov om social service i den  

 nye  

 servicelov, Lov nr. 573 af 24. juni 2005, som gælder fra 1. januar 2007. En  

 af  

 disse lovændringer er Lov nr. 400 af 1. juni 2005 om private leverandører af  

 dagtilbud.  

 Hermed indsættes privatinstitutioner som § 25 a i den nye servicelov.
Bilag 3 Orienteringsbrev fra Ministeriet for Familie-  

 og Forbrugeranliggender til samtlige kommuner m.fl. af 5. maj 2006 om  

 beregningsgrundlaget for fastsættelse af kommunens tilskud til og forældrenes  

 egenbetaling for en plads i dagtilbud til børn efter lov om social service Med kommuneaftalen for 2005 mellem regeringen og KL blev  

 igangsat et udredningsarbejde vedrørende fastsættelse af forældrebetalingen i  

 dagtilbud: Der er enighed om i fællesskab at vurdere grundlaget for  

 takstberegningen, herunder med henblik på at præcisere  

 beregningsgrundlaget.
Vedlagte præcisering af beregningsgrundlaget for fastsættelse  

 af kommunernes tilskud til og forældrenes egenbetaling for en plads i  

 dagtilbud  

 til børn efter lov om social service er resultatet af dette arbejde.
Formålet  

 er at sikre kommunerne et fælles udgangspunkt for fastsættelse af forældrenes  

 egenbetaling.
Det er væsentligt at sikre, at forældrene, uanset om de vælger  

 en plads til deres barn i et kommunalt dagtilbud, i en privatinstitution  

 eller  

 en plads i en anden kommune kan være sikre på, at tilskuddet afspejler  

 kommunens udgiftsniveau ved en plads i et kommunalt tilbud.
Forskelle i  

 kommunens tilskud til en plads og den tilknyttede forældrebetaling skal  

 afspejle forskelle i det serviceniveau/udgiftsniveau, som kommunen har, og  

 ikke  

 forskelle i praksis for hvilke typer af driftsudgifter, kommunen indregner i  

 beregningsgrundlaget.
 Reglerne om kommunens tilskud til en plads i dagtilbud til børn  

 og forældrenes egenbetaling for en plads er fastsat i lov om social service  

 og  

 uddybet i bekendtgørelse nr. 828 af 29. august 2005 med senere ændringer.  

 Papiret er udarbejdet på baggrund heraf og uddybende fortolkning af  

 regelgrundlaget.  

 KL har taget fortolkningen af reglerne til efterretning.
Med venlig hilsen Kirsten á Rogvi 1)  

 Procentfordelingen for børn  

 fra 3 år til skolealderen gælder for kommuner der har indført pasningsgaranti  

 efter servicelovens § 15 a.
Senest 1. juli 2006 skal alle kommuner have  

 indført  

 pasningsgaranti for børn under skolealderen.
Den 31. marts 2006 har  

 ministeren  

 for familie- og forbrugeranliggender fremsat lovforslag nr.
L 215 om, at  

 procentsatsen  

 for børn i alderen 3 år og til skolealderen fra 1. januar 2007 ændres  

 tilsvarende som for børn under 3 år.
 2)  

 Socialministeriets bekendtgørelse nr. 828 af 29. august 2005 som  

 ændret ved bekendtgørelse nr. 1195 af 8. december 2005 og nr. 135 af 1. marts  

 2006 om kommunens tilskud til brug for dagtilbud til børn, forældrenes  

 egenbetaling og fripladstilskud m.v.
3)  

 Lovforslag nr.  

 179 om Lov om børnemiljø i dagtilbud er fremsat i Folketinget den 22. marts  

 2006 4)  

 Udgifter til sprogstimulerende tilbud for tosprogede småbørn, jf.  

 folkeskolelovens § 4 a, afholdes af kommunen som en udgift efter  

 folkeskoleloven og kan derfor ikke indregnes.
