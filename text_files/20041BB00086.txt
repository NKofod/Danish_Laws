Fremsat den 14. december 2004 af  

 Aage Frandsen (SF) og Anne Baastrup (SF) Forslag til folketingsbeslutning om ophævelse af  

 momsrefusionsordningen for dronningen og  

  

 medlemmerne af det kongelige hus Folketinget opfordrer regeringen til inden udgangen af dette  

 folketingsår at fremsætte lovforslag, der ophæver momsrefusionsordningen for  

 dronningen  

 og medlemmer af det kongelige hus.
Bemærkninger til forslaget Ved lov nr. 491 af 7. juni 2001 blev den praksis, hvorefter dronningen  

 og medlemmer af det kongelige hus var omfattet af den statslige ordning med  

 refusion af ikkefradragsberettiget købsmoms, lovfæstet.
Der henvises til  

 lovforslag nr.
L 223, folketingsåret 2000-01, jf.
Folketingstidende 2000-01,  

 tillæg A side 6978 og 6995, tillæg B side 1556 og 1896, tillæg C side 1089 og  

 forhandlingerne side 7454, 9022 og 9252. Det er Socialistisk Folkepartis  

 opfattelse, at det danske kongehus ligesom det hollandske, engelske, spanske  

 og  

 svenske kongehus bør betale moms.
På den baggrund ønsker Socialistisk  

 Folkeparti, at den pågældende momsrefusionsordning ophæves.
 Socialistisk Folkeparti er indstillet på, at der efter en  

 ophævelse af momsrefusionsordningen sker en regulering af statens ydelser til  

 dronningen  

 og medlemmer af den kongelige familie, således at disse ikke stilles  

 økonomisk  

 ringere ved en ophævelse af momsrefusionsordningen.
 Socialistisk Folkeparti har ved tidligere stillingtagen til  

 bevillingerne til kongehuset argumenteret imod det nuværende høje niveau.  

 Socialistisk  

 Folkeparti har ikke ændret holdning på dette punkt, men i denne sammenhæng er  

 spørgsmålet irrelevant.
 Socialistisk Folkeparti ønsker således, at nærværende beslutningsforslag  

 behandles udelukkende som et principielt forslag og ikke som et forslag, der  

 har som konsekvens, at ydelserne til dronningen og medlemmer af det kongelige  

 hus vil blive sat ned, hvis momsfritagelsen bortfalder.
Skriftlig fremsættelse Aage Frandsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ophævelse af momsrefusionsordningen for dronningen og  

  

 medlemmerne af det kongelige hus.
(Beslutningsforslag nr.
B 86).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
