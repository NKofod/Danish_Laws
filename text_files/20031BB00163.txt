Fremsat den 30. marts 2004 af  

 Jens Peter Vernersen (S), Sophie Hæstorp Andersen (S), Sandy  

 Brinck (S),  

  

 Jacob Buksti (S), Henrik Sass Larsen (S), Erik Mortensen (S) og Ole Stavad  

 (S) Forslag til folketingsbeslutning om værn af skatteydere mod dobbeltbeskatning ved tvister  

 mellem landene Folketinget pålægger regeringen hurtigst muligt at sikre   

 med virkning for både verserende og fremtidige konkrete sager om  

 dobbeltbeskatning, hvor Danmark og et andet land i henhold til en  

 dobbeltbeskatningsoverenskomst påberåber sig beskatningsretten vedrørende  

 samme  

 periode  at berørte personer ikke i forbindelse med rentekrav og  

 inddrivelse  

 af skattekrav m.v. fra dansk side stilles ringere, end hvis der ikke havde  

 været tvivl eller uenighed om, hvilket land der har beskatningsretten,  

 herunder  

 at der fra dansk side ikke pålægges renter for den periode, hvor  

 beskatningsretten har været uafklaret.
Bemærkninger til forslaget Formålet med nærværende beslutningsforslag er at få  

 regeringen til at finde og forpligte sig til at indføre en rimelig og  

 afbalanceret løsning på de problemer, der opstår, når Danmark og et land, der  

 er indgået dobbeltbeskatningsoverenskomst med, begge påberåber sig  

 beskatningsretten vedrørende den samme periode.
Disse sager kan medføre  

 uoverskuelige konsekvenser for den skatteyder, der er involveret i sagen, da  

 skatteyderen risikerer at blive mødt med dobbelt skattekrav i sagerne,  

 ligesom  

 skatteyderen også risikerer at blive mødt med rentekrav, selv om skatten  

 rettidigt er indbetalt til det land, der først har gjort sit skattekrav  

 gældende.
Det er væsentligt at finde en løsning, som stiller skatteyderen  

 neutralt i sådanne situationer, mens Danmark og det andet land finder frem  

 til  

 en afgørelse om, hvor beskatningsretten rettelig hører hjemme.  

 Beslutningsforslaget  

 skal gælde for lønmodtagere o. lign. personer, der rammes i sådanne tilfælde,  

 hvorimod selskaber og andre erhvervsvirksomheder ikke skal omfattes af  

 reglerne.
Socialdemokratiet har flere gange  dels gennem  

 Skatteudvalget og dels gennem § 20-spørgsmål til skatteministeren   

 opfordret  

 regeringen til at tage affære i forbindelse med nogle problemer vedrørende  

 dobbeltbeskatning i Danmark og Tyskland, som helt konkret er opstået for  

 besætningen på et fiskerfartøj i Thyborøn-Harboøre Kommune.
Der henvises til  

 Skatteudvalget, folketingsåret 2002-03, alm. del  bilag 529 og 543,  

 samt §  

 20-spørgsmål nr.
S 533 og folketingsåret 2002-03, nr.
S 4368 og S 4369.
Baggrunden for den konkrete sag er kort fortalt: I december  

 1997 lod en herboende fiskeskipper sit skib registrere som et tysk selskab,  

 bl.a. efter indhentet rådgivning fra advokater og revisorer.
De danske  

 skattemyndigheder optog sagen i 2000, og i 2002 fastslog Landsskatteretten,  

 at  

 selskabet efter den dansk-tyske dobbeltbeskatningsoverenskomst har  

 skattepligt  

 i Danmark, og at de ansatte om bord ligeledes skal beskattes i Danmark.
 Denne afgørelse har haft alvorlige økonomiske konsekvenser  

 for de ansatte om bord, idet de afkræves fuld indkomstskat i Danmark, uden at  

 der er foretaget modregning af allerede betalt tysk indkomstskat.
Det fremgår dog af skatteministerens svar på ovennævnte §  

 20-spørgsmål, at inddrivelsen af de danske skattebetalinger er sat i bero,  

 indtil der er indgået aftale mellem de to lande om, hvor selskabet  

 skattemæssigt er hjemmehørende.
Således kan det mest presserende problem i  

 sagerne siges at være om ikke løst, så dog bremset.
Imidlertid har skatteministeren ikke på trods af  

 opfordringer hertil villet forpligte sig til at sikre, at besætningen holdes  

 skadesløs med hensyn til rentekrav fra dansk side, ligesom ministeren ikke  

 har  

 villet medvirke til at yde teknisk bistand til, at de øvrige partier i  

 Folketinget har mulighed for at fremsætte et lovforslag, der kunne sikre de  

 berørte besætningsmedlemmer.
Ministeren har blot henvist til de gældende  

 regler, hvorefter der  i særlige tilfælde  er  

  

 mulighed  

  

 for, at skattemyndighederne kan frafalde rentekrav.
Socialdemokratiet er forbløffet over den manglende vilje  

 til at sikre besætningsmedlemmerne i den konkrete sag.
Besætningsmedlemmerne  

 er  

 ikke herrer over hverken fartøjets skattemæssige status, som jo har  

 afsmittende  

 virkning for dem, eller over forhandlingerne mellem Danmark og Tyskland i  

 sagen, men alligevel har de ikke fået garanti for, at de kan komme igennem  

 processen uden tab.
Dette er uacceptabelt.
Socialdemokratiet kan ikke længere afvente handling i sagen  

 og ønsker med beslutningsforslaget, at regeringen nu forpligtes af  

 Folketinget  

 til at sikre de af den konkrete sag omfattede personer samt øvrige, der  

 havner  

 i en lignende situation, hvor der er tvivl eller uenighed om, hvilket land  

 der  

 har beskatningsretten.
Af forslaget fremgår tillige, at hensigten ikke er at  

 stille de berørte personer bedre, end de ellers ville være stillet, men at de  

 på den anden side ikke skal belastes i sådanne situationer.
Efter  

 beslutningsforslaget er regeringen i øvrigt stillet frit med hensyn til at  

 finde det rette middel, der bedst og på en afbalanceret måde fremmer det  

 beskrevne formål.
Der er i dobbeltbeskatningsaftalerne med andre lande taget  

 højde for, at såfremt der opstår tvister mellem landene om, hvem der har  

 beskatningsretten til en konkret indkomst hos en skatteyder, skal disse  

 tvister  

 afklares mellem landene.
Også på den baggrund virker det helt uacceptabelt,  

 at  

 skatteyderen kan opfatte sig som en slags »gidsel« i den forholdsvis lange  

 periode, der kan gå, inden der findes en afklaring landene imellem.
Det er  

 hverken hensigtsmæssigt eller rimeligt.
Derfor er der behov for generelle  

 regler, som beskytter den enkelte borger, når den slags tvister opstår mellem  

 landene.
Der er således ikke kun brug for en løsning af problemerne i de  

 konkrete sager, der i øjeblikket verserer i forholdet mellem Danmark og  

 Tyskland, men et helt generelt regelsæt, der beskytter borgeren i den  

 periode,  

 hvor begge lande gør krav på at kunne beskatte den samme indkomst.
Det følger  

 af, at der ikke er tale om tvister mellem den enkelte borger og landenes  

 skattemyndigheder, men om en uenighed mellem landene om, hvilket land der  

 efter  

 den indgåede dobbeltbeskatningsoverenskomst har retten til at beskatte  

 borgeren  

 af en konkret indkomst.
Skriftlig fremsættelse Jens Peter Vernersen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om værn af skatteydere mod dobbeltbeskatning ved tvister  

 mellem landene.
(Beslutningsforslag nr.
B 163).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
