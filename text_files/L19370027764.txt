(Kulturaftalen med Tjekkoslovakiet) Den czekoslovakiske Minister for offentlig Undervisning og national Kultur  

 og den danske Undervisningsminister har ført Forhandlinger om Samarbejde og  

 nærmere Forbindelse mellem de to Lande inden for de forskellige Omraader af  

 det kulturelle Liv og er blevet enige om følgende:
 1. At fremme den videnskabelige, litterære og  

 kunstneriske Forbindelse mellem republikken Czekoslovakiet og Kongeriget  

 Danmark paa alle Omraader.
2. At fremme Oprettelsen af Universitetskursus i  

 czekoslovakisk Sprog i danmark og i dansk Sprog i Czekoslovakiet gennem  

 Udveksling af Professorer eller Lektorer eller paa anden Maade.
Varigheden og  

 Ordningen af disse Læreres Øvelser fastsættes i hvert enkelt Tilfælde ved  

 Overenskomst mellem de kompetente Myndigheder i de to Lande.
 3. At fremme gensidig Besøg af Lærerne ved de højere  

 Læreranstalter eller andre Repræsentanter for det intellektuelle Liv i de to  

 Lande med det Formaal at holde Forelæsninger eller eventuelt specielle  

 Kursus.
 4. At fremme Studierejser for Undersaatter fra hvert  

 af de to Lande i det andet Land og at give Videnskabsmænd og andre, som  

 ønsker at foretage Studier i det andet Land, eller praktiske Lettelser.
 5. At lette den gensidige Udveksling af Stipendiater,  

 som ønsker at drive fortsatte Universitetsstudier eller paa anden Maade  

 studere det andet Lands Sprog og Kultur.
 6. At undersøge Muligheden for at afskaffe alle  

 Indskrivningsafgifter eller andre Afgifter, der skal betales af de  

 studerende, som ønsker at følge Universitetsforelæsninger i det andet Land.
 Der kan gives de studerende Nedsættelse af eller Fritagelse for Afgift paa  

 de Betingelser og inden for de Grænser, der sættes af de gældende  

 Bestemmelser.
 7. At undersøge Muligheden for at fremme Oversættelse  

 til Dansk af czekoslovakiske videnskabelige og litterære Værker og  

 Oversættelse til Czekoslovakisk af danske videnskabelige og litterære Værker.
8. At fremme Udviklingen af czekoslovakiske Afdelinger  

 i de danske Hovedbiblioteker og danske Afdelinger i de czekoslovakiske  

 Hovedbiblioteker.
 9. At lette den regelmæssige Udveksling af officielle  

 Publikationer mellem de to Lande.
 10. At fremme Revisionen af de Skolebøger, der bruges  

 i de to Lande, for at sikre en saa nøjagtig og fuldstændig Undervisning som  

 muligt med Hensyn til det andet Land.
 11. Inden for de finansielle Muligheders Ramme at  

 fremme kunstnerisk Udveksling ved gensidig Organisation af Udstilling,  

 Koncerter, enkeltvis Optræden af Kunstnere eller Opførelse af Teaterstykker,  

 Radiofoni-Transmissioner og Udveksling af officielle Film.
 12. Gensidig at fremme Virksomheden inden for de  

 Institutioner, der skal dyrke den videnskabelige, litterære og kunstneriske  

 Forbindelse mellem Czekoslovakiet og Danmark.
 13. At fremme Udvekslingen af Skoleelever og Rejser,  

 der foretages af studerende eller Elever i Grupper under Ledelse af Lærere.
 14. I videnskabeligt Øjemed at fremme Udlaan af Bøger  

 og Manuskripter direkte fra de to Staters offentlige Biblioteker og Arkiver  

 for at lette Videnskabsmænd Studiet af disse Værker.
 15. Danske Undersaatter, der har taget dansk  

 Studentereksamen og er immatrikuleret ved Københavns eller Aarhus  

 Universitet, er berettiget til ved Forevisning af de behørige Attester at  

 blive immatrikuleret ved de czekoslovakiske Universiteter i Overensstemmelse  

 med de gældende Love og Bestemmelser.
 Czekoslovakiske Undersaatter, der er Indehavere af lignende Beviser,  

 udstedt af et czekoslovakiesk Universitet, nyder i Danmark de samme  

 Rettigheder paa de samme Betingelser ved Københavns og Aarhus Universitet.
 Udfærdiget i København i to eksemplarer,  

 den 12. maj 1937.
Jørg.
Jørgensen.
/Em.
Franke.
Bilag Resume Program for de kulturelle, uddannelsesmæssige og videnskabelige  

 forbindelser mellem Kongeriget Danmark og Den Tjekkoslovakiske Socialistiske  

 Republiks regering i perioden fra 1. april 1986 til 31. marts 1989 I medfør af kulturaftalen med Tjekkoslovakiet af 12. maj 1937 er der efter  

 forhandlinger i Prag i dagene 16. - 18. juni 1986 mellem en dansk og en  

 tjekkoslovakisk delegation vedtaget et nyt samarbejdsprogram for perioden 1.  

 april 1986 - 31. marts 1989.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Ministeriet for Kulturelle Anliggender eller  

 Undervisningsministeriet.
