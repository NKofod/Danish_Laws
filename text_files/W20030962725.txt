Landsskatteretskendelse af 15. maj 2003 vedr.
Godtgørelse af  

 olieafgift - motorbrændstof Klagen skyldes, at A ikke er anset for berettiget til  

 godtgørelse af olieafgift forbrug som motorbrændstof, jf. olieafgiftslovens §  

 11, stk. 2, i forbindelse med transport af halm.
Landsskatterettens  

 afgørelse Told- og skatteregionens afgørelse af 15. oktober 2002  

 stadfæstes.
Sagens oplysninger Klageren driver et større landbrug på ca. 400 ha jord med korn-  

 og roeavl, kyllingeopdræt i fire store hønsehuse samt  

 halmformidling.  

 Sidstnævnte består i køb og salg af halm til et elværk og andre kunder.
Klageren køber halm, som sammen med halm fra egne marker presses  

 og videresælges.
Ca. 1/3 af omsætningen vedrørende halmformidling hidrører  

 fra  

 indkøbt halm.
Klageren anvender egne maskiner til presning, transport i  

 forbindelse med oplagring på ejendommen og transport med egne  

 traktorer/halmvogne til kunder.
Transport af halm til elværket forestås dog  

 af  

 fremmede vognmænd.
I 2001 er indkøbt 78.078 liter dieselolie til landbrugsdriften.  

 Der er ikke ført regnskab over olie forbrugt til transport af indkøbte  

 halmballer.
Der er mellem regionen og klageren enighed om, at olie forbrugt  

 til  

 transport af indkøbt halm skønsmæssigt kan opgøres til 3000 liter årligt.
 Klageren har foretaget fradrag for olie- og CO2-afgift af hele  

 årets indkøb.
ToldSkats afgørelse Regionen har foretaget efteropkrævning af olieafgift med 9.090  

 kr. for perioden 1. januar 2001 til 31. december 2001.
 Regionen har ikke anset klageren for berettiget til godtgørelse  

 af olieafgift vedrørende olie anvendt som motorbrændstof i forbindelse med  

 transport af indkøbt halm, jf. olieafgiftslovens § 11, stk. 2. Der er ikke  

 foretaget regulering af for meget godtgjort CO2-afgift grundet beløbets  

 størrelse.
 Det omhandlede forbrug, som af regionen er opgjort til 3000  

 liter årligt, er således ikke anset for omfattet af olieafgiftslovens § 11,  

 stk. 3. Det er som begrundelse herfor anført, at forbruget ikke er anvendt  

 til  

 den almindelige landbrugsdrift, men er anvendt til transportvirksomhed  

 omfattet  

 af lovens § 11, stk. 2. Transport af indkøbt halm kan ikke henføres under  

 begrebet transport af egne produkter fra ejendommens område, jf.  

 olieafgiftslovens § 11, stk. 3.
Klagerens påstand og  

 argumenter Klagerens repræsentant har fremsat påstand om, at det omhandlede  

 olieforbrug er godtgørelsesberettiget i overensstemmelse med det angivne.
Af Punktafgiftsvejledningen afsnit F.6.10.1. fremgår, at der  

 ikke ydes afgiftsgodtgørelse af transport af varer mellem  

 landbrugsvirksomheder og korn- og foderstofforretninger, sukkerfabrikker mv.  

 udført af andre end landbrugsvirksomheden selv, herunder transport af  

 afgrøder,  

 som en maskinstation høster for en landbrugsvirksomhed. I dette  

 tilfælde er  

 det netop landbrugsvirksomheden selv, der transporterer halmen.
Der er  

 endvidere tale om transport af egne produkter.
Halmen er ganske vist blevet  

 købt på marken, men er efterfølgende blev presset af klageren på et  

 landbrugsfagligt optimalt tidspunkt.
Nogle år er det nødvendigt at vende  

 halmen, da det er for vådt at presse, ligesom det kan være nødvendigt at  

 snitte  

 halmen, i tilfælde hvor bjergningen grundet vedvarende ringe høstvejr er  

 umuliggjort.
Klageren har således det kvalitetsmæssige og økonomiske ansvar  

 for  

 sit produkt, som han selv har presset.
Da produktet skal forarbejdes inden  

 det  

 sælges, er der ikke tale om indkøb af et færdigt produkt, som anført af  

 regionen.
Der er desuden heller ikke tale om transportvirksomhed, da klageren  

 ikke forestår transport af halm fra en landmand til en anden.
Der er således  

 tale om godtgørelsesberettiget forbrug i forbindelse med transport af egne  

 produkter, jf. olieafgiftslovens § 11, stk. 3.
Landsskatterettens  

 bemærkninger og begrundelse I henhold til olieafgiftslovens § 11, stk. 2, kan afgiften for  

 varer, der anvendes som motorbrændstof, ikke tilbagebetales, medmindre  

 motorbrændstoffet anvendes som nævnt i lovens § 11, stk. 3.
 Der kan således alene ske tilbagebetaling, såfremt  

 motorbrændstoffet udelukkende anvendes til afgiftspligtig virksomhed efter  

 merværdiafgiftsloven med jordbrug, husdyrbrug, gartneri, frugtavl, skovbrug,  

 fiskeri, dambrug eller pelsdyravl, jf. den nugældende bestemmelse i lovens §  

 11, stk. 3. Videre fremgår, at der ligeledes ydes afgiftsgodtgørelse for  

 transport fra ejendommens område af egne produkter hidrørende fra nævnte  

 virksomhed samt, at brændstof anvendt i registrerede motorkøretøjer ikke  

 bliver  

 refunderet.
Bestemmelsen blev oprindeligt og med en anden formulering indsat  

 ved lov nr. 1029 af 19. december 1992. Af bemærkningerne til § 11, stk. 3,  

 fremgår bl.a., at der herved er foretaget en præcisering af, at fritagelsen  

 for  

 landbrug, gartneri mv. også gælder for maskinstationer mv., der udfører  

 markarbejder.
Endvidere fremgår af betænkning afgivet af Skatteudvalget den  

 11.  

 december 1992, at den foreslåede ændring vedrørende afgiftsgodt-gørelse for  

 transport hovedsageligt har til formål at præcisere, at landmænd afgiftsfrit  

 kan transportere egne varer, der er produceret i landbruget, bort fra  

 ejendommen ved hjælp af virksomhedens traktorer.
Videre fremgår, at hvis  

 andre  

 end landmanden selv udfører transporten, skal der betales afgift.
Ved § 3 i lov nr. 435 af 26. juni 1998 blev bestemmelsen i  

 lovens § 11, stk. 3, indsat med den nugældende formulering.
Af bemærkningerne  

 fremgår bl.a., at som en konsekvens af ophævelsen af bestemmelserne om det  

 særlige momsregister for landbrug og fiskeri mv. foreslås det at omformulere  

 bestemmelsen, således at de aktiviteter, der giver mulighed for godtgørelse,  

 nævnes direkte i lovbestemmelsen.
Det er ikke hensigten at ændre praksis  

 vedrørende afgrænsningen af de godtgørelsesberettigede aktiviteter.
Retten finder, at det omhandlede forbrug ikke er omfattet af  

 olieafgiftslovens § 11, stk. 3, og derfor med rette er anset for ikke  

 godtgørelsesberettiget forbrug i medfør af lovens § 11, stk. 2. Det bemærkes,  

 at transport af indkøbt halm ikke kan anses for transport af egne varer.
Det  

 forhold, at klageren forinden videresalg forestår bearbejdning af halmen  

 medfører ikke, at denne kan karakteriseres som egne varer i relation til  

 godtgørelsesbestemmelsen.
Det bemærkes, at det påberåbte afsnit i  

 punktafgiftsvejledningen vedrører afgrænsningen af, i hvilket omfang et for  

 landmanden godtgørelsesberettiget forbrug vil være godtgørelsesberettiget for  

 en anden transportør.
Den påklagede afgørelse stadfæstes derfor.
