Bekendtgørelse om politiets  

 godkendelse af personer, der får adgangshjemmel til flyvepladsens afspærrede  

 område I medfør af § 1a, § 70 og § 149,  

 stk. 10, i lov om luftfart, jf. lovbekendtgørelse nr. 543 af 13. juni  

 2001, fastsætter Statens Luftfartsvæsen efter bemyndigelse fra  

 Trafikministeriet, jf. bekendtgørelse nr. 795 af 3. september 2001 om  

 henlæggelse af opgaver til Statens Luftfartsvæsen og om kundgørelse af de af  

 luftfartsvæsnet udfærdigede forskrifter, følgende:
 § 1.  

  

 I  

 denne bekendtgørelse forstås ved:
 Generel adgangshjemmel:
 Lufthavns-id-kort udstedt af koncessionshaver for et tidsrum  

 af 14 dage eller mere.
 Koncessionshaver:
 Den, der har tilladelse til at indrette og drive en  

 offentlig flyveplads.
 Flyvepladsens afspærrede område (airside):
 Den del af flyvepladsens område, som ved hegnsføring,  

 skiltning m.v. er afgrænset til afvikling af trafik med luftfartøjer,  

 passager-  

 og godsekspedition og aktiviteter i forbindelse hermed.
 Sikkerhedsbeskyttet område (security restricted area  

 (SRA)):
Del af flyvepladsens afspærrede område, hvortil adgang er  

 kontrolleret for at varetage sikkerheden for civil luftfart.
Sådanne områder  

 omfatter normalt bl.a. alle afgangsområder for passagerer mellem  

 screeningsstederne og luftfartøjerne, ramper, bagagefordelingsområder,  

 fragtterminaler, postcentre, airside rengørings- og cateringsområder.
 § 2.  

  

 Denne bekendtgørelse indeholder bestemmelser, der gennemfører  

 Europa-Parlamentets og Rådets forordning (EF) nr. 2320/2002 af 16. december  

 2002 om fastsættelse af fælles bestemmelser om sikkerhed inden for civil  

 luftfart, pkt. 2.2.1.ii, i bilaget til forordningen.
 § 3.  

  

 Denne bekendtgørelse gælder for offentlige og private flyvepladser, herunder  

 civile områder på militære flyvestationer, som er åbne for erhvervsmæssig  

 lufttransport.
 § 4.  

  

 Generel adgangshjemmel (lufthavns-id-kort) til flyvepladsens afspærrede  

 område  

 må kun udstedes til personer, der er godkendt af politiet.
 Stk. 2.  

  

 Adgangshjemmel  

 af mere end en dags varighed til flyvepladsens sikkerhedsbeskyttede område må  

 kun udstedes til personer, der er godkendt af politiet.
 Stk. 3.  

  

 Reglerne om  

 politiets godkendelse gælder også for forlængelse og genudstedelse af de i  

 stk. 1 og 2 nævnte adgangshjemler, jf. dog § 5, stk. 2.
Stk. 4.  

  

 Der kan  

 uanset reglerne om udstedelse af adgangshjemmel i modelsikkerhedsplanen for  

 flyvepladser i ubegrænset omfang udstedes adgangshjemmel af en dags varighed  

 til repræsentanter for pressen, hvis de pågældende er godkendt af politiet  

 efter denne bekendtgørelse.
En sådan godkendelse gælder for 3 år ad gangen.
 Stk. 5.  

  

 Bestemmelserne i stk. 1-3, gælder ikke for offentligt ansatte og  

 flyvepladsernes egne ansatte, hvis de pågældende i forvejen i kraft af deres  

 ansættelsesforhold er underkastet sikkerhedskontrol, der udføres løbende  

 eller  

 mindst hvert 3. år.
 § 5.  

  

 Koncessionshaveren eller ejeren af en privat flyveplads forelægger  

 ansøgninger  

 om udstedelse og forlængelse af adgangshjemmel for den lokale  

 politimyndighed.
 Stk. 2.  

  

 Koncessionshaver  

 eller ejeren af en privat flyveplads kan forlænge en adgangshjemmel, der er  

 udstedt efter § 4 eller forlænget efter dette stk., uden at afvente  

 politiets godkendelse, hvis ansøgning er modtaget senest 14 dage før udløbet  

 af  

 gyldighedsperioden, og ansøgningen straks forelægges politiet.
 Stk. 3.  

  

 Hvis  

 politiet ikke godkender en person til forlængelse af adgangshjemmel eller  

 tilbagekalder en godkendelse, jf. § 7, stk. 2, skal  

 koncessionshaver  

 eller ejeren af en privat flyveplads straks inddrage og annullere  

 adgangshjemlen.
 § 6.  

  

 Politiets godkendelse foretages efter de retningslinier, der er angivet i  

 bilaget til denne bekendtgørelse.
 Stk. 2.  

  

 Politiet  

 kan til enhver tid i adgangshjemlens gyldighedsperiode tage en meddelt  

 godkendelse op til fornyet vurdering.
 Stk. 3.  

  

 Politiets  

 afgørelse meddeles koncessionshaveren eller ejeren af en privat flyveplads  

 uden  

 begrundelse.
 Stk. 4.  

  

 Politiet  

 skal efter anmodning fra en person, hvis godkendelse er nægtet eller  

 tilbagekaldt, meddele den pågældende en skriftlig begrundelse for afslaget.
 § 7.  

  

 Politiets afslag på godkendelse eller tilbagekaldelse af en godkendelse kan  

 påklages til Rigspolitiet.
 § 8.  

  

 Statens Luftfartsvæsen kan efter forhandling med den lokale politimyndighed  

 meddele dispensation fra bestemmelserne i denne bekendtgørelse til  

 flyvepladser, der er omfattet af artikel 4, stk. 3, i forordning (EF)  

 nr.  

 2320/2002 af 16. december 2002, efter retningslinierne i forordningens  

 artikel  

 4, stk. 4.
 § 9.  

  

 Overtrædelse af bestemmelserne i §§ 4 - 5 straffes med bøde.
 Stk. 2.  

  

 For  

 overtrædelser begået af selskaber m.v. (juridiske personer) kan der pålægges  

 strafansvar efter reglerne i straffelovens 5. kapitel, jf. luftfartslovens  

 § 149, stk. 14.
 § 10.  

  

 Bekendtgørelsen træder i kraft den 1. november 2004.
 Stk. 2.  

  

 Bekendtgørelsen  

 gælder ikke for Færøerne og Grønland.
Statens Luftfartsvæsen, den 28. september  

 2004 Kurt Lykstoft Larsen /Per Veingberg Bilag 1 Retningslinier for politiets godkendelse af  

 personer, der ønskes tildelt adgangshjemmel i medfør af bekendtgørelsens  

 § 4 og § 5 Den politikreds, hvori en flyveplads er beliggende,  

 foretager/meddeler de godkendelser, der er nævnt i denne bekendtgørelses  

 § 4, jf. § 6.
 Godkendelserne foretages på baggrund af opslag i Det  

 Centrale Kriminalregister.
 Afgørelsen af, hvorvidt en person af politiet kan godkendes,  

 træffes ud fra en konkret vurdering af bl.a. eventuelle lovovertrædelsers  

 antal  

 og grovhed samt tidspunktet for, hvornår eventuelle lovovertrædelser blev  

 begået, sammenholdt med, at formålet med politiets godkendelse er  

 forebyggelse  

 af forbrydelser mod luftfartens sikkerhed.
 Således vil navnlig følgende typer af kriminalitet kunne  

 medføre, at en person ikke kan meddeles godkendelse (listen er ikke  

 udtømmende):
Tiltalerejsning eller afgørelse, der opdateres i  

 Kriminalregistret, for overtrædelse af - straffelovens kapitel 12 - Forbrydelser mod statens selvstændighed og sikkerhed - straffelovens kapitel 13 - Forbrydelser mod statsforfatningen og de øverste  

 statsmyndigheder m.v.
- straffelovens kapitel 16 - Forbrydelser i offentlig tjeneste eller hverv m.v.
Idømt ubetinget fængelsstraf, eller rejst tiltale med  

 påstand om fængselsstraf, hvor der forventes idømt ubetinget fængsel, i  

 medfør  

 af - straffelovens kapitel 14 - Forbrydelser mod den offentlige myndighed m.v.
- straffelovens kapitel 15 - Forbrydelser mod den offentlige orden og fred - straffelovens kapitel 20 - Almenfarlige forbrydelser - lov om våben og eksplosivstoffer - lov om euforiserende stoffer - udlændingelovens § 59, stk. 1 - Ulovlig indrejse og ophold m.v.
- udlændingelovens § 59, stk. 5 - Menneskesmugling Idømt 60 dages ubetinget fængsel eller derover, eller rejst  

 tiltale med påstand om fængselsstraf, hvor der forventes idømt 60 dages  

 ubetinget fængsel eller derover, for overtrædelse af - straffelovens kapitel 17 - Falsk forklaring og falsk anklage - straffelovens kapitel 18 - Forbrydelser vedrørende penge - straffelovens kapitel 19 - Forbrydelser vedrørende bevismateriale - straffelovens kapitel 21 - Forskellige almenskadelige handlinger - straffelovens kapitel 22 - Betleri og skadelig erhvervsvirksomhed - straffelovens kapitel 24 - Forbrydelser mod kønssædeligheden - straffelovens kapitel 25 - Forbrydelser mod liv og legeme - straffelovens kapitel 26 - Forbrydelser mod den personlige frihed - straffelovens kapitel 27 - Freds- og æreskrænkelser - straffelovens kapitel 28 - Formueforbrydelser I det ovenstående er andre frihedsberøvende foranstaltninger  

 i medfør af straffelovens §§ 68-70 at ligestille med ubetinget  

 fængselsstraf.
 Ved vurdering af, om en afgørelse bør danne grundlag for  

 nægtelse af godkendelse, tages der desuden udgangspunkt i reglerne for, hvor  

 længe en afgørelse fremgår af en straffeattest for private personer, jf.  

 § 11 i bekendtgørelse om behandling af personoplysninger i Det Centrale  

 Kriminalregister:
