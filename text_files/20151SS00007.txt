Beretning afgivet af Social- og Indenrigsudvalget den 2. juni 2016 Beretning over afskaffelse af forældelsesfristen i civilretlige sager om offentlige myndigheders svigt i sager om overgreb på og misbrug af børn 1. Udvalgsarbejdet Møder Udvalget har behandlet beretningen i 1 møde.
2. Politiske bemærkninger Udvalget er enigt om, at forældelsesfristen i civilretlige sager om offentlige myndigheders svigt i sager om overgreb på og misbrug af børn skal afskaffes fuldstændig.
Muligheden for at søge genoprejsning og placering af ansvar skal ikke forsvinde på et bestemt tidspunkt, heller ikke i sager om myndighedssvigt, der er forældet inden en ny lovs ikrafttrædelsestidspunkt, og som endnu ikke er pådømt ved domstolene.
Udvalget er enigt om at gennemføre dette senest i næste folketingssamling og inden for grundlovens rammer.
Et flertal i udvalget (DF, V, LA og KF) er desuden enige om, at regeringen bør indkalde disse partier til drøftelse af de strafferetlige forældelsesfrister for sager om seksuelle overgreb mod børn og sammenhængen mellem disse frister og forældelsesfristen for misbrugte børns civilretlige krav mod offentlige myndigheder, jf. vedtagelsen af beslutningsforslag nr.
B 101 om bedre muligheder for erstatning til børn, der har været udsat for svigt og overgreb.
 P.u.v.
