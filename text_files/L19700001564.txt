 Ved kgl. resolution af 21. juli 1969 har Danmark ratificeret den på den  

 10. internationale privatretlige konference i Haag vedtagne konvention af 15.  

 november 1965 om forkyndelse i udlandet af retslige og udenretslige  

 dokumenter i sager om civile eller kommercielle spørgsmål.
 Konventionen har følgende ordlyd:
 Oversættelse.
KONVENTION om forkyndelse i udlandet af retslige og udenretslige dokumenter i sager  

 om civile eller kommercielle spørgsmål De stater, der har undertegnet denne konvention, som ønsker at tilvejebringe egnede midler til at sikre, at retslige og  

 udenretslige dokumenter, som skal forkyndes i udlandet, bringes til  

 adressatens kundskab i tide, og som ønsker med dette formål for øje at forbedre den gensidige retshjælp  

 ved at forenkle og fremskynde fremgangsmåden, har besluttet at indgå en konvention herom og er blevet enige om følgende  

 bestemmelser:
Artikel 1 Konventionen gælder alle sager om civile eller kommercielle spørgsmål,  

 hvor et retsligt eller udenretsligt dokument skal sendes til forkyndelse i  

 udlandet.
 Konventionen gælder ikke, når adressen på den person, for hvem dokumentet  

 skal forkyndes, ikke kendes.
Retslige dokumenter Artikel 2 Hver kontraherende stat udpeger en central myndighed, som påtager sig at  

 modtage anmodninger om forkyndelse fra en anden kontraherende stat og at  

 efterkomme dem i overensstemmelse med artiklerne 3-6.
 Hver stat organiserer den centrale myndighed i overensstemmelse med sin  

 egen lovgivning.
Artikel 3 Den myndighed eller stævningsmand, som er kompetent efter lovgivningen i  

 den stat, hvorfra dokumentet hidrører, sender en anmodning svarende til det  

 forbillede, der er optaget som bilag til konventionen, til den centrale  

 myndighed i modtagerstaten, uden at legalisation eller iagttagelse af anden  

 lignende formalitet er nødvendig.
Det dokument, der skal forkyndes, eller en kopi heraf skal vedlægges  

 anmodningen.
Anmodningen og dokumentet skal foreligge i to eksemplarer.
Artikel 4 Finder den centrale myndighed, at anmodningen ikke opfylder konventionens  

 krav, underretter den straks rekvirenten herom med angivelse af dens  

 indvendinger mod anmodningen.
Artikel 5 Den centrale myndighed i modtagerstaten foretager eller lader foretage  

 forkyndelse af dokumentet enten Bortset fra det tilfælde, der er nævnt i første afsnit, litra b, kan  

 forkyndelse af dokumentet altid ske ved aflevering til adressaten, hvis han  

 modtager det frivilligt.
 Skal forkyndelse ske i overensstemmelse med første afsnit, kan den  

 centrale myndighed forlange, at dokumentet affattes på eller oversættes til  

 det officielle sprog eller et af de officielle sprog i modtagerstaten.
 Den del af anmodningen, som i overensstemmelse med det skema, der er  

 vedhæftet denne konvention, indeholder et sammendrag af det dokument, der  

 skal forkyndes, afleveres til adressaten sammen med dokumentet.
Artikel 6 Den centrale myndighed i modtagerstaten eller en myndighed, som denne stat  

 har udpeget til formålet, afgiver en erklæring i overensstemmelse med det  

 forbillede, der er optaget som bilag til konventionen.
Erklæringen skal angive, at forkyndelsen er foretaget, samt stedet og  

 datoen herfor og den person, til hvem dokumentet er afleveret.
Er forkyndelse  

 ikke foretaget, skal erklæringen angive det forhold, som har forhindret  

 forkyndelsen.
 Rekvirenten kan forlange, at en erklæring, som ikke er udstedt af den  

 centrale myndighed eller af en retslig myndighed, medunderskrives af en af  

 disse myndigheder.
 Erklæringen sendes direkte til rekvirenten.
Artikel 7 Standardteksten i det skema, der er vedhæftet denne konvention, skal altid  

 affattes på enten fransk eller engelsk.
Herudover kan teksten affattes på det  

 officielle sprog eller et af de officielle sprog i den stat, hvorfra  

 dokumenterne hidrører.
 De tilsvarende ubeskrevne steder skal udfyldes enten på modtagerstatens  

 sprog eller på fransk eller engelsk.
Artikel 8 En kontraherende stat har adgang til uden anvendelse af tvang at forkynde  

 retslige dokumenter for personer i udlandet direkte ved dens diplomatiske  

 eller konsulære repræsentanter.
 En stat kan erklære, at den modsætter sig sådan forkyndelse inden for sit  

 territorium, medmindre dokumentet skal forkyndes for en statsborger i den  

 stat, hvorfra dokumentet hidrører.
Artikel 9 En kontraherende stat har desuden adgang til at benytte den konsulære vej  

 til at fremsende dokumenter, der skal forkyndes, til de myndigheder i en  

 anden kontraherende stat, som denne har udpeget i dette øjemed.
 En kontraherende stat kan benytte den diplomatiske vej til samme formål,  

 hvis særlige forhold gør dette nødvendigt.
Artikel 10 Medmindre modtagerstaten modsætter sig det, er konventionen ikke til  

 hinder for:
Artikel 11 Konventionen er ikke til hinder for, at kontraherende stater enes om at  

 tillade andre fremsendelsesmåder med henblik på forkyndelse af retslige  

 dokumenter end dem, der er foreskrevet i de foregående artikler, og især  

 direkte brevveksling mellem deres respektive myndigheder.
Artikel 12 Forkyndelse af retslige dokumenter, der hidrører fra en kontraherende  

 stat, kan ikke give anledning til betaling eller refusion af afgifter eller  

 omkostninger i forbindelse med modtagerstatens tjenester.
 Rekvirenten skal betale eller refundere omkostninger, der følger af:
Artikel 13 Modtagerstaten kan ikke nægte at efterkomme en anmodning om forkyndelse,  

 som opfylder kravene i konventionen, medmindre den finder, at udførelsen af  

 anmodningen vil gribe ind i dens suverænitet eller sikkerhed.
 Modtagerstaten kan ikke nægte at efterkomme en anmodning, blot fordi  

 sagens genstand ifølge statens interne lovgivning udelukkende henhører under  

 dens domstole, eller dens interne lovgivning ikke ville tillade det  

 rettergangsskridt, som ligger til grund for anmodningen.
 I tilfælde af nægtelse underretter den centrale myndighed straks  

 rekvirenten og angiver årsagerne til nægtelsen.
Artikel 14 Vanskeligheder, der opstår i forbindelse med fremsendelse af retslige  

 dokumenter til forkyndelse, skal løses ad diplomatisk vej.
Artikel 15 Når en stævning eller et tilsvarende dokument har skullet sendes til  

 udlandet med henblik på forkyndelse efter denne konvention, og sagsøgte ikke  

 er mødt, må dommeren ikke afgøre sagen, før det er fastslået, at:
 og at forkyndelsen eller afleveringen i hvert af disse tilfælde har fundet  

 sted i så god tid, at sagsøgte har kunnet varetage sine interesser under  

 sagen.
 En kontraherende stat har adgang til at erklære, at dommeren, uanset  

 bestemmelserne i denne artikels første afsnit, kan afgøre sagen, selv om  

 erklæring om forkyndelse eller aflevering ikke er modtaget, hvis alle de  

 følgende betingelser er opfyldt:
Uanset bestemmelserne i de foregående afsnit kan dommeren i påtrængende tilfælde træffe bestemmelse om en hvilken som helst foreløbig eller sikrende foranstaltning.
Artikel 16 Når en stævning eller et tilsvarende dokument har skullet sendes til  

 udlandet til forkyndelse efter denne konvention, og der er truffet en  

 afgørelse mod en sagsøgt, som ikke er mødt, skal dommeren have adgang til at  

 fritage sagsøgte for virkningerne af, at fristen for anvendelse af retsmidler  

 er udløbet, hvis følgende betingelser er opfyldt:
 Anmodning om sådan fritagelse skal fremsættes inden en rimelig tid efter,  

 at sagsøgte har fået kendskab til dommen.
 En kontraherende stat kan erklære, at anmodningen ikke vil blive  

 imødekommet, hvis den fremsættes efter udløbet af en frist, som angives i  

 erklæringen, men som ikke kan være kortere end et år efter afgørelsen.
 Denne artikel gælder ikke afgørelser om personers status eller handleevne.
Udenretslige dokumenter Artikel 17 Udenretslige dokumenter hidrørende fra myndigheder eller fra personer med  

 retlig kompetence i en kontraherende stat kan sendes til forkyndelse i en  

 anden kontraherende stat på de i konventionen hjemlede måder og vilkår.
Almindelige bestemmelser Artikel 18 En kontraherende stat kan udpege andre myndigheder udover den centrale  

 myndighed og skal i så fald fastsætte rækkevidden af deres kompetence.
 Rekvirenten skal dog i alle tilfælde have ret til at henvende sig direkte  

 til den centrale myndighed.
 Forbundsstater har adgang til at udpege mere end een central myndighed.
Artikel 19 Konventionen er ikke til hinder for, at den interne lovgivning i en  

 kontraherende stat tillader andre former for fremsendelse af dokumenter fra  

 udlandet til forkyndelse på dens territorium end dem, der er foreskrevet i de  

 foregående artikler.
Artikel 20 Konventionen er ikke til hinder for, at kontraherende stater enes om at fravige:
Artikel 21 En kontraherende stat skal enten ved deponering af sit ratifikation- eller tiltrædelsesinstrument eller senere underrette det nederlandske udenrigsministerium om følgende:
 En kontraherende stat skal ligeledes i påkommende tilfælde give  

 underretning om:
Artikel 22 Konventionen træder i forholdet mellem de stater, der har ratificeret den,  

 i stedet for artiklerne 1-7 i konventionerne angående civilprocessen,  

 undertegnet i Haag den 17. juli 1905 og den 1. marts 1954, i den udstrækning  

 staterne er deltagere i disse konventioner.
Artikel 23 Konventionen medvirker ikke på anvendelsen af artikel 23 i konventionen  

 angående civilprocessen, undertegnet i Haag den 17. juli 1905, eller artikel  

 24 i konventionen angående civilprocessen, undertegnet i Haag den 1. marts  

 1954.
 Disse artikler skal dog kun anvendes, hvis der benyttes de samme  

 fremsendelsesmåder, som er foreskrevet i de nævnte konventioner.
Artikel 24 Tillægsaftaler til konventionerne af 1905 og 1954, som de kontraherende  

 stater har indgået, anses for anvendelige også på denne konvention, medmindre  

 de pågældende stater aftaler andet.
Artikel 25 Uden præjudice for bestemmelserne i artikel 22 og 24 griber konventionen  

 ikke ind i andre konventioner, som de kontraherende stater er eller bliver  

 deltagere i, og som indeholder bestemmelser om forhold, der omfattes af denne  

 konvention.
Artikel 26 Konventionen er åben for undertegnelse af de stater, som var repræsenteret  

 ved Den international-privatretlige Haager-konferences 10. samling.
 Den skal ratificeres, og ratifikationsinstrumenterne skal deponeres i det  

 nederlandske udenrigsministerium.
Artikel 27 Konventionen træder i kraft den 60. dag efter, at det tredje  

 ratifikationsinstrument er deponeret som fastsat i artikel 26, stk. 2.
 For hver undertegnende stat, der ratificerer senere træder konventionen i  

 kraft den 60. dag efter deponeringen af denne stats ratifikationsinstrument.
Artikel 28 Enhver stat, der ikke var reprsesenteret på Den international-  

 privatretlige Haager-konferences 10. samling, kan tiltræde denne konvention,  

 efter at den er trådt i kraft i henhold til artikel 27, stk. 1.  

 Tiltrædelsesinstrumentet deponeres i det nederlandske udenrigsministerium.
 Konventionen træder ikke i kraft for en sådan stat, hvis en stat, som har  

 ratificeret konventionen før deponeringen af tiltrædelsesinstrumentet,  

 fremsætter en indsigelse derimod, som meddeles det nederlandske  

 udenrigsministerium inden seks måneder efter den dato, da ministeriet  

 underrettede staten om tiltrædelsen.
 Fremsættes der ikke en sådan indsigelse, træder konventionen i kraft for  

 den tiltrædende stat den første dag i måneden efter udløbet af den sidste af  

 de frister, som er nævnt i foregående stykke.
Artikel 29 Enhver stat kan ved undertegnelsen, ratifikationen eller tiltrædelsen  

 erklære, at konventionen skal udvides til alle de territorier, hvis  

 internationale forbindelser den varetager, eller til et eller flere af dem.  

 En sådan erklæring har virkning fra konventionens ikrafttræden i forhold til  

 vedkommende stat.
 Efter dette tidspunkt skal sådanne udvidelser meddeles det nederlandske  

 udenrigsministerium.
 Konventionen træder i kraft for de territorier, som omfattes af  

 udvidelsen, den 60. dag efter den underretning, der er omtalt i foregående  

 stykke.
Artikel 30 Konventionen gælder i fem år fra den dag, den træder i kraft efter artikel  

 27, stk. 1 selv for stater, som har ratificeret eller tiltrådt den senere.
 Konventionen fornys stiltiende for fem år ad gangen, medmindre den  

 opsiges.
 Opsigelsen skal mindst seks måneder før femårsperiodens udløb meddeles det  

 nederlandske udenrigsministerium.
 Opsigelsen kan begrænses til enkelte af de territorier, som konventionen  

 omfatter.
 Opsigelsen har kun virkning i forhold til den stat, som har afgivet den.  

 Konventionen forbliver i kraft for de øvrige kontraherende stater.
Artikel 31 Det nederlandske udenrigsministerium skal give underretning om følgende  

 til de stater, der er omtalt i artikel 26, og til de stater, som har tiltrådt  

 konventionen efter artikel 28:
 TIL BEKRÆFTELSE HERAF har undertegnede, der er behørigt bemyndigede  

 dertil, undertegnet denne konvention.
 UDFÆRDIGET i Haag den 15. noveinber 1965 på fransk og engelsk, idet begge  

 tekster har samme gyldighed, i eet eksemplar, som deponeres i den  

 nederlandske regerings arkiver, og hvoraf en bekræftet genpart ad diplomatisk  

 vej tilsendes hver af de stater, som var repræsenteret på Den international -  

 privatretlige Haager-konferences 10. samling.
 For Amerikas forenede Stater:
William Royall Tyler For Den forenede arabiske Republik:
 For Belgien:
 For Danmark:
 For Finland:
Sigurd von Numers For Frankrig:
 For Grækenland:
 For Irland:
 For Israel:
David Shaltiel 25. XI. 1965 For Italien:
 For Japan:
 For Jugoslavien:
 For Luxembourg:
 For Nederlandene:
J.
Luns For Norge:
 For Portugal:
 For Schweiz:
 For Spanien:
For Det forenede Kongerige Storbritannien og Nordirland:
 For Sverige:
 For Tyrkiet:
 For Forbundsrepublikken Tyskland:
Karl Hermann Knoke For Østrig:
BILAG TIL KONVENTIONEN Skemaer ANMODNING OM FORKYNDELSE I UDLANDET AF RETSLIGE ELLER UDENRETSLIGE DOKUMENTER Konvention om forkyndelse i udlandet af retslige og udenretslige  

 dokumenter i sager om civile eller kommercielle spørgsmål, undertegnet i  

 Haag, den ............ 196 .
Rekvirentens navn og adresse Den modtagende myndigheds adresse Undertegnede rekvirent har herved den ære at fremsende - i to eksemplarer  

 - de nedenfor nævnte dokumenter og skal i overensstemmelse med ovennævnte  

 konventions artikel 5 anmode om, at et eksemplar af dokumenterne snarest må  

 blive forkyndt for adressaten:
(navn og adresse) Den modtagende myndighed anmodes om at tilbagesende eller at foranledige  

 tilbagesendt et eksemplar af dokumenterne - og af bilagene*) - til  

 rekvirenten med erklæring som angivet på omstående side.
Anmodningsskemaets bagside ERKLÆRING Undertegnede myndighed har herved den ære i overensstemmelse med  

 konventionens artikel 6 at bekræfte, SAMMENDRAG AF DOKUMENTET Konvention om forkyndelse i udlandet af retslige og udenretslige  

 dokumenter i sager om civile eller kommercielle spørgsmål, undertegnet i Haag  

 den .................. 196 .
(artikel 5, stk. 4) Konventionen trådte i medfør af artikel 27, stk. i kraft den 10. februar  

 1969.
 Danmarks ratifikationsinstrument blev den 2. august 1969 deponeret i det  

 nederlandske udenrigsministerium, og konventionen er herefter i medfør af  

 artikel 27, stk. 2, for Danmarks vedkommende trådt i kraft den 1. oktober  

 1969.
Konventionen er hidtil foruden af Danmark blevet ratificeret af Amerikas  

 forenede Stater, Den forenede arabiske Republik, Norge, Det forenede  

 Kongerige Storbritannien og Nordirland og Sverige.
Konventionen er desuden  

 undertegnet af Belgien, Finland, Frankrig, Israel, Nederlandene, Tyrkiet og  

 Forbundsrepublikken Tyskland.
 De lande, der har ratificeret konventionen, har afgivet erklæringer som  

 følger:
Danmark ad artikel 2 og 18.
 Justitsministeriet udpeges som central myndighed.
 ad artikel 6.
 Den danske domstol, der har foranlediget forkyndelsen foretaget, udpeges  

 som kompetent til at udstede erklæring efter artikel 6.
 ad artikel 9.
 Den stedlige underretsdommer - for så vidt angår Københavns byret og Århus  

 by- og herredsret dog rettens præsident - udpeges som kompetent til at  

 modtage dokumenter, der er fremsendt ad konsulær vej efter artikel 9.
 ad artikel 10.
 Danmark kan ikke anerkende den i artikel 10 c) nævnte fremsendelsesområde.
 ad artikel 15.
 Danmark vil udnytte adgangen efter artikel 15, stk. 2, således at  

 domstolen kan afgøre en sag, selv om bestemmelserne i artikel 15, stk. 1,  

 ikke er opfyldt.
 ad artikel 16.
 Danmark vil benytte adgangen efter artikel 16, stk. 3, således at en  

 anmodning om ny behandling af sagen ikke vil blive imødekommet, hvis  

 anmodningen fremsættes mere end et år efter afgørelsen.
 Spørgsmålet om genoptagelse af sag, hvori en person er dømt som udebleven,  

 afgøres efter reglerne i retsplejelovens § 373 og § 374, jfr. § 434. Herefter  

 kan enhver, der er dømt som udebleven under en sag, i første instans begære  

 sagen genoptaget, når han godtgør, at udeblivelsen var ham utilregnelig.  

 Begæring om genoptagelse må fremsættes, så snart som muligt, og kan ikke  

 fremføres efter et års forløb efter dommens afsigelse.
Amerikas forenede Stater 1. I overensstemmelse med artikel 2 udpeges De  

 forenede Staters udenrigsministerium som den centrale myndighed, der skal  

 modtage anmodninger om forkyndelse fra andre kontraherende stater og  

 efterkomme dem i overensstemmelse med artiklerne 3-6.
 2. I overensstemmelse med artikel 6 udpeges foruden De  

 forenede Staters udenrigsministerium De forenede Staters justitsministerium  

 og De forenede Staters politimester eller dennes stedfortræder for det  

 judicielle område, inden for hvilket forkyndelsen foretages, til at afgive  

 erklæringen i overensstemmelse med det forbillede, der er bilagt  

 konventionen.
 3. I overensstemmelse med artikel 15, stk. 2, erklæres  

 det, at dommeren, uanset bestemmelserne i artikel 15, stk. 1, kan afgøre  

 sagen, selv om erklæring om forkyndelse eller aflevering ikke er modtaget,  

 hvis alle de i artikel 15, stk. 2, litra a), b) og c) omhandlede betingelser  

 er opfyldt.
 4. I overensstemmelse med artikel 16, stk. 3, erklæres  

 det, at en anmodning efter artikel 16 ikke bliver efterkommet, hvis den  

 fremsættes (a) efter udløbet af den periode inden for hvilken den kan  

 fremsættes i overensstemmelse med proceduren ved den ret, som har truffet  

 afgørelsen, eller (b) senest efter udløbet af et år efter afgørelsen.
 5. I overensstemmelse med artikel 29 erklæres det, at  

 konventionen udstrækkes til samtlige stater i De forenede Stater, distriktet  

 Columbia, Guam, Puerto Rico og De vestindiske Øer.
Den forenede arabiske Republik Undertegnelsen af denne konvention indebærer ikke på nogen måde, at Den  

 forenede arabiske Republik anerkender Israel, samt at der vil opstå  

 traktatlige forbindelser medllem Den forenede arabiske Republik og Israel.
 Den forenede arabiske Republiks regering modsætter sig anvendelsen af de i  

 konventionens artikler 8 og 10 omhandlede fremgangsmåder for fremsendelse af  

 retslige og udenretslige dokumenter til udlandet.
Norge 1. I overensstemmelse med artikel 2 udpeges  

 justitsministeriet, Oslo/Dep. som central myndighed.
 2. I overensstemmelse med artikel 6 udpeges den  

 underret eller byret, inden for hvis distrikt forkyndelsen har fundet sted,  

 til at afgive erklæring i overensstemmelse med det forbillede, der er bilagt  

 konventionen.
 3. I overensstemmelse med artikel 9, stk. 1, udpeges  

 den underret eller byret, inden for hvis distrikt den person, for hvem  

 forkyndelsen skal ske, bor eller opholder sig, som modtager af dokumenter,  

 der fremsendes ad konsulær vej.
 4. Den norske regering modsætter sig inden for sit  

 territorium de forkyndelses- og fremsendelsesområder, som er omhandlet i  

 konventionens artikler 8 og 10.
 5. Norske domstole kan afgøre sagen, når samtlige de i  

 artikel 15, stk. 2, omhandlede betingelser er opfyldt.
 6. I overensstemmelse med artikel 16, stk. 3, vil  

 ansøgninger om fritagelse i medfør af artikel 16 ikke blive imødekommet,  

 såfremt de fremsættes over for de kompetente norske myndigheder mere end tre  

 år efter afgørelsen.
Det forenede Kongerige Storbritannien og Nordirland De af Det forenede Kongerige udpegede myndigheder vil forlange, at erhvert  

 dokument, der fremsendes til forkyndelse efter bestemmelserne i denne  

 konvention, skal fremsendes i to eksemplarer, og at dokumenterne i medfør af  

 konventionens artikel 5, stk. 3, skal være affattet på eller oversat til  

 engelsk.
 Underretning i medfør af konventionens artikel 29, stk. 2 og 3, om  

 konventionens udvidelse til de territorier, hvis internationale forbindelser  

 varetages af Det forenede Kongerige, vil til sin tid blive givet den kgl.  

 nederlandske regering.
Sverige I medfør af konventionens artikel 5, stk. 3, forlanger den centrale  

 myndighed, at dokumenter, der skal forkyndes i henhold til samme artikels  

 stk. 1, skal være affattet på eller oversat til svensk.
 Endvidere har Finland afgivet følgende erklæring:
 1. Udenrigsministeriet er i overensstemmelse med  

 konventionens artikel 2, stk. 1, udpeget som central myndighed.
 2. Den centrale myndighed (udenrigsministeriet) er i  

 overensstemmelse med konventionens artikel 9 udpeget som kompetent til at  

 modtage dokumenter, der fremsendes ad konsulær vej.
 3. De finske myndigheder er ikke forpligtet til at yde  

 bistand til forkyndelse af dokumenter, der fremsendes på en af de i  

 konventionsns artikel 10 b) og c) omhandlede måder.
 Udenrigsministeriet, den 13. februar  

 1970.
 Poul Hartling.
