Beretning afgivet af Miljø- og Fødevareudvalget den 14. september 2016 Beretning over Forslag til folketingsbeslutning om at forbyde brug af giftige flourstoffer [af Maria Reumert Gjerding (EL) m.fl.]:
1. Udvalgsarbejdet Beslutningsforslaget blev fremsat den 20. november 2015 og var til 1. behandling den 8. april 2016. Beslutningsforslaget blev efter 1. behandling henvist til behandling i Miljø- og Fødevareudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 1 spørgsmål til miljø- og fødevareministeren til skriftlig besvarelse, som denne har besvaret.
2. Politiske bemærkninger Et mindretal i udvalget (EL og ALT) finder det afgørende, at forbrugerne bliver beskyttet mod skadelige stoffer og kemikalier, herunder giftige og hormonforstyrrende flourstoffer.
Mindretallet mener, at der løbende bør arbejdes for at indføre internationale forbud og EU-forbud mod skadelige stoffer og kemikalier.
EL og ALT konstaterer imidlertid, at arbejdet går for langsomt.
Der er således ikke lagt op til nogen regulering af de hormonforstyrrende flourstoffer, som danske forskere mistænker for at være hormonforstyrrende og anbefaler udfaset.
EL og ALT opfordrer derfor regeringen til i december 2016 at fremlægge en status for EU-regulering af giftige flourstoffer.
Såfremt der ikke ultimo 2016 er truffet beslutning om at indføre en EU-regulering eller der på dette tidspunkt ikke er konkrete indikationer på, at en EU-regulering af flourstofferne er på vej, vil mindretallet arbejde for en snarlig dansk regulering.
 P.u.v.
