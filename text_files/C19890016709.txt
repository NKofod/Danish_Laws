(Til alle vejbestyrelser og  

 vejmyndigheder) Indledning Hermed udsendes vejregler for afmærkning med færdselstavler.
 Vejreglerne er udarbejdet i medfør af §§ 6 og 85 i lov om offentlige veje  

 (lovbekendtgørelse nr. 368 af 6. august 1985) og § 24, stk. 3, i lov om  

 private fællesveje (lovbekendtgørelse nr. 370 af 6. august 1985) og i  

 samarbejde med Justitsministeriet i medfør af færdselslovens § 95, stk. 4.
I vejreglerne indgår en revision af de bestemmelser, der er fastsat i  

 Ministeriet for Offentlige Arbejders cirkulæreskrivelse af 30. juli 1976 om  

 udformning og opstilling af afmærkning ved skoler med skolepatrulje,  

 Ministeriet for Offentlige Arbejders cirkulære nr. 182 af 29. august 1975 om  

 afmærkning af ubetinget vigepligt, stop ved vejkryds m.v., Ministeriet for  

 Offentlige Arbejders cirkulære nr. 240 af 6. september 1961 om afmærkning af  

 jernbaneoverkørsler samt Ministeriet for Offentlige Arbejders cirkulære nr.  

 25 af 6. februar 1980 om vejregler vedrørende afmærkning med færdselstavler  

 for standsning og parkering.
Disse cirkulærer og cirkulæreskrivelsen ophæves  

 hermed, jf. § 35, stk. 3.
 De vejtekniske regler supplerer bestemmelserne i Justitsministeriets  

 bekendtgørelse om vejafmærkning af 22. april 1977 og Justitsministeriets  

 cirkulære om vejafmærkning af 14. oktober 1977 for så vidt angår disses  

 bestemmelser om afmærkning med færdselstavler.
 For overskuelighedens skyld medtager vejreglerne afsnit fra færdselsloven  

 og nævnte bekendtgørelse og cirkulære fra Justitsministeriet.
Der er i reglerne fastsat bestemmelser om anvendelse, placering og  

 udførelse af færdselstavler.
Regler for færdselstavlers lystekniske  

 egenskaber er beskrevet generelt.
Specifikke regler om færdselstavlers  

 lystekniske egenskaber er under udarbejdelse.
Der er ved reglernes udarbejdelse lagt vægt på, at reglerne skal kunne  

 danne grundlag for en forenklet, ensartet, tydelig og logisk afmærkning  

 motiveret i såvel trafiksikkerhedsmæssige, servicemæssige som miljømæssige  

 hensyn.
Vejreglerne indeholder derfor bestemmelser, der er bindende for  

 vejbestyrelserne.
De bindende regler kan kun fraviges efter forud indhentet  

 tilladelse fra Trafikministeriet.
Ansøgning herom bør ledsages af en  

 udtalelse fra politiet.
 Yderligere eksemplarer af vejreglerne kan fås ved henvendelse til  

 Vejdirektoratet, Vejregelsekretariatet, Lyngbyvej 17, 2100 København Ø.,  

 telefon 31-186266.
 Følgende regler er bindende for vejbestyrelserne:
Almindelige bestemmelser § 1.  Tavler over fortov eller cykelsti, eller hvor  

 fodgængere hyppigt færdes, skal placeres således, at afstanden fra  

 belægningsoverfladen til underkant af tavle er mindst 2,2 m over fortov og  

 mindst 2,3 m over cykelsti.
 § 2.  Følgende tavler må ikke placeres lavere end 1,5  

 m ved permanent opsætning:
 Stk. 2.  På stærkt trafikerede veje må samtlige øvrige  

 tavler bortset fra D 15, D 16, E 48, E 49, E 55 og E 56 ikke placeres lavere  

 end 1,5 m.
 § 3.  Tavler ophængt over kørebanen skal placeres så  

 højt, at de ikke indskrænker det normale fritrumsprofil for vejklassen eller  

 er i strid med stærkstrømsreglementet.
 § 4.  Undertavler skal være udført med samme belysning  

 og reflektion som hovedtavlen.
Advarselstavler, A Generelt § 5.  Advarselstavler skal være retroreflekterende,  

 medmindre de er indvendig belyst.
Både den hvide baggrund og den røde kant  

 udføres reflekterende.
 § 6.  Er en advarselstavle forsynet med  

 afstandsangivelse, skal eventuelle gentagelsestavler også være forsynet med  

 afstandsangivelse, selv om de er opsat i den normale afstand.
A 22, Børn § 7.  Tavler, der anvendes i forbindelse med gult  

 blinksignal ved skoler med skolepatrulje, udføres med kraftig  

 retroreflekterende overflade og skal være særskilt belyst med mindst 400 lux.  

 På større veje med stærk trafik anvendes tavlerne i overstørrelse.
Stk. 2.  Blinksignalets lysåbninger skal være anbragt  

 ved siden af hinanden over tavlen med lysåbninger mindst 20 cm og højst 30 cm  

 i diameter.
Blinkfrekvensen skal være mindst 50 og højst 70 pr. minut.
 Stk. 3.  Tavlebelysning og blinklys skal altid være i  

 funktion samtidig, og den, der tænder og slukker anlægget, skal kunne  

 kontrollere, at lyset tændes og slukkes på alle tavler - eventuelt via et  

 kontrolrelæ. Lyset må ikke kunne tændes eller slukkes af uvedkommende.
A 41-A 42, Vejsving § 8.  Hvis der på en vejstrækning er en lokal  

 hastighedsbegrænsning, og der på denne strækning opsættes A 41- eller A  

 42-tavler, må disse ikke opsættes på samme stander som C 55-tavlen.
A 71, Spor § 9.  A 71-tavlen (A 99 + UA 71) skal anvendes ved  

 sporoverkørsler.
A 72 Jernbaneoverkørsel uden bomme § 10.  A 72-tavlen skal anvendes ved alle  

 jernbaneoverkørsler, der ikke er sikret med bomme.
 § 11.  Når en jernbaneoverkørsel alene er sikret ved  

 skiltning eller tinglyst oversigt, skal undertavle UA 72.2 »Se efter  

 tog« anvendes.
A 73 Jernbaneoverkørsel med bomme § 12.  A 73-tavlen skal anvendes ved alle  

 jernbaneoverkørsler, der er sikret med bomme.
UA 73 Varsling af elektrificeret jernbane § 13.  UA 73 skal anvendes ved jernbaneoverkørsler,  

 hvor togdriften er elektrificeret.
Stk. 2.  Tavlen skal angive den sikre fri højde under  

 køreledningen.
Højden fastsættes til 1 m under køreledningens højde.
 Stk. 3.  UA 73 skal placeres under alle A 72- eller A  

 73-advarselstavler, der er opsat ved den pågældende overkørsel.
A 74 Krydsmærke for flersporet jernbaneoverkørsel § 14.  Forsiden af krydsmærke og stander skal have  

 skiftevis røde og hvide reflekterende felter.
 Stk. 2.  Bagsiden af krydsmærke og stander skal have  

 samme neutrale grå farve som færdselstavler i øvrigt.
 § 15.  Krydsmærker skal anvendes ved  

 jernbaneoverkørsler og overgange.
 Stk. 2.  A 74.1-mærket anvendes, når vejen passerer eet  

 jernbanespor i overkørslen (enkeltsporet jernbaneoverkørsel).
 Stk. 3.  A 74.2-mærket anvendes, når vejen passerer mere  

 end eet jernbanespor i overkørslen (flersporet jernbaneoverkørsel).
 Stk. 4.  På offentlige veje skal opsættes krydsmærke i  

 begge vejsider.
 Stk. 5.  På private fællesveje skal der mindst opsættes  

 krydsmærke i højre vejside.
 Stk. 6.  Ved overgange skal opsættes et krydsmærke på  

 hver side af banen.
 Stk. 7.  Krydsmærker skal anbringes således, at  

 afstanden fra kørebanekant til tavlens midtlinie ikke overstiger 2,5 m.
A 75 Afstandsmærker § 16.  Afstandsmærker må kun opsættes på vejen, der  

 krydser banen.
Vigepligtstavler, B B 11 Ubetinget vigepligt § 17.  B 11-tavle skal anvendes, hvor der er afmærket  

 med vigelinie S 11, hvis vigelinien i en periode eller hyppigt er dækket af  

 snavs, asfalt eller lignende, eller hvis vigelinien på grund af vejens  

 geometri ikke kan ses i tilstrækkelig afstand.
 Stk. 2.  Tavlen skal, hvor der er vigelinie, placeres så  

 nær denne som muligt og ikke i større afstand end 20 m før vigelinien.
§ 18.  Vejindmundinger udført som overkørsel over  

 rabat eller sidehelle afmærkes for ubetinget vigepligt.
Det samme gælder  

 overkørsler over fortov eller cykelsti, som ikke opfylder  

 afmærkningscirkulærets krav for udeladelse af afmærkning.
UB 11 Dobbeltrettet cykelsti § 19.  UB 11 skal opsættes under B 11 og B 13, hvis  

 kørende fra sidevejen kan krydse den dobbeltrettede cykelsti, der går på  

 tværs af sidevejen.
 Stk. 2.  Afmærkning med UB 11 skal også ske, hvis den  

 dobbeltrettede cykelsti begynder eller slutter ved den pågældende sidevej.
B 13 Stop ved vejkryds § 20.  B 13-tavlen kan efter godkendelse fra  

 Justitsministeriet anvendes ved de jernbaneoverkørsler, der alene er sikret  

 med skiltning, og hvor oversigten er dårlig.
Stk. 2.  B 13-tavlen opsættes på A  

 74-krydsmærkestanderen mindst 3,5 m fra nærmeste skinne, således at en  

 holdende trafikant har fuldt udsyn ud ad banelinien til begge sider.
Hvor  

 kørebanebelægningen gør det muligt, skal der placeres S 13-stoplinie ud for B  

 13-tavlen.
B 15 Sammenfletning § 21.  Når der ved tilkørsler/højreindsvingningsspor  

 afmærkes for sammenfletning - enten med B 15 og afstribning eller ved  

 afstribning alene - skal der ud for tilkørslen/højreindsvingningssporet være  

 midterrabat, spærreflade eller dobbelt spærrelinie mellem modsatrettede  

 færdselsretninger.
Eksisterende tilkørsler med spidsvinklet indmunding  

 afmærkes med ubetinget vigepligt.
På motorveje og motortrafikveje forvarsles  

 indmundingen med A 11.
Forbudstavle, C Generelt § 22.  Forbudstavler må ikke anføres på F 11-F 13  

 »Pilvejvisere«, F 18 »Tabelvejviser« og G 18  

 »Tabelorienteringstavle«.
C 11, C 12 Svingning forbudt og vending forbudt § 23.  Tavlerne C 11 og C 12 må ikke anføres på  

 vejvisningstavler.
C 42 Vognhøjde § 24.  Er det tilladt køretøjer at overskride vejens  

 midtlinie, skal afmærkningen foretages således, at den ses af overhalende  

 køretøjer.
C 55 Lokal hastighedsbegrænsning § 25.  C 55 »Lokal hastighedsbegrænsning«  

 forsynet med undertavlen U 2.1 med påskrift »0-100 m« skal opsættes  

 100 m fra nærmeste skinne ved alle jernbaneoverkørsler, der kun er sikret med  

 tinglyst oversigt, og hvor hastighedsbegrænsning er påkrævet, hvis  

 oversigtsarealerne skal give tilstrækkeligt udsyn til toget.
C 61, C 62 Standsning forbudt og parkering forbudt § 26.  Forbud, der skal gælde fra et vejkryds,  

 opsættes højst 25 m efter det område, der er omfattet af færdselslovens  

 bestemmelser om standsning og parkering i kryds (5 m-punkt eller spærrelinie  

 efter krydset).
 Stk. 2.  Tavle, der skal gælde frem til et vejkryds,  

 skal opsættes, så at afstanden til 5 m-punktet før krydset eller dettes  

 kanaliseringsområde højst er ca. 70 m.
§ 27.  Et tidsinterval for een restriktion må ikke  

 være indeholdt i et tidsinterval, som gælder en anden restriktion på samme  

 sted.
Tidsintervaller må heller ikke overlappe hinanden.
 Stk. 2.  Stk. 1 gælder dog ikke i følgende tre tilfælde:
 § 28.  For hver enkelt restriktionstype skal  

 undertavlerne være anbragt således, at opadrettet pil er anvendt over  

 nedadrettet pil.
Oplysninger, E E 11 Ophængt pilafmærkning § 29.  E 11-tavlerne kan ikke anvendes med  

 afstandsangivelse på undertavle som forvarsling for en efterfølgende  

 vognbaneopdeling.
E 17 Fodgængerfelt § 30.  E 17-tavlen opsættes i begge sider af kørebanen  

 visende mod begge færdselsretninger eller ophænges over kørebanen over hver  

 af de to kørselsretninger.
Tavlerne skal være dobbeltsidede.
E 19 Ensrettet færdsel § 31.  Hvis en kørebane er delvis ensrettet, således  

 at færdsel mod ensretningen er tilladt for visse motorkøretøjer og lignende -  

 f.eks. busser - skal den bane, der er forbeholdt færdslen imod ensretningen,  

 være adskilt med dobbelt spærrelinie fra den øvrige kørebane.
§ 32.  På veje med delvis ensretning, hvor kun  

 cyklister og knallertkørere er undtaget fra ensretningen, og de ikke kører på  

 en cykelsti, der ved kryds er adskilt ved helle eller rabat, skal der  

 afmærkes således, at trafikanter, der svinger ind på den ensrettede vej,  

 bliver advaret om, at ensretningen kun er delvis.
Afmærkningen består af  

 undertavle til E 19 med cykelsymbol og teksten »Undtaget«.
Foran  

 vejkryds skal den del af vejen, der benyttes af de cyklister, der kører mod  

 ensretningen, være begrænset med dobbelt spærrelinie.
E 44, E, 45 Motorvej og motortrafikvej ophører § 33.  E 44- og E 45-tavlen opsættes i begge sider af  

 kørebanen.
E 47 Krybespor § 34.  Ved krybesporets afslutning skal der uanset  

 oversigten være spærrelinie for den modsatte færdselsretning.
 Ikrafttræden m.v.
 § 35.  Cirkulæret træder i kraft den 1. februar 1990.
 Stk. 2.  Eksisterende afmærkning skal bringes i  

 overensstemmelse med nærværende cirkulære senest den 1. januar 1992.
 Stk. 3.  Samtidig ophæves:
