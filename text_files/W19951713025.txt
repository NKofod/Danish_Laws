Motionscentre Momsnævnets afgørelse betyder, at motionscentres  

 erhvervsmæssige salg af adgangen til at udøve sportsaktiviteter  

 fremover er momspligtige.
 Motionscentre er således som udgangspunkt fuldt momspligtige af  

 deres forskellige aktiviteter.
 Endvidere vil virksomheder, der drives erhvervsmæssigt med udlejning  

 af sportsfaciliteter, f.eks. udlejning af bowling-, kegle-, golf og  

 tennisbaner, samt svømmebade fremover tillige være omfattet af  

 momspligten.
 Tilsvarende skal offentlige virksomheder, der i konkurrence med  

 erhvervsvirksomheder, udbyder momspligtige ydelser af samme art svare moms,  

 jf. lovens § 3, stk 3.
 Der skal fortsat ikke svares moms i det omfang virksomheder m.v. der nu  

 efter Momsnævnets afgørelse bliver omfattet af momspligten, har  

 ydelser, der er fritaget for afgift i medfør af lovens § 13 f.eks.  

 forskellige former for undervisning, sport m.v.
 Til en belysning af afgrænsningen af undervisningsaktiviteterne i et  

 motionscenter er det Styrelsens opfattelse, at en instruktion i anvendelsen  

 af forskellige motionsredskaber ikke omfattes af fritagelsesbestemmelsen for  

 undervisning.
 Udlejning af et helt anlæg inklusive f.eks. bowlingbaner eller  

 motionsredskaber til sportsklubber og foreninger vil for den egentlige  

 rumudlejning blive anset for udlejning af fast ejendom.
 De virksomheder m. fl., der fremover er omfattet af momspligten, skal  

 anmelde sig til registrering hos de lokale told- og skatteregioner, jf.  

 lovens § 47.
De lokale told- og skatteregioner vil som 1. instans med klageadgang til  

 Told- og Skattestyrelsen evt.
Momsnævnet, konkret tage stilling til et  

 motionscenters sammensætning af momspligtige ydelser og evt. momsfrie  

 ydelser.
 Told- og Skattestyrelsen har afholdt møde med brancheforeningen  

 Dansk Helse Forbund, ligesom Styrelsens kontaktgruppe med  

 erhvervsorganisationer, revisorer og advokater, Skatte- og momsudvalget er  

 blevet orienteret om den fremtidige momsmæssige stilling inden for  

 dette område.
