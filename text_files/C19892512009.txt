§ 1.  For ikke-tjenestemandsansat civilt personale  

 under forsvaret, der er afskediget efter 1. april 1968, eller senere bliver afskediget i forbindelse med strukturrationalisering, nedlæggelse af virksomheder m.v., besparelsesforanstaltninger og flytning af virksomheder og institutioner, gennemføres nedennævnte efterlønsordning:
 Adgangen til efterløn omfatter civile funktionærer og arbejdere (i det  

 følgende benævnt »civilarbejdere«), der ved afskedigelsens  

 ikrafttræden er fyldt 45 år og senest har haft en sammenhængende  

 beskæftigelse under forsvaret på mindst 12 år.
 Civilarbejdere, der ved afskedigelsen får tillagt pension i henhold til  

 civilarbejderloven eller understøttelse af statskassen eller opnår pension  

 fra en privat pensionskasse, hvortil staten har ydet bidrag, omfattes ikke af  

 adgangen til efterløn.
 I tilfælde af, at der ved afskedigelsen tilkommer en civilarbejder opsat  

 pension i henhold til civilarbejderloven, opsat understøttelse af statskassen  

 eller adgang til en senere indtrædende pension fra en privat pensionskasse,  

 hvortil staten har ydet bidrag, kan efterlønsperioden ikke strække sig ud  

 over det tidspunkt, hvor udbetalingen af civilarbejderpension, understøttelse  

 eller anden pension påbegyndes. - Der kan normalt ikke ydes efterløn ud over  

 en civilarbejders fyldte 67.år.
Såfremt en civilarbejder inden eller samtidig med afskedigelsesvarslets  

 udløb overgår til anden passende beskæftigelse inden for staten, er  

 vedkommende ikke omfat- tet af efterlønsordningen.
Afslår en civilarbejder  

 tilbud om anden passende beskæftigelse inden for staten, hvortil vedkommende  

 kunne være overgået inden eller samtidig med afskedigelsesvarslets udløb, er  

 vedkommende heller ikke omfattet af efterlønsordningen.
 Genansættes en civilarbejder, efter at afskedigelsen er trådt i kraft, men  

 inden udløbet af efterlønsperioden, i en - set i forhold til den tidligere  

 beskæftigelse - passende stilling inden for staten, vil den del af  

 efterlønnen, der er ydet for perioden efter genansættelsestidspunktet, være  

 at tilbagebetale af den pågældende til statskassen.
 Efterlønnen udbetales som et eengangsbeløb, for allerede afskedigede  

 snarest muligt, og for fremtidig afskedigede ved afskedigelsens ikrafttræden.  

 Efterlønnen beregnes på grundlag af den pågældendes lønning i den sidste  

 måned inden fratrædelsen og ydes efter følgende satser:
 § 2.  Ved afskedigelse efter det fyldte 67. år af en  

 civilarbejder, der har haft en sammenhængende beskæftigelse under forsvaret  

 over 12 år, men under 15 år, og således ikke har adgang til understøttelse af  

 statskassen, ydes der et beløb svarende til 2 måneders løn.
Indstillingen om ydelse af efterløn til de dertil berettigede vil snarest  

 være at fremsende til Forsvarsministeriet, indeholdende alle oplysninger, der  

 vil kunne få betydning ved behandling af sagen.
Et særligt skema, der vil  

 kunne rekvireres ved telefonisk henvendelse til Forsvarsministeriet 33 92 33  

 20, lokal 22561, udfyldes for hver enkelt, der indstilles til at oppebære  

 efterløn, og vederlægges indstilling til Forsvarsministeriet.
De i skemaet  

 meddelte oplysninger bekræftes af den pågældende civilarbejder ved dennes  

 underskrift på skemaet.
 § 3.  Kundgørelse for Forsvaret B.24-1969 ophæves.
 P.M.V.
 E.B.
