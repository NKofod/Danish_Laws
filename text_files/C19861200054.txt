 Til stiftsøvrighederne.
 Ved lov nr. 204 af 22. maj 1985 om ændring af lov om ferie er der fastsat  

 ændrede regler om beregningsgrundlaget for feriegodtgørelse og ferietillæg  

 til ansatte omfattet af ferieloven.
 Feriegodtgørelse og ferietillæg har hidtil været beregnet på grundlag af  

 udbetalte indkomstskattepligtige løndele samt bidrag til visse  

 pensionsordninger, men beregnes fremtidigt tillige på grundlag af  

 lønmodtageres bidrag til arbejdsmarkedsuddannelsesfonden (AUD). Ændringen har  

 virkning fra den 1. januar 1985.
 Finansministeriet har endvidere ved skrivelse af 13. januar 1986 tiltrådt,  

 at samme beregningsmåde anvendes ved beregning af feriegodtgørelse og  

 ferietillæg, der ydes dels til tjenestemænd i folkekirken omfattet af aftale  

 af 14. maj 1980 om de for folkekirkens tjenestemænd m.fl. gældende  

 ferieregler, dels til hjælpepræster, der er ansat efter overenskomsten mellem  

 finansministeriet og Den Danske Præsteforening vedrørende løn- og  

 ansættelsesvilkår for midlertidige hjælpepræster m.fl.
 Nærværende cirkulære bedes bekendtgjort for provstiudvalgene og  

 menighedsrådene.
 P.M.V.
 E.B.
