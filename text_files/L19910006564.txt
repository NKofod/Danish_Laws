 I henhold til kgl. resolution af 7. juli 1989 har Danmark ratificeret en i  

 Bruxelles den 25. maj 1987 undertegnet konvention om afskaffelse af  

 legalisering af dokumenter i De Europæiske Fællesskabers medlemsstater.
 Konventionen har følgende ordlyd:
KONVENTION OM AFSKAFFELSE AF LEGALISERING AF DOKUMENTER I DE  

 EUROPÆISKE FÆLLESSKABERS MEDLEMSSTATER DE EUROPÆISKE FÆLLESSKABERS MEDLEMSSTATER, SOM ER OVERBEVIST OM, at det vil være hensigtsmæssigt at sikre den frie  

 bevægelighed af dokumenter mellem medlemsstaterne indbyrdes, og SOM ØNSKER i dette øjemed at vedtage ensartede regler vedrørende  

 afskaffelse af enhver form for legalisering af dokumenter - ER BLEVET ENIGE OM FØLGENDE:
Artikel 1 1. Denne konvention finder anvendelse på offentlige  

 dokumenter, som er udstedt på en af de kontraherende staters område, og som  

 skal fremlægges på en anden kontraherende stats område eller forevises for en  

 anden kontraherende stats diplomatiske eller konsulære repræsentanter, også  

 selv om disse udøver deres hverv på området for en stat, der ikke er part i  

 denne konvention.
 2. Som offentlige dokumenter anses følgende:
 3. Denne konvention skal ligeledes finde anvendelse på  

 dokumenter, som i deres egenskab af officielle dokumenter er udstedt af en  

 kontraherende stats diplomatiske eller konsulære repræsentanter, som udøver  

 deres hverv på en hvilken som helst stats område, når disse dokumenter skal  

 fremlægges på en anden kontraherende stats område eller forevises for en  

 anden kontraherende stats diplomatiske eller konsulære repræsentanter, som  

 udøver deres hverv på området for en stat, som ikke er part i denne  

 konvention.
Artikel 2 Enhver kontraherende stat skal fritage de dokumenter, der er omfattet af  

 denne konvention, for enhver form for legalisering eller enhver anden  

 tilsvarende eller hermed ligestillet formalitet.
Artikel 3 Legalisering i henhold til denne konvention omfatter kun den formalitet,  

 hvorved der foretages attestering af ægtheden af en underskrift, af den  

 egenskab, hvori underskriveren af dokumentet har handlet og, i givet fald, af  

 identiteten af det segl eller stempel, som dokumentet er forsynet med.
Artikel 4 1. Hvis myndighederne i den stat, på hvis område  

 dokumentet fremlægges, nærer alvorlig og velbegrundet tvivl om underskriftens  

 ægthed, om den egenskab, hvori underskriveren af dokumentet har handlet,  

 eller om et segls eller stempels identitet, kan de anmode om oplysninger  

 direkte fra den kompetente centrale myndighed, udpeget i henhold til artikel  

 5, i den stat, hvorfra aktstykket eller dokumentet hidrører.
Anmodninger om  

 oplysninger kan kun fremsættes i undtagelsestilfælde og skal altid begrundes.
2. Anmodninger om oplysninger skal i videst muligt  

 omfang ledsages af det originale dokument eller en fotokopi heraf.
For  

 anmodninger og svar herpå må der ikke opkræves nogen form for skat, afgift  

 eller gebyr.
Artikel 5 Hver kontraherende stat skal udpege en central myndighed, som det pålægges  

 at modtage og videresende de anmodninger om oplysninger, der er omhandlet i  

 artikel 4. Den skal angive det eller de sprog, hvorpå den vil acceptere, at  

 anmodningerne om oplysninger er affattet.
Artikel 6 1. Denne konvention er åben for undertegnelse af  

 medlemsstaterne.
Den skal ratificeres, accepteres eller godkendes.  

 Ratifikations-, accept- eller godkendelsesinstrumenterne deponeres hos  

 Udenrigsministeriet i Belgien.
 2. Konventionen træder i kraft 90 dage efter datoen  

 for deponeringen af ratifikations-, accept- eller godkendelsesinstrumenterne  

 fra samtlige stater, som var medlemmer af De Europæiske Fællesskaber på den  

 dag, da denne konvention blev åbnet for undertegnelse.
 3. Indtil denne konvention træder i kraft, kan enhver  

 stat ved deponeringen af sit ratifikations-, accept- eller  

 godkendelsesinstrument eller på et hvilket som helst senere tidspunkt afgive  

 erklæring om, at konventionen for dens vedkommende i forhold til stater, som  

 har afgivet tilsvarende erklæring, skal finde anvendelse fra den 90. dag  

 efter erklæringens afgivelse.
Artikel 7 1. Denne konvention er åben for tiltrædelse af enhver  

 stat, som bliver medlem af De Europæiske Fællesskaber.  

 Tiltrædelsesinstrumenterne deponeres hos Udenrigsministeriet i Belgien.
 2. Konventionen skal i forhold til enhver tiltrædende  

 stat træde i kraft 90 dage efter datoen for deponeringen af dennes  

 tiltrædelsesinstrument.
Artikel 8 1. Hver medlemsstat kan ved undertegnelsen eller ved  

 deponeringen af sit ratifikations-, accept- eller godkendelsesinstrument  

 angive det eller de områder, hvorpå denne konvention skal finde anvendelse.
 2. Hver medlemsstat kan ved deponeringen af sit  

 ratifikations-, accept- eller godkendelsesinstrument, eller på et hvilket som  

 helst senere tidspunkt ved en erklæring rettet til Udenrigsministeriet i  

 Belgien udstrække anvendelsen af denne konvention til ethvert andet område,  

 som er angivet i erklæringen, og for hvis internationale forbindelser den er  

 ansvarlig, eller på hvis vegne den er bemyndiget til at indgå forpligtelser.
 3. Enhver erklæring, der er afgivet i medfør af stk.  

 2, kan med hensyn til ethvert deri angivet område tilbagekaldes ved en  

 meddelelse til Udenrigsministeriet i Belgien.
 Tilbagekaldelsen får virkning straks eller fra en senere dato, som er  

 præciseret i meddelelsen.
Artikel 9 Udenrigsministeriet i Belgien giver alle medlemsstaterne meddelelse om  

 enhver undertegnelse, deponering af instrumenter eller erklæring eller  

 meddelelse.
Artikel 10 Mellem de kontraherende stater skal denne konvention træde i stedet for  

 bestemmelserne i andre traktater, konventioner eller aftaler vedrørende  

 forenkling eller afskaffelse af legalisering af dokumenter.
Dette gælder dog  

 ikke for så vidt sådanne konventioner eller aftaler vedrører dokumenter:
 Udenrigsministeriet i Belgien fremsender en bekræftet genpart til  

 regeringen for hver medlemsstat.
Udfærdiget i Bruxelles den femogtyvende maj nitten hundrede og syvogfirs  

 på alle officielle sprog i De Europæiske Fællesskaber, idet hver af disse  

 tekster har samme gyldighed, i eet eksemplar, som deponeres i arkiverne i  

 Udenrigsministeriet i Belgien.
Danmarks ratifikationsinstrument blev  

 deponeret den 26. juli 1989 i det belgiske udenrigsministerium.
 Ved deponeringen afgav Danmark en erklæring om følgende:
I henhold til artikel 5, er Justitsministeriet den centrale danske  

 myndighed, som anmodninger skal rettes til.
Anmodningerne skal være affattet  

 på dansk, engelsk, tysk eller fransk.
 I henhold til artikel 6, stk. 3, skal konventionen finde anvendelse fra  

 den 90. dag efter deponeringsdagen i forhold til stater, som har afgivet  

 tilsvarende erklæring.
 I henhold til artikel 8, stk. 1, finder konventionen ikke anvendelse for  

 Færøerne og Grønland.
Foruden Danmark har Italien den 11. oktober 1990 deponeret sit  

 ratifikationsinstrument.
Ved deponeringen afgav Italien en erklæring om, at  

 Ministero di Grazia e Giustizia - Direzione Generale degli Affari Civili i  

 henhold til artikel 5 er den centrale myndighed, som anmodninger skal rettes  

 til.
Anmodningerne skal være affattet på italiensk, engelsk eller fransk.
I  

 henhold til artikel 6, stk. 3, afgav Italien tilsvarende erklæring som fra  

 dansk side.
 Konventionen er herefter i medfør af Artikel 6 trådt i kraft mellem  

 Danmark og Italien med virkning fra den 10. januar 1991.
