Nr BTL 154 Betænkning over Forslag til lov om ændring af lov om forskellige  

 forbrugsafgifter   

 Nr L 154 1988-89, 1. samling Afgivet af Skatte- og Afgiftsudvalget Afgivet: 19890117 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Udvalget har endvidere modtaget mundtlige og/eller skriftlige henvendelser  

 fra:
ARDIC, Danmark, Bang & Olufsen, Butikshandelens Fællesråd, Dansk Organisation af Detailkæder, FEHA, Foreningen af Fabrikanter og Im portører af Elektriske  

 Husholdningsappa rater, International Federation of Phonogram and Videogram Producers IFPI, Den  

 danske gruppe af IFPI, og Radiobranchens Faghandlerorganisation.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse uændret.
Et mindretal inden for flertallet (Socialdemokratiets medlemmer af  

 udvalget) udtaler, at regeringens aftale om forlængelse af 2-døgnsreglen blev  

 en meget dyr løsning for Danmark.
De foreslåede afgiftsændringer koster ca.  

 400 mio. kr. i provenutab.
Hertil skønner regeringen, at yderligere  

 grænsehandel alene med tobak og vin vil koste ca. 125 mio. kr.
Herudover må der forventes stigende grænsehandelsproblemer.
Ikke mindst  

 20'» og 21«» farvefjernsyn samt videooptagere kan frygtes at  

 blive »slagvarer«, som kan sætte ny vækst i grænsehandelen.  

 Socialdemokratiet har advaret imod denne udvikling, men regeringen har ikke  

 ment, at der var behov for at lytte til vore råd.
 Socialdemokratiet støtter de foreslåede afgiftsnedsættelser, da de er helt  

 nødvendige for at begrænse stigningen i grænsehandelen, som vil blive en  

 følge af regeringens eftergivende holdning i forbindelse med forlængelsen af  

 2-døgnsreglen.
 Et mindretal (Socialistisk Folkepartis medlemmer af udvalget) kan  

 ikke medvirke til vedtagelsen af lovforslaget og ønsker at udtale følgende:
SF kan ikke tage medansvar for nedsættelsen af punktafgifterne.  

 Udvalgsarbejdet har for os klart dokumenteret, at grænsehandelsproblemerne  

 med disse lempelser langtfra vil være løst.
De vil tværtimod accelerere.
Det  

 egentlige problem er rejsegodsreglerne, som ændres samtidig med dette  

 lovforslag som følge af et krav fra EF, som regeringen desværre ydmygt har  

 underkastet sig.
I den forbindelse vil vi godt erindre om, at Danmark forud for sin  

 indtræden i EF fik løfter, som ikke er overholdt.
Det belyses af følgende  

 synspunkter fra skatteministeren:
 »Men man må huske, at når vi har fået den undtagelse, som vi kalder  

 for 2-døgnsreglen, som for nogle meget specielle varegrupper er en fravigelse  

 af EF's almindelige regler, skyldes det simpelt hen det løfte, vi fik,  

 dengang vi trådte ind i EF, nemlig at der også fra tysk side skulle ske en  

 harmonisering af afgifterne til det niveau, vi havde - en harmonisering er jo  

 ikke en ensidig akt, det er en tosidig akt - ikke er opfyldt.« (FT  

 spalte 10232-33, den 7. april 1987).
Vi vil også fremhæve, at afgifter er et nødvendigt økonomisk grundlag for  

 vores samfundshusholdning og sociale velfærd.
Det belyses af følgende  

 synspunkter fra skatteministeren:
»Jeg vil gerne tilføje - der er åbenbart andre end  

 Fremskridtspartiet, der ikke rigtig forstår tingenes sammenhæng - at afgifter  

 har intet formål i sig selv.
De tjener til sammen med de direkte skatter at  

 skabe det nødvendige grundlag for vor samfundshusholdning, for det samfund,  

 som vi i Folketinget og borgerne udenfor ønsker.« (FT spalte 8670, den  

 10. marts 1987).
Vi mener grundlæggende ikke, at afgiftslempelserne den nuværende alvorlige  

 økonomiske situation taget i betragtning er hensigtsmæssige.
Det belyses af  

 følgende synspunkter fra skatteministeren:
»En nedsættelse af momsen og punktafgifterne til det nuværende  

 vesttyske niveau vil medføre et årligt provenutab af størrelesordenen 45 mia.  

 kr.
Det er helt klart, at en skattelettelse i dette omfang ikke vil kunne  

 gennemføres i den nuværende økonomiske situation uden en meget alvorlig  

 forværring af betalingsbalancen.
Såvel indkomstskattestigning som besparelser på 45 mia. kr. anser  

 regeringen dog for fuldstændig urealistisk.
Større afgiftslempelser er derfor  

 ikke en mulig løsning på grænsehandelsproblemet.« (FT spalte 8669, den  

 10. marts 1987).
Vi mener, at skal skattetrykket sænkes, er det vigtigt at det sker socialt  

 forsvarligt.
Lav- og mellemindkomsterne betaler i dag en meget høj  

 indkomstskat, fordi skattesystemet er så utæt, at de højtlønnede og  

 virksomhederne kan slippe lovligt igennem hullerne.
Også dette belyses af  

 skatteministeren:
 »Hvis man endelig var i den lykkelige situation, at man havde et valg  

 om, hvad man kunne nedsætte med et eller andet tænkt antal milliarder kroner,  

 så er det regeringens opfattelse, at den dårligste måde at skaffe pengene på,  

 det er via indkomstskatten, så vi sænker indkomstskatten, før vi sænker  

 afgifterne.« (FT spalte 4062-63, den 10. december 1986).
Det er i debatten om dette forslag fremhævet, at afgiftslempelserne er en  

 nødvendig tilpasning til det indre marked i EF.
Også dette belyses af  

 skatteministeren i debatten om afgiftslempelserne sidste gang:
»De afgiftsfritagelser (elapparater, støvsugere m.v. (vor  

 tilføjelse)), regeringen har foreslået nu, har til hensigt at løse de særlige  

 problemer, der er opstået i grænsehandelen, og skal ikke ses som et skridt i  

 retning af en afgiftsharmonisering i EF.
Spørgsmålet om fastsættelse af  

 skatter og afgifter i Danmark er efter regeringens opfattelse et nationalt  

 dansk anliggende.« (Fra bilag fra ministeren i betænkningen over L  

 226-28. Her citeret fra FT spalte 10413, den 9. april 1987).
SF er af den opfattelse, at der ikke foreligger nogen forpligtelse til for  

 Danmark at harmonisere sine afgifter forud for skabelsen af EF's indre  

 marked, ligesom vi i det store og hele finder dette uønskeligt.
Det er  

 således udtrykt af skatteministeren:
 »Der foreligger således hverken en forpligtelse til en harmonisering  

 af skatte- og afgiftsniveauet eller til iværksættelse af andre konkrete  

 foranstaltninger.
Som det fremgik af min redegørelse til Folketinget af 8. december 1987,  

 befinder drøftelserne af Kommissionens forslag om harmonisering af de  

 indirekte skatter sig på et meget foreløbigt stadium.
Først når Den  

 Økonomisk-Politiske Komite, som er en embedsmandskomite under ECO/FIN-Rådet,  

 har foretaget en undersøgelse af forslagenes økonomiske virkninger, vil Rådet  

 tage stilling til forslagenes videre skæbne.
Regeringen vil dog modsætte sig  

 en harmonisering af afgifterne på det grundlag, som er lagt frem af  

 Kommissionen.
 Jeg vil gerne tilføje, at det må bero på en misforståelse, når spørgeren  

 hævder, at Danmark ved underskrivelsen af EF-pakken har forpligtet sig til en  

 skatte- og afgiftsharmonisering i 1992. Beslutningen om ændringer på dette  

 område kan som hidtil kun ske med enstemmighed på grundlag af forslag fra  

 Kommissionen.« (FT spalte 7803, den 2. marts 1988).
SF er på denne baggrund voldsomt bekymret over, at regeringen med disse  

 nye forslag om lempelser af afgifterne for at mindske grænsehandelen har  

 begivet sig ud på en vej, der næsten uundgåeligt må medføre nye  

 afgiftslempelser af »hovsa-karakter«.
Med de nye rejsegodsregler,  

 som træder i kraft 1. februar 1989, tvivler vi på, at de i dette lovforslag  

 anførte afgiftslempelser vil hæmme handelskaravanerne på vej syd for grænsen.  

 Tværtimod vil de nye regler medføre stigende grænsehandel på trods af dette  

 lovforslag, og grænsehandelen vil yderligere øges, når den næste  

 rejsegodslempelse sætter ind til sommer.
 SF mener, at der er et akut behov for at få fastlagt en strategi for,  

 hvorledes Danmark på tværs af EF fastholder det økonomiske grundlag for  

 velfærdssamfundet.
 Vi kan på ovenstående grundlag som anført ikke medvirke til vedtagelsen af  

 lovforslaget.
