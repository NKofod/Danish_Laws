Anordning om udmøntning af indenlandsk mønt VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3, i lov nr. 817 af 21. december 1988, møntloven, og efter forhandling med Danmarks Nationalbank fastsættes:
 § 1. I anledning af, at der på ny angives navnebogstaverne for direktøren for møntproduktionen og medaljøren på mønterne, ændres mønternes udseende som følger:
 Stk. 2. Der udmøntes mønter lydende på 20 kroner og 10 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 Mønterne skal have følgende præg:
 20 kroner:
 1) På forsiden:
Hendes Majestæt Dronningens portræt i højrevendt profil.
Langs randen en ring og inden for denne: MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
Forneden: Udmøntningsårstallet.
Til venstre herfor navnebogstaver for direktøren for møntproduktionen og til højre navnebogstaver for medaljøren.
Langs randen en ring.
 2) På bagsiden:
I midten tre løver og ni hjerter omgivet af en cirkelformet ramme under en krone.
Forneden: 20 KRONER.
Mellem kronen foroven og værdiangivelsen forneden en ornamentik.
Langs randen en ring.
 3) Mønterne præges med afbrudt rifling.
 10 kroner:
 1) På forsiden:
Hendes Majestæt Dronningens portræt i højrevendt profil.
Langs randen en ring og inden for denne: MARGRETHE II DANMARKS DRONNING.
Mellem II og DANMARKS er indskudt møntmærket, et hjerte.
Forneden: Udmøntningsårstallet.
Til venstre herfor navnebogstaver for direktøren for møntproduktionen og til højre navnebogstaver for medaljøren.
Langs randen en ring.
 2) På bagsiden:
I midten tre løver og ni hjerter omgivet af en cirkelformet ramme under en krone.
Forneden: 10 KRONER.
Mellem kronen foroven og værdiangivelsen forneden en ornamentik.
Langs randen en ring.
 3) Mønterne præges med glat rand.
 Stk. 3. Der udmøntes mønter lydende på 5 kroner, 2 kroner og 1 krone af kobbernikkel (75 vægtdele kobber og 25 vægtdele nikkel) og af følgende størrelse og vægt:
 Mønterne skal have følgende præg:
 5 kroner:
 1) På forsiden:
Hendes Majestæt Dronningens navnetræk gengivet tre gange knyttet sammen af tre kroner.
I midten et hul med diameter 5,5 mm, der kantes af en ring.
Forneden, under navnetrækket: Udmøntningsårstallet.
Til venstre herfor navnebogstaver for direktøren for møntproduktionen og til højre navnebogstaver for medaljøren.
Over de to øvrige navnetræk er angivet møntmærket, et hjerte.
Langs randen en ring.
 2) På bagsiden:
I midten et hul omgivet af en ring og uden om denne en ornamentik.
Foroven: 5 KRONER.
Forneden: DANMARK.
Mellem 5 KRONER og DANMARK i begge sider et hjerte.
Langs randen en ring.
 3) Mønterne præges med riflet rand.
 2 kroner:
 1) På forsiden:
Hendes Majestæt Dronningens navnetræk gengivet tre gange knyttet sammen af tre kroner.
I midten et hul med diameter 4,7 mm, der kantes af en ring.
Forneden, under navnetrækket: Udmøntningsårstallet.
Til venstre herfor navnebogstaver for direktøren for møntproduktionen og til højre navnebogstaver for medaljøren.
Over de to øvrige navnetræk er angivet møntmærket, et hjerte.
Langs randen en ring.
 2) På bagsiden:
I midten et hul omgivet af en ring og uden om denne en ornamentik.
Foroven: 2 KRONER.
Forneden: DANMARK.
Mellem 2 KRONER og DANMARK i begge sider et hjerte.
Langs randen en ring.
 3) Mønterne præges med afbrudt rifling.
 1 krone:
 1) På forsiden:
Hendes Majestæt Dronningens navnetræk gengivet tre gange knyttet sammen af tre kroner.
I midten et hul med diameter 3,6 mm, der kantes af en ring.
Forneden, under navnetrækket: Udmøntningsårstallet.
Til venstre herfor navnebogstaver for direktøren for møntproduktionen og til højre navnebogstaver for medaljøren.
Over de to øvrige navnetræk er angivet møntmærket, et hjerte.
Langs randen en ring.
 2) På bagsiden:
I midten et hul omgivet af en ring og uden om denne en ornamentik.
Foroven: 1 KRONE.
Forneden: DANMARK.
Mellem 1 KRONE og DANMARK i begge sider et hjerte.
Langs randen en ring.
 3) Mønterne præges med riflet rand.
 Stk. 4. Der udmøntes mønter lydende på 50 øre af tinbronze (97 vægtdele kobber, 2,5 vægtdele zink og 0,5 vægtdele tin) og af følgende størrelse og vægt:
 Mønterne skal have følgende præg:
 1) På forsiden:
Centralt placeret krone, langs randen en ring og langs denne og under kronen: DANMARK.
Foroven: Udmøntningsårstallet.
 2) På bagsiden:
Centralt placeret tallet 50. Langs randen fire flige jævnt fordelt på en ring.
Mellem denne og tallet foroven et hjerte.
Forneden: ØRE.
Derunder møntmærket, et hjerte, omgivet af til venstre navnebogstaver for direktøren for møntproduktionen, og til højre navnebogstaver for medaljøren.
 3) Mønterne præges med glat rand.
 § 2. Denne anordning træder i kraft den 1. januar 2014.
 Stk. 2. Samtidig ophæves anordning nr. 62 af 8. februar 2002 og anordning nr. 1176 af 11. december 2012.
Givet på Amalienborg, den 27. november 2013 Under Vor Kongelige Hånd og Segl MARGRETHE R.
