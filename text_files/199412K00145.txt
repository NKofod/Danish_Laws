Nr LSF 145 Forslag til Lov om ændring af lov om privatbanerne Fremsat af trafikministeren (Jan Trøjborg) den 18. januar 1995 Vedtaget ved tredjebehandling den 28. marts 1995 Lov nr. 233 af 04/04/1995 § 1 I lov nr. 295 af 6. juni 1984 om privatbanerne, som ændret ved lov nr. 192  

 af 29. marts 1989, foretages følgende ændringer:
 1. I § 2, stk. 1, ændres »ministeren for offentlige  

 arbejders« til: »trafikministerens«, i § 2, stk. 2, og  

 i § 5, stk. 2, ændres »Ministeren for offentlige arbejder«  

 til: »Trafikministeren«, og i § 3, stk. 5, og i § 5, stk.  

 1, ændres »ministeren for offentlige arbejder« til:  

 »trafikministeren«.
 2. I § 3, stk. 1, ændres »jfr. dog stk. 2 og 3«  

 til: »jf. dog stk. 2-5«.
 3. I § 3 indsættes efter stk. 2 som nye stykker:
 »Stk. 3. Udfører banevirksomheden busvirksomhed, som ikke er  

 udskilt i et selvstændigt aktieselskab efter § 5 a, skal der ved opgørelsen  

 af driftsunderskuddet ses bort fra underskud som følge af denne  

 busvirksomhed, hvorimod et eventuelt overskud skal medregnes.
Stk. 4. Er busvirksomheden i henhold til § 5 a udskilt i et  

 selvstændigt aktieselskab, indgår udbytte til banevirksomheden fra  

 busselskabet i beregningsgrundlaget for driftstilskuddet.« Stk. 3-5 bliver herefter stk. 5-7.
 4. I § 5, stk. 1, ændres »i henhold til § 3, stk. 1, 2  

 og 4« til: »i henhold til § 3, stk. 1, 2 og 6«.
 5. Efter § 5 indsættes:
» § 5 a.
Banevirksomheden kan med trafikministerens  

 godkendelse oprette et aktieselskab med det formål at drive busvirksomhed på  

 et forretningsmæssigt grundlag.
 Stk. 2. Selskabet overtager driften af den buskørsel, der udføres  

 af den pågældende privatbane.
Stk. 3. Selskabet kan med trafikministerens godkendelse udføre  

 busvirksomheden i helt eller delvis ejede datterselskaber eller i samarbejde  

 med andre virksomheder.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 295 af 6. juni 1984 om privatbanerne, som ændret ved lov nr. 192  

 af 29. marts 1989, foretages følgende ændringer:
 1. I § 2, stk. 1, ændres »ministeren for offentlige  

 arbejders« til: »trafikministerens«, i § 2, stk. 2, og i § 5,  

 stk. 2, ændres »Ministeren for offentlige arbejder« til:  

 »Trafikministeren«, og i § 3, stk. 5 og i § 5, stk. 1, ændres  

 »ministeren for offentlige arbejder« til:  

 »trafikministeren«.
 2. I § 3, stk. 1, ændres »jfr. dog stk. 2 og 3«  

 til: »jf. dog stk. 2-5«.
 3. I § 3 indsættes efter stk. 2 som nye stykker:
 » Stk. 3. Udfører banevirksomheden busvirksomhed, som ikke er  

 udskilt i et selvstændigt aktieselskab efter § 5 a, skal der ved opgørelsen  

 af driftsunderskuddet ses bort fra underskud som følge af denne  

 busvirksomhed, hvorimod et eventuelt overskud skal medregnes.
Stk. 4. Er busvirksomheden i henhold til § 5 a, udskilt i et  

 selvstændigt aktieselskab, indgår udbytte til banevirksomheden fra  

 busselskabet i beregningsgrundlaget for driftstilskuddet.« Stk. 3-5 bliver herefter stk. 5-7.
 4. I § 5, stk. 1, ændres »i henhold til § 3, stk. 1,  

 2 og 4« til: »i henhold til § 3, stk. 1, 2 og 6«.
 5. Efter § 5 indsættes:
» § 5 a.
Banevirksomheden kan med trafikministerens  

 godkendelse oprette et aktieselskab med det formål at drive busvirksomhed på  

 et forretningsmæssigt grundlag.
 Stk. 2. Selskabet overtager driften af den buskørsel, der udføres  

 af den pågældende privatbane.
 Stk. 3. Selskabet kan med trafikministerens godkendelse udføre  

 busvirksomheden i helt eller delvist ejede datterselskaber eller i samarbejde  

 med andre virksomheder.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Forslaget har til formål at skabe grundlag for, at den busvirksomhed,  

 der i dag udføres af privatbanerne, kan udskilles i datterselskaber, såfremt  

 den enkelte privatbane finder dette hensigtsmæssigt.
 For de 13 privatbaner gælder lov nr. 295 af 6. juni 1984 om privatbanerne,  

 som ændret ved lov nr. 192 af 29. marts 1989. Banerne modtager offentligt  

 tilskud til dækning af driftsunderskuddet samt udgifter til investering i  

 jernbanedriften fra staten og de kommuner og amtskommuner, der er  

 interesserede i privatbanen, med henholdsvis 70 pct. og 30 pct., medens  

 pensionsudgifterne fordeles i forholdet 85 pct.-15 pct. mellem staten og  

 kommunerne.
Det fremgår af bemærkningerne til loven, at underskuddet vedrørende  

 privatbanernes rutebiltrafik kan indgå ved udregningen af driftsunderskuddet,  

 idet denne rutebiltrafik ofte erstatter jernbanetrafikken, og dermed må ses i  

 naturlig sammenhæng med denne.
Derimod kan underskud i forbindelse med  

 privatbanens drift af fragtruter ikke indgå i grundlaget for beregningen af  

 driftstilskuddet.
De 9 privatbaner, der er beliggende uden for hovedstadsområdet, udfører  

 rutebiltrafik for fælleskommunale trafikselskaber eller amtskommuner og  

 primærkommuner, idet denne virksomhed i dag giver overskud.
Af de 9 baners  

 samlede indtægter stammer 2/3 fra busdriften.
De har 155 busser i drift, og  

 ialt 435 årsværk er beskæftiget i busvirksomheden, heraf ca. 385 chauffører.
Rutekørslen har i altovervejende grad været udført på grundlag af  

 standardentreprenørkontrakter, der fastlægger ensartede vilkår for betalingen  

 af den udførte kørsel.
EU-bestemmelser indebærer imidlertid, at denne  

 rutekørsel for offentlige myndigheder skal udbydes, og foreløbige  

 udbudssrunder har vist et gennemsnitligt fald i betalingen i størrelsesorden  

 10 pct.
 Overgangen fra standardentreprenørkontrakt til udbud, hvor også  

 udenlandske busselskaber kan byde, medfører således en skærpet konkurrence,  

 der må forventes at medføre omfattende strukturelle tilpasninger i branchen i  

 de kommende år, hvilket har givet anledning til overvejelser i privatbanerne  

 om at udskille busvirksomheden fra privatbanerne i selvstændige selskaber.
Der er ikke i privatbaneloven fastsat regler om, at privatbaner kan  

 oprette datterselskaber, og i forarbejderne hertil er der heller ikke anført  

 noget herom.
Denne tvivl tilsiger, at der tilvejebringes hjemmel hertil ved  

 den foreslåede ændring af privatbaneloven.
2. Efter lovforslaget kan trafikministeren godkende, at en privatbane, der  

 i dag udfører rutebilkørsel, udskiller denne virksomhed i et datterselskab  

 ved indskydelse af busvirksomheden som apportindskud i overensstemmelse med  

 aktieselskabslovens regler herom, hvilket forudsætter udarbejdelse af  

 vurderingsberetning og åbningsbalance med angivelse af de aktiver og  

 passiver, der overdrages til det nye selskab, herunder busmateriel,  

 garageanlæg m.v.
Ved udskillelsen vil der skulle indbetales et  

 stiftertilgodehavende til privatbanen, idet dette beløb må fastsættes  

 således, at datterselskabet får en kapitalstruktur, der indebærer, at  

 selskabet ikke får en konkurrencefordel i forhold til andre busvirksomheder.
Dette er også baggrunden for den foreslåede ændring af privatbaneloven,  

 hvorefter der ved opgørelsen af privatbanernes driftstilskud skal ses bort  

 fra et eventuelt underskud som følge af busvirksomhed, medens et eventuelt  

 overskud fra privatbanens busvirksomhed eller udbytte fra busaktieselskabet  

 skal medregnes i opgørelsen.
Herved vil privatbanernes busvirksomhed blive  

 udført i fair og lige konkurrence med andre busvirksomheder.
Som anført vil overgangen fra standardentreprenørkontrakt til udbud, hvor  

 også udenlandske busselskaber kan byde, medføre en skærpet konkurrence på  

 markedet for rutebilkørsel og dermed usikkerhed om, hvorvidt den enkelte  

 busvirksomhed kan opretholde sit hidtidige kørselsomfang.
Dette gælder også  

 privatbanernes busvirksomhed og også i det tilfælde, hvor denne udskilles i  

 datterselskaber.
 3. De økonomiske konsekvenser for staten vil afhænge af i hvilket omfang,  

 privatbanerne ønsker at stifte datterselskaber og tidspunktet herfor, og  

 konsekvenserne er derfor vanskelige at kvantificere.
 Selv uden en gennemførelse af lovforslaget er det vanskeligt at forudsige,  

 hvorledes privatbanernes busvirksomhed vil påvirke banernes driftsunderskud,  

 og dermed det statslige tilskud til dækning heraf.
De 9 privatbaner, der udfører busvirksomhed, har i årene 1991-1993 haft et  

 samlet overskud på henholdsvis 4,7, 7,9 og 11,3 mio. kr., hvilket har  

 reduceret statens tilskud med et beløb svarende til 70 pct. heraf.
Ved de  

 kommende licitationer må påregnes lavere priser som følge af den skærpede  

 konkurrence, ligesom der er risiko for, at privatbanerne helt eller delvis  

 mister kørsel.
 Lovforslaget indebærer, at der i tilfælde af et egentligt underskud  

 vedrørende privatbanens buskørsel ikke længere ydes statsligt tilskud til  

 dækning heraf.
Stiftelsen af datterselskaber vil medføre, at der fremover hverken er  

 driftsindtægter eller driftsudgifter vedrørende busvirksomheden i den enkelte  

 bane.
Eventuelt vil banen herefter modtage overskud fra busvirksomheden i  

 datterselskabet i form af udbytte fra dette, der således indgår i  

 privatbanens beregningsgrundlag for driftstilskud, ligesom privatbanen ved  

 busselskabets oprettelse modtager et stiftertilgodehavende, der indgår i  

 privatbanens resultatopgørelse og balance.
For det personale, der på overtagelsestidspunktet gør tjeneste i  

 privatbanens busvirksomhed, gælder lov om lønmodtageres retsstilling ved  

 virksomhedsoverdragelse. 4. Forslaget har været sendt til høring hos  

 Statsministeriet, Justitsministeriet og Finansministeriet.
Det er samtidig  

 med fremsættelsen sendt til høring hos berørte organisationer, hvis  

 udtalelser vil blive oversendt til Folketingets Trafikudvalg ledsaget af de  

 kommentarer, som udtalelserne måtte give anledning til.
Bemærkninger til lovforslagets enkelte bestemmelser Til § 1 Til nr. 1 Der er tale om en række formelle ændringer som følge af, at Ministeriet  

 for offentlige arbejder er ændret til Trafikministeriet.
Til nr. 2 og nr. 4 Ændringerne er en konsekvens af indsættelsen af to nye stykker i § 3.
Til nr. 3 I bestemmelsen i stk. 3 fastslås, at der fremover ved opgørelsen af  

 privatbanens driftsunderskud skal ses bort fra underskud som følge af  

 privatbanens buskørsel, medens et eventuelt overskud skal medregnes.
Dette  

 svarer til den ordning, der gælder for så vidt angår privatbanernes drift af  

 fragtruter.
 Efter bestemmelsen i stk. 4 skal der ved beregningen af driftstilskuddet  

 tages hensyn til det udbytte banen måtte få fra det aktieselskab, hvori  

 busdriften er udskilt.
 Til nr. 5.
 Det fremgår af de almindelige bemærkninger, at det er privatbanen, der  

 træffer beslutning om udskillelse af busvirksomheden i et aktieselskab, idet  

 dette skal godkendes af trafikministeren, der efter bestemmelsen i stk. 3  

 ligeledes skal godkende, såfremt busvirksomheden ønskes udført i helt eller  

 delvist ejede datterselskaber eller i samarbejde med andre virksomheder.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 295 af 6. juni 1984 om privatbanerne, som ændret ved lov nr. 192  

 af 29. marts 1989, foretages følgende ændringer:
 1. I § 2, stk. 1, ændres »ministeren for offentlige  

 arbejders« til: »trafikministerens«, i § 2, stk. 2, og i § 5,  

 stk. 2, ændres »Ministeren for offentlige arbejder« til:  

 »Trafikministeren«, og i § 3, stk. 5 og i § 5, stk. 1, ændres  

 »ministeren for offentlige arbejder« til:  

 »trafikministeren«.
 2. I § 3, stk. 1, ændres »jfr. dog stk. 2 og 3«  

 til: »jf. dog stk. 2-5«.
 § 3. Af en banevirksomheds driftsunderskud samt udgifter til  

 investering i jernbanemateriel og anlægsarbejder til jernbanedriften betaler  

 staten 70 pct. mod, at kommuner og amtskommuner, der er interesserede i  

 banevirksomheden, betaler 30 pct., jfr. dog stk. 2 og 3.
Stk. 2. Ved opgørelsen af driftsunderskuddet ses bort fra  

 pensionsudgifterne.
Staten betaler 85 pct. af disse udgifter, og de kommuner  

 og amtskommuner, der er interesserede i banevirksomheden, betaler 15 pct.
 Stk. 3. Ved opgørelsen af driftsunderskuddet ses bort fra  

 underskud som følge af drift af fragtruter.
 Stk. 4. Der kan ske udbetaling a conto af tilskuddene på grundlag  

 af budgettet for virksomheden.
 Stk. 5. Udbetaling af tilskud og a contoudbetaling sker på  

 grundlag af et årsregnskab henholdsvis et budget, der er godkendt af  

 ministeren for offentlige arbejder, og er i øvrigt betinget af, at vedtægten  

 for banevirksomheden er godkendt af ministeren for offentlige arbejder, og at  

 banevirksomheden følger de bestemmelser, som ministeren træffer i medfør af  

 vedtægten.
 3. I § 3 indsættes efter stk. 2 som nye stykker:
 » Stk. 3. Udfører banevirksomheden busvirksomhed, som ikke er  

 udskilt i et selvstændigt aktieselskab efter § 5 a, skal der ved opgørelsen  

 af driftsunderskuddet ses bort fra underskud som følge af denne  

 busvirksomhed, hvorimod et eventuelt overskud skal medregnes.
Stk. 4. Er busvirksomheden i henhold til § 5 a, udskilt i et  

 selvstændigt aktieselskab, indgår udbytte til banevirksomheden fra  

 busselskabet i beregningsgrundlaget for driftstilskuddet.« Stk. 3-5 bliver herefter stk. 5-7.
 4. I § 5, stk. 1, ændres »i henhold til § 3, stk. 1,  

 2 og 4« til: »i henhold til § 3, stk. 1, 2 og 6«.
 § 5. Uenighed mellem de kommuner og amtskommuner, der er  

 interesserede i en banevirksomhed, om den indbyrdes fordeling af de kommunale  

 tilsvar i henhold til § 3, stk. 1, 2 og 4, kan af banevirksomheden indbringes  

 for ministeren for offentlige arbejder til endelig administrativ afgørelse.
 Stk. 2. Ministeren for offentlige arbejder træffer endvidere den  

 endelige administrative afgørelse om, hvorvidt en kommune eller amtskommune  

 skal anses for at være interesseret i en banevirksomhed.
 5. Efter § 5 indsættes:
» § 5 a.
Banevirksomheden kan med trafikministerens  

 godkendelse oprette et aktieselskab med det formål at drive busvirksomhed på  

 et forretningsmæssigt grundlag.
 Stk. 2. Selskabet overtager driften af den buskørsel, der udføres  

 af den pågældende privatbane.
 Stk. 3. Selskabet kan med trafikministerens godkendelse udføre  

 busvirksomheden i helt eller delvist ejede datterselskaber eller i samarbejde  

 med andre virksomheder.«.
