 Under henvisning til pkt. 6 og 11 i finansministeriets cirkulære af 31.  

 marts 1982 om anvendelse af edb og anskaffelse af edb-udstyr, herunder udstyr  

 til elektronisk tekstbehandling, fastsættes følgende regler:
 1. Formål m.v.
 Reglerne i dette cirkulære har til formål at sikre den fornødne samordning  

 m.v. af edb-anvendelser og de mest hensigtsmæssige dispositioner i  

 forbindelse med edb-anskaffelser til statslige og private tilskudsberettigede  

 institutioner inden for undervisningsministeriets område.
 Reglerne er supplerende i forhold til finansministeriets regler og  

 betyder, at undervisningsministeriet indtræder som formidlende instans med  

 bistand til institutionerne under ministeriet og til aflastning for  

 administrationsdepartementet, hos hvem den endelige stillingtagen beror.  

 Finansministeriets cirkulære er optrykt som bilag til dette cirkulære.
Institutionerne skal forelægge planer om anvendelse af edb og anskaffelse  

 af edb-udstyr for undervisningsministeriet til godkendelse.
Under  

 ministeriets behandling af en sag forelægges den for  

 administrationsdepartementet ifølge reglerne herfor.
Når resultatet af  

 behandlingen foreligger, vil institutionen få meddelelse fra  

 undervisningsministeriet.
 Anskaffelse af edb-udstyr, hvor anskaffelsesprisen er mindre end 300.000  

 kr. (ekskl. merværdiafgift) skal alene godkendes af undervisningsministeriet.
2. Cirkulærets anvendelsesområde Reglerne finder anvendelse ved etablering af edb-systemer og anskaffelse  

 af edb-udstyr, herunder udstyr til elektronisk tekstbehandling, til  

 administrative, statistiske og planlægningsmæssige opgaver.
 Undtaget fra reglerne er således anvendelse af edb og anskaffelse af  

 edb-udstyr til undervisnings- og forskningsformål, herunder de  

 edb-anvendelser m.v., som godkendes af undervisningsministeriet efter  

 indstilling fra edb-kapacitetsudvalget.
 Reglerne gælder, hvad enten en opgave skal løses på eget udstyr eller på  

 servicebasis.
 Reglerne gælder for private tilskudsberettigede institutioner, for så vidt  

 de ønsker mulighed for at opnå tilskud til udgifter til anvendelse og  

 anskaffelse af edb.
3. Etablering af edb-systemer (edb-anvendelse) En påtænkt etablering af et edb-system skal forelægges  

 undervisningsministeriet til godkendelse så tidligt som muligt og senest, når  

 institutionerne har præciseret sine behov på en sådan måde, at der foreligger  

 en kravspecifikation, dvs før forslag til systemløsning udarbejdes.
Forelæggelse af en edb-anvendelse kan ske i form af en langtidsplan, som  

 da kan omfatte såvel edb-anvendelse som anskaffelse af eventuelt nødvendigt  

 edb-udstyr.
En sådan fremgangsmåde vil især være hensigtsmæssig for større  

 institutioner eller institutionsområder.
 Påtænkte ændringer i et etableret edb-system skal også forelægges  

 ministeriet, når ændringerne er så omfattende, at der reelt er tale om et nyt  

 edb-system.
 Planer om edb-anvendelse, herunder registeranvendelse, som kan få  

 betydning for kommunale og amtskommunale register- og edb-anvendelser, vil af  

 undervisningsministeriet blive forelagt det udvalg, som efter aftale med  

 edb-samordningsrådet varetager samordningsopgaven på undervisningsområdet.
4. Anskaffelse af edb-udstyr En påtænkt anskaffelse (køb, leje eller leasing) af edb-udstyr (materiel  

 og basisprogrammel) skal forelægges undervisningsministeriet til godkendelse  

 så tidligt som muligt.
Forelæggelsen skal ske, før institutionen endeligt  

 specificerer kravene til udstyret og dermed inden en eventuel  

 udbudsforretning iværksættes.
 Bestemmelserne gælder ligeledes for anskaffelse af udstyr til elektronisk  

 tekstbehandling.
 Ved anskaffelser, der sker som led i gennemførelsen af en godkendt  

 langtidsplan for edb-anvendelse og -anskaffelse, jfr. afsnit 3, skal  

 ministeriet efterfølgende underrettes skriftligt om anskaffelsens formål, art  

 og fabrikat samt pris og tidspunkt for anskaffelsen.
5. Bevillingsspørgsmål, registerlov Bevillingsspørgsmål i forbindelse med anvendelse af edb og anskaffelse af  

 edb-udstyr må forelægges ministeriet særskilt i overensstemmelse med de herom  

 gældende regler.
 Er en edb-anvendelse m.v. omfattet af lov nr. 294 af 8. juni 1978 om  

 offentlige myndigheders registre, skal der ligeledes ske en forelæggelse med  

 henblik på ministeriets udarbejdelse og fastsættelse af registerforskrifter.
 6. Konsulentbistand m.v.
 Undervisningsministeriet yder eller anviser konsulentbistand i forbindelse  

 med etablering af edb-systemer og ved valg og anskaffelse af edb- og  

 tekstbehandlingsudstyr.
 I tilknytning til finansministeriets cirkulære har  

 administrationsdepartementet udsendt en supplerende edb-vejledning, som kan  

 rekvireres i undervisningsministeriet.
 Planer om anvendelse af edb og anskaffelse af edb-udstyr, der skal  

 forelægges undervisningsministeriet i henhold til bestemmelserne i dette  

 cirkulære, sendes til:
Undervisningsministeriet Økonomisk-statistisk kontor Frederiksholms Kanal 21 1220 København K.
Telefoniske henvendelser på telefon 01-925300 7. Oplysningspligt og ikrafttræden Undervisningsministeriet er berettiget til at indhente alle oplysninger,  

 som er nødvendige til varetagelse af ministeriets opgaver i henhold til  

 finansministeriets cirkulære af 31. marts 1982.
 Cirkulæret træder i kraft den 1. december 1982.
 Undervisningsministeriets cirkulæreskrivelse af 6. januar 1977 om  

 anvendelse af edb og anskaffelse af edb-kapacitet ophæves.
Undervisningsministeriet, den 23.  

 november 1982 P.M.V.
Ernst Goldschmidt /Carl Johan Jessen Bilag.
 Cirkulære nr. 57 af 31. marts 1982 om anvendelse af edb og anskaffelse af  

 edb-udstyr, herunder udstyr til elektronisk tekstbehandling.
