Betænkning afgivet af Skatteudvalget den  

 8. maj 2002 Betænkning over Forslag til lov om ændring af  

 pensionsafkastbeskatningsloven [af  

 Jacob Buksti (S) og Anders Samuelsen (RV)&nbsp  

 ;m.fl.] 1. Udvalgsarbejdet Lovforslaget blev fremsat den 11. december 2001 og var til  

 1. behandling den 15. januar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 10 møder.
Sammenhæng med andet lovforslag Lovforslaget skal ses i sammenhæng med forslag til  

 lov om investeringsramme for skattefritagelse af pensionsinstitutters  

 boligbyggeri (lovforslag nr.
L 16) af Lissa Mathiasen (S) og Elisabeth Arnold  

 (RV) m.fl.
 Lovforslaget er en genfremsættelse af lovforslag nr.  

 L 60, 2001-02, 1. samling.
Høring Lovforslaget har som en del af den tidligere by- og  

 boligministers forslag til lov om ændring af lov om kommunal  

 anvisningsret og lov om beskatning af visse pensionskapitaler m.v.  

 (pensionsafkastbeskatningsloven) (Kommunal anvisningsret og skattefritagelse  

 for afkast af pensionskassebyggeri) været sendt i høring.  

 Hovedtrækkene af bemærkningerne i høringssvarene af  

 relevans for lovforslag nr.
L 17 samt kommentarer hertil er gengivet i  

 bemærkningerne til lovforslaget.
Spørgsmål Udvalget har stillet 1 spørgsmål til  

 skatteministeren til skriftlig besvarelse, som denne har besvaret.  

 Spørgsmålet og svaret er optrykt som bilag til  

 betænkningen.
Endvidere er 1 spørgsmål stillet af  

 Boligudvalget til økonomi- og erhvervsministeren vedrørende  

 lovforslag nr.
L 16 og økonomi- og erhvervsministerens besvarelse  

 heraf optrykt som bilag til betænkningen.
2. Indstillinger og politiske bemærkninger Et flertal i udvalget (V, DF, KF og SF) indstiller  

 lovforslaget til forkastelse ved 3. behandling.
SF kan ikke støtte, at der gives særlige  

 skattefordele til pensionsselskabernes byggeri.
Pensionsselskaberne besidder  

 i forvejen meget store formuer.
Det er ikke rimeligt, at skatteyderne skal  

 bidrage til at forøge disse.
Statslige investeringsmidler er bedre  

 brugt på at øge og forny det almene boligbyggeri, hvor der  

 fås flere boliger for de samme penge.
 Et mindretal i udvalget (S, RV og KRF) indstiller  

 lovforslaget til vedtagelse uændret.
 Et andet mindretal (EL) vil stemme hverken for  

 eller imod lovforslaget ved 3. behandling.
 Enhedslisten ønsker at styrke nybyggeriet af almene  

 boliger.
Et incitament over for pensionskasserne kunne være  

 en skattefritagelse, men Enhedslisten kan ikke på det foreliggende  

 grundlag støtte lovforslagene nr.
L 16 og L 17.
 Enhedslisten har 3 minimumskrav til lovforslagene:  

 maksimum på anskaffelsessummen, kommunal anvisningsret samt afskaffelse  

 af udstykningsretten.
De to første betingelser ses opfyldt, hvorimod  

 udstykningsretten burde være forhandlet yderligere, da det for  

 Enhedslisten er et ufravigeligt krav, at boligerne forbliver lejeboliger for  

 almindelige indkomstgrupper.
Den katastrofale boligmangel løses ikke  

 ved et kortvarigt udbud af lejeboliger for derefter at øge  

 ejerboligandelen.
Enhedslisten kan derfor hverken støtte eller  

 forkaste lovforslagene nr.
L 16 og L 17 på det foreliggende  

 grundlag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Jann Sjursen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 17 Bilagsnr.
Titel 1 Meddelelse om, at der er åbnet for spørgsmål m.v.
2 Meddelelse om tidspunkt for betænkningsafgivelse og frist for  

 spørgsmål m.v.
3 Meddelelse om, at betænkningsafgivelse er udskudt indtil videre 4 Meddelelse om tidspunkt for betænkningsafgivelse og frist for  

 spørgsmål m.v.
5 Kopi af Boligudvalgets udkast til betænkning over L 16 6 1. udkast til betænkning 7 Kopi af økonomi- og erhvervsministerens svar på  

 Boligudvalgets spm. 2 vedrørende L 16, jf.
L 16   bilag 7 8 Spm. 1, om forslaget om skattefritagelse indebærer  

 statsstøtte til pensionsinstitutterne m.v., til skatteministeren 9 Svar på spm. 1, om forslaget om skattefritagelse indebærer  

 statsstøtte til pensionsinstitutterne m.v., fra skatteministeren Bilag 2 Spørgsmål 1 til skatteministeren og dennes  

 svar herpå og Boligudvalgets spørgsmål 2 vedrørende  

 L 16 til økonomi- og erhvervsministeren og dennes svar herpå Spørgsmålene og skatteministerens henholdsvis økonomi-  

 og erhvervsministerens svar herpå er optrykt efter ønske fra  

 udvalget.
 Boligudvalgets spørgsmål 2 vedrørende L 16:
Kan ministeren bekræfte, at der ikke er EU-retlige  

 aspekter i lovforslaget L 16, da skattefritagelsen eller nedslag i beskatning  

 skal ses i forhold til hensyn til almenvellet, hvilket der ikke er EU-retligt  

 perspektiv i, og i bekræftende fald, hvad forventes der at ske med  

 pensionskassers boligbyggeri? Økonomi- og erhvervsministerens svar:
I bemærkningerne til L 16 er det anført, at  

 forslaget er en stort set uændret genfremsættelse af lovforslag  

 nr.
L 44 fra folketingsåret 2001-02, 1. samling.
I bemærkningerne  

 anføres endvidere, at forslaget ikke indeholder EU-retlige aspekter.  

 Det svarer til bemærkningerne i L 44.
 I det omfang der er identitet mellem de to lovforslag, er  

 det således vurderingen, at der ikke foreligger EU-retlige  

 aspekter.
Det bemærkes, at det samtidigt fremsatte lovforslag  

 nr.
L 17, der svarer til det i folketingsåret 2001-02, 1. samling  

 fremsatte L 60, og som vedrører ændringer af skattelovgivningen,  

 angiver, at forslaget om skattefritagelse indebærer statsstøtte  

 til pensionsinstitutterne, hvorfor forslaget skal notificeres over for  

 Europa-Kommissionen.
Forsikring & Pension har i sit høringssvar til  

 lovforslag nr.
L 44 bl.a. anført, at det er organisationens vurdering,  

 at initiativerne i forslaget i relation til livsforsikringsselskabers og  

 pensionskassers nybyggeri af boligejendomme ikke vil få den  

 ønskede effekt.
Dette må antages at gælde tilsvarende for  

 L 16 i det omfang, der foreligger identitet med L 44.
 Spørgsmål 1:
 Ad økonomi- og erhvervsministerens besvarelse af  

 spørgsmål 2 på L 16, hvoraf bl.a. fremgår, at L 17  

 angiver, at forslaget om skattefritagelse indebærer statsstøtte  

 til pensionsinstitutterne, hvorfor forslaget skal notificeres over for  

 Europa-Kommissionen.
a)	Mener ministeren, at EU-reglerne kan give anledning til problemer i  

 forhold til L 17, og i givet fald hvilke? b)	Er problemstillingerne i forhold til EU-reglerne anderledes i L 17  

 end i L 60, folketingsåret 2001-02, 1. samling? c)	Hvad er konsekvenserne for L 17 af, at lovforslaget skal notificeres  

 over for Europa-Kommissionen, herunder i forhold til forslagets vedtagelse,  

 ikrafttrædelse og det foreslåede virkningstidspunkt? Skatteministerens svar:
I L 17 foreslås det at fritage  

 livsforsikringsselskabers, pensionskassers og pensionsfondes  

 (pensionsinstitutters) formueafkast af visse boliginvesteringer for  

 beskatning efter pensionsafkastbeskatningsloven for derved at forbedre  

 rentabiliteten ved opførelse af lejeboliger.
En sådan  

 skattefritagelse indebærer statsstøtte til  

 pensionsinstitutterne, hvorfor forslaget skal notificeres over for  

 Europa-Kommissionen.
Dette fremgår af lovforslagets  

 bemærkninger.
 Samme problemstilling gjorde sig gældende for  

 så vidt angår L 60, folketingsåret 2001-02, 1. samling,  

 hvorfor det også i bemærkningerne til L 60 er anført, at  

 den foreslåede skattefritagelse indebærer statsstøtte til  

 pensionsinstitutterne, og at forslaget skal notificeres over for  

 Europa-Kommissionen.
Konsekvensen for L 17 af, at lovforslaget skal notificeres  

 over for Europa-Kommissionen, er, som det fremgår af lovforslagets  

 bemærkninger, at loven ikke kan træde i kraft, før  

 forholdet til EU-retten er afklaret.
Lovforslaget indeholder derfor en  

 bestemmelse om, at lovens ikrafttrædelsestidspunkt skal  

 fastsættes efter aftale mellem skatteministeren og økonomi- og  

 erhvervsministeren.
 Det fremgår af L 17, at loven skal have virkning fra  

 og med indkomståret 2002, således at skattefritagelsen for  

 byggeri, som får tilsagn i 2002, gælder for hele 2002.  

 Lovforslaget lægger således op til, at den vedtagne lov,  

 når skatteministeren og økonomi- og erhvervsministeren efter en  

 afklaring af EU-retten har sat den i kraft, vil få virkning fra og med  

 indkomståret 2002.
