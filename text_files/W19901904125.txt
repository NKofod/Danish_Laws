M fik de første 5 uger af sin sygeperiode udbetalt dagpenge med et  

 beløb svarende til, hvad han hidtil havde fået udbetalt i  

 arbejdsløshedsdagpenge.
Herefter blev M's dagpenge beregnet efter en skønnet  

 indtægt.
På grundlag af denne beregning blev dagpengene udbetalt med et beløb  

 svarende til højeste sats for sygedagpenge.
 Med virkning fra 4. juli 1988 blev højeste sats for  

 arbejdsløshedsdagpenge og sygedagpenge forhøjet.
 M fandtes berettiget til regulering af sine sygedagpenge med virkning  

 fra 4. juli 1988, jf. § 4 i Socialministeriets bekendtgørelse nr. 166 af 23.  

 marts 1988. Der blev lagt vægt på, at M, hvis han ikke havde været sygemeldt,  

 havde fået opreguleret sine arbejdsløshedsdagpenge til det maksimale beløb på  

 2.334 kr. pr. uge.
 REDEGØRELSE FOR SAGEN:
 M modtog arbejdsløshedsdagpenge fra 1. december 1986 og indtil han blev  

 sygemeldt den 1. februar 1988.
 I de første 5 uger af sygeperioden modtog M sygedagpenge med et beløb  

 svarende til, hvad han ville have fået i arbejdsløshedsdagpenge, jf. § 4 i  

 Socialministeriets dagældende bekendtgørelse af 30. december 1986.
 M's sygedagpenge blev herefter beregnet på grundlag af en skønnet indtægt.  

 Dagpengene udgjorde 2.124 kr. pr. uge, svarende til højeste sats for  

 sygedagpenge.
 Med virkning fra 4. juli 1988 blev højeste sats for arbejdsløshedsdagpenge  

 og sygedagpenge forhøjet med 10 %.
 Da arbejdsløshedsdagpenge skal være delelig med 6 (ugens 6 dage) steg  

 dagpengene på grund af kronenedrundingen til 2.334 kr. pr. uge, hvilket  

 svarede til en stigning på 9,88 %. Sygedagpengene steg til 2.339 kr. pr. uge.
 M anmodede den 22. september 1988 om omberegning af sine sygedagpenge i  

 overensstemmelse med den indtrufne forhøjelse og om efterregulering med  

 virkning fra 4. juli 1988.
 Socialforvaltningen afslog at omberegne og efterregulere M's sygedagpenge  

 under henvisning til, at der alene var tale om en indtægtsændring på 9,88 %.
 AFGØRELSEN, DER KLAGES OVER:
 Amtsankenævnet tiltrådte det sociale udvalgs afgørelse.
 Nævnet lagde ved sin afgørelse vægt på, at arbejdsløshedsdagpengenes  

 højeste sats var lovfæstet til 2.334 kr., og at den skønnede fremtidige  

 indtægt beregnet på dette grundlag ikke havde ændret sig med mindst 10 % i  

 forhold til det sidst ved beregningen af dagpenge anvendte indtægtsgrundlag.
 KLAGEN TIL ANKESTYRELSEN:
 Sagen blev anket af M's faglige organisation, der anførte, at M's dagpenge  

 i henhold til § 4 i bekendtgørelse nr. 166 af 23. marts 1988 burde reguleres  

 automatisk i overensstemmelse med den lovmæssige forhøjelse af  

 arbejdsløshedsdagpengene pr. 1. juli 1988.
 Antaget til principiel behandling:
 Sagen blev antaget til principiel behandling til afklaring af, hvilke  

 regler, der skal finde anvendelse i forbindelse med regulering af  

 sygedagpenge til arbejdsløse, der ville have været berettiget til  

 arbejdsløshedsdagpenge, hvis de ikke havde været syge.
 LOVGRUNDLAG:
 Lov om dagpenge ved sygdom eller fødsel § 23 og § 24, der var gældende  

 indtil 2. april 1990.
 Pr. 2. april 1990 trådte lov nr. 852 af 20. december 1989 om dagpenge ved  

 sygdom eller fødsel i kraft.
 Socialministeriets bekendtgørelse nr. 991 af 30. december 1986 om  

 dagpengegivende indtægter, § 4 og § 10.
 Socialministeriets bekendtgørelse nr. 166 af 23. marts 1988 om  

 dagpengegivende indtægter, § 4 og § 10.
 ANKESTYRELSENS AFGØRELSE:
 M var berettiget til regulering af sine sygedagpenge med virkning fra 4.  

 juli 1988, jf. § 4 i Socialministeriets bekendtgørelse nr. 166 af 23. marts  

 1988.
 Der blev herved lagt vægt på, at M, hvis han ikke havde været sygemeldt,  

 havde fået opreguleret sine arbejdsløshedsdagpenge til det maksimale beløb på  

 2.334 kr. pr. uge.
 Ankestyrelsen ændrede således amtsankenævnets afgørelse.
(* 1) jfr. lovbekendtgørelse nr. 205 af 28. marts 1989, der var gældende indtil 2. april 1990.
