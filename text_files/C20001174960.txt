Vejledning til bekendtgørelse om  

 uddannelsen til hotel- og fritidsassistent (Bekendtgørelse nr. 1197 af 15. december 2000) Forord Samtidig med ikrafttrædelsen af erhvervsuddannelsesreformen, jf.  

 lovbekendtgørelse nr. 724 af 25. juli 2000, indføres en ny  

 regelstruktur for erhvervsuddannelserne.
Ud over generelle og tværgående regler vil regelgrundlaget for  

 en erhvervsuddannelse fra og med år 2001 bestå af en  

 uddannelsesbekendtgørelse med en tilhørende autoritativ  

 vejledning.
Dette udgør det samlede grundlag for skolernes og de  

 lokale uddannelsesudvalgs arbejde med den lokale undervisningsplan.
 Formålet hermed er at forenkle beskrivelsessystemet ved kun at  

 beskrive overordnede mål og rammer for den enkelte uddannelse i  

 bekendtgørelsen, mens disse mål og rammer er nærmere  

 beskrevet og præciseret i vejledningen. Ændring af en  

 erhvervsuddannelse, som for eksempel skyldes nye krav fra arbejdsmarkedet til  

 de færdiguddannede, vil derfor i en lang række tilfælde  

 fremover kunne ske i form af en justering/tilpasning af vejledningen, frem  

 for ved en ændring af bekendtgørelsen.
Den til enhver tid gældende vejledning for en erhvervsuddannelse vil  

 være tilgængelig på ministeriets hjemmeside på  

 web-adressen: www.uvm.dk/lov, hvor love og regler om  

 erhvervsuddannelserne også findes.
Ministeriet vil informere skoler og  

 faglige udvalg om nye vejledninger og ændringer i eksisterende  

 vejledninger via e-mail, svarende til den måde ministeriet informerer  

 på, når der udstedes nye eller ændres i eksisterende love  

 og bekendtgørelser.
Som en konsekvens af ministeriets politik om  

 digital forvaltning vil vejledningen ikke blive trykt og derfor ikke blive  

 distribueret i trykt form.
 Uddannelsesbekendtgørelse og vejledning udarbejdes i tæt  

 samarbejde med det faglige udvalg og udstedes af  

 Undervisningsministeriet.
Kapitel 1 Uddannelsens mål § 2 uddannelsens mål og beskæftigelsesområde Målet med uddannelsen til hotel- og fritidsassistent er, at eleven  

 gennem skoleundervisning og praktikuddannelse opnår en specialiseret  

  faglig kompetence indenfor service og rengøring i hotelbranchen og i  

 ferie-, oplevelses- og fritidssektoren.
Kompetencen omfatter teoretiske og  

 praktiske færdigheder og viden.
Det vil sige faglig erhvervsrettet  

 kompetence indenfor daglig rengøring, specialrengøring,  

 morgenservering, fastfoodfremstilling, gæstebetjening og  

 turistvejledning.
 Eleven skal gennem uddannelsen opnå generelle faglige kompetencer  

 knyttet til branchens særlige forhold, fx virksomhedsorganisation,  

 konkurrenceparametre, miljø- og arbejdsmiljøproblemstillinger,  

 energi- og ressourceforbrug.
Samtidig skal eleven opnå almene og personlige kvalifikationer som  

 forståelse for hotel- og fritidsassistentens rolle i virksomheden som  

 ansigt udadtil, selvstændighed, kreativitet, ansvarlighed og evne til  

 at arbejde under tidspres.
Eleven skal kunne samarbejde og have  

 forståelse for betydningen af kommunikation med gæster og  

 virksomhedens øvrige ansatte.
 Derudover er det uddannelsens mål, at eleven udvikler evner for at  

 tilegne sig ny viden gennem beskæftigelse og videreuddannelse.
 Uddannelsen til hotel- og fritidsassistent giver kompetence til  

 beskæftigelse på hoteller og i  fritidsområder, såsom  

 vandrerhjem, feriecentre, badelande, sportsanlæg m.v.
Udviklingstendenser indenfor branchen/fagområdet En øget internationalisering, stigende turisme og fritidssamfundet  

 sætter dagsordenen for udviklingen i hotelbranchen og i  

 fritidssektoren.
Samtidig skærpes den internationale konkurrence  

 indenfor branchen, hvilket medfører en generel større  

 efterspørgsel efter service og oplevelser.
Disse udviklingstendenser  

 imødekommes i uddannelsesstrukturen med yderligere vægt på  

 service og gæstebetjening.
Engelsk og tysk udbydes som valgfri specialefag.
Dermed giver  

 uddannelsesstrukturen mulighed for regional såvel som  

 branchemæssig tilpasning af uddannelsen til den enkelte elevs og  

 virksomheds behov.
Hotel- og fritidsassistenter vil i hotelbranchen arbejde sammen med alle  

 faggrupper.
Samarbejde med og kendskab til de beslægtede uddannelser  

 inden for hotelbranchen er styrket med det fælles grundforløb  

 for familien køkken, hotel og levnedsmiddel.
Dermed lægges der  

 op til større samarbejde og fleksibilitet samt en højnelse af  

 elevernes indsigt i beslægtede uddannelser/fag.
Målgrupper for uddannelsen Det er hensigten med uddannelsen at give et specialiseret tilbud til de  

 målgrupper, som traditionelt søger/har søgt uddannelsen.  

 Det er tilstræbt at  skabe mulighed for, at de enkelte målgrupper  

 målrettet og effektivt kan gennemføre uddannelsen på  

 baggrund af deres forudsætninger.
Det er hensigten at skolerne  

 pædagogisk tilrettelægger uddannelsesforløb i  

 overensstemmelse med de nedenstående målgruppers særlige  

 forudsætninger.
1) 	ungdomsuddannelsen 2) 	voksenuddannelsen for elever over 25 år med relevant  

 brancheerfaring og 3) 	indgangen for elever med gymnasial baggrund.
Kapitel 2 Uddannelsens varighed og struktur Ad § 4 uddannelsens struktur Model for hotel- og fritidsassistentuddannelsens struktur (samlet  

 uddannelsestid 2 år 6 mdr.):
Evt.
P G 20 uger P1) H 10 uger P2) H 10 uger P3) G = Grundforløb fra jord til bord, obligatorisk 20 uger.
P = Praktikuddannelse 1.	Praktik, min. 3 mdr.
 2.	Praktik, min. 3 mdr.
 3.	Praktik, max. 6 mdr.
Ad § 5 De nærmere rammer for skolens samlede vurdering af om eleven har  

 opnået de nødvendige faglige og personlige forudsætninger  

 for at kunne begynde på undervisningen i hovedforløbet  

 fremgår dels af uddannelsesbekendtgørelsens § 2, dels af  

 grundforløbsbekendtgørelsens § 9 med tilhørende  

 vejledning udsendt af Undervisningsministeriet (Vejledning til skolerne om  

 bedømmelse af eleverne i forbindelse med udstedelse af bevis for  

 grundforløb (grundforløbsbekendtgørelsens § 9)).
Ad § 6 voksenuddannelsesforløb Det faglige udvalg træffer afgørelse om merit i henhold til §  

 6 udfra konkret, individuel vurdering af  ansøgerens erhvervserfaring.  

 Ansøgning om godkendelse af merit sker skriftligt til Det faglige  

 Udvalg.
Det er ansøgerens opgave at tilvejebringe dokumentation for  

 den påkrævede erhvervserfaring.
 Relevant brancheerfaring indenfor hotel- og fritidsassistentfaget  

 er:
i  

  	Rengøring i  

  	Klargøring af værelser, møde- og konferencelokaler  

 m.v. indenfor overnatnings-, bespisnings- og turistvirksomhed i  

  	Produktion og salg af fastfood i  

  	Anden servicering af gæster og kunder inden for overnatnings-,  

 bespisnings- og turistvirksomhed.
 Ansøgning om merit i henhold til § 6 efter eleven har  

 indgået uddannelsesaftale forudsætter både elev og  

 læremesters påtegning af ansøgningen.
 Vægten i voksenuddannelsen ligger på teori  

 (skoleundervisning), mens erfaringen giver merit og grundlag for afkortning  

 af praktikuddannelsen.
 Model for voksenuddannelsen for elever over 25 år med relevant  

 brancheerfaring (samlet uddannelsestid - grundforløb + 1 år 2  

 mdr.):
Evt.
P G 10 uger P 1) H 10 uger P2) H 10 uger P3) G = Grundforløb erstattes af supplerende kursus på 10  

 uger P = Praktikuddannelse 1.	Praktik, ca. 10 uger 2.	Praktik, ca. 10 uger 3.	Praktik, max. 6 mdr.
Ad § 7 supplerende kursus Det supplerende kursus, der har til formål, at eleverne opnår  

 kvalifikationer mindst svarende til grundforløbet, er ens for  

 uddannelserne kok, smørrebrødsjomfru og cater, tjener og hotel-  

 og fritidsassistent.
Dermed gives der mulighed for samlæsning.
Formålet med kompetenceafklarende kurser er at elever, som i  

 forvejen besidder erhvervsfaglige kvalifikationer, indplaceres på et  

 passende niveau i erhvervsuddannelsen.
Kurserne afklarer elevers praktiske og  

 teoretiske kvalifikationer i forbindelse med godkendelse af merit på  

 såvel skoledelen som praktikdelen.
Kompetenceafklarende kursus er et  

 tilbud bl.a. til personer med udenlandsk faglært  

 uddannelse/erhvervserfaring indenfor faget, som ønsker at opnå  

 et kompetencegivende dansk uddannelsesbevis.
Ad § 8 fritagelse for dele af undervisningen Unge med gymnasial baggrund, som har foretaget målrettet  

 uddannelsesvalg, kan få merit for dele af uddannelsen.
Kapitel 3 Skoleundervisningen Undervisningen skal gennem hele uddannelsen tilrettelægges så  

 den i videst muligt omfang afspejler arbejdsfunktioner, teknologi- og  

 råvareanvendelse der er karakteristisk og aktuel indenfor  

 beskæftigelsesområdet.
 Område- og specialefagenes slutmål er i det følgende  

 beskrevet på følgende tre niveauer:
 De tre niveauer:
i Begynderniveau.
Eleven kan løse en opgave og udføre  

 en aktivitet i en kendt situation eller ud fra en kendt problemstilling eller  

 kan udføre en mere kompliceret aktivitet under vejledning.  

 På dette niveau lægges der vægt på følgende  

personlige kvalifikationer: Lyst til at sætte sig ind i  

 uddannelsens fundamentale kundskabs- og færdighedsområder og til  

 at udvikle ansvarlighed samt grundlag for fortsat læring.
På  

 begynderniveauet grundlægges ligeledes selvstændighed i  

 opgaveløsning.
i Rutineniveau.
Eleven kan planlægge og gennemføre en  

 opgave/aktivitet eller løse et problem i rutine- og/eller kendte  

 situationer og omgivelser - alene og i samarbejde med andre.  

 På dette niveau lægges der vægt på følgende  

personlige kvalifikationer: Evne til selvstændigt at sætte  

 sig ind i mere komplicerede problemstillinger og til at kommunikere med andre  

 om løsningen heraf.
Yderligere lægges der vægt på  

 fleksibilitet og omstillingsevne.
i Avanceret niveau.
Eleven kan vurdere et problem, kan  

 planlægge, løse og gennemføre en opgave/aktivitet eller  

 løse et problem også i ikkerutine situationer - alene og  i  

 samarbejde med andre - under hensyntagen til opgavens art.  

 På dette niveau lægges der vægt på følgende  

personlige kvalifikationer: Evne til at tage selvstændigt ansvar  

 og vise initiativ til selv at formulere og løse faglige og sociale  

 opgaver og problemer.
Yderligere lægges der vægt på  

 kvalitetssans og kreativitet.
Ad § 9 uddannelsesrettede områdefag Grundforløbet omfatter områdefag, der er særlige for  

 hovedforløbet med følgende niveau, vejledende uddannelsestid og  

 supplerende mål og indhold:
Hotel- og restaurantfag Niveau Begynder Varighed 4 uger Mål og øvrige rammer Anretning og servering, 1,6 uge:
i Eleven kan udføre diskbetjening i forskellig forretningstyper.
i Eleven kan klargøre, afrydde og rengøre restaurant og  

 salgsområder.
i Eleven kan foretage renholdelse og rengøring efter gældende  

 miljøforskrifter.
i Eleven kan foretage emballering, distribution og anretning af  

 catering.
i Eleven kan udføre forskellige typer af servering så som  

 selskabsservering, a la carte og stikbordsservering.
 Grundtilberedning, 1,6 uge:
i Eleven kan kvalitetsvurdere, rense og klargøre råvarer, hel-  

 og halvfabrikata.
i Eleven kan fremstille og tilberede enkle retter ud fra de mest anvendte  

 tilberedningsmetoder.
i Eleven kan foretage anretning og udportionering samt placering af  

 emne/garniture.
i Eleven kan planlægge og udføre arbejdet under hensyntagen til  

 tid, vareudnyttelse, økonomi, hygiejneregler og egenkontrol.
i Eleven kan arbejde ergonomisk og sikkerhedsmæssigt korrekt.
i Eleven kan arbejde og producere i køkkenet uden unødvendig  

 anvendelse af vand, el og gas.
i Eleven kan indsamle og behandle affald i henhold til  

 miljøforskrifter og frivillige kildesorteringsordninger.
i Eleven kan arbejde såvel selvstændigt som i samarbejde med  

 andre.
 Salg og administration, 0,8 uge:
i Eleven kan foretage markedsføring (skilte, menukort m.m.) af et  

 selvplanlagt arrangement.
i Eleven kan opstille budget og simpelt regnskab for et arrangement.
i Eleven kan foretage varebestilling, vareindkøb, varemodtagelse og  

 prisberegne et arrangement.
Fagplan for uddannelsen Skoleundervisningen omfatter grundfag, områdefag, specialefag og  

 valgfag med følgende fordeling på uddannelsesår.
 I fagplanen for uddannelsens struktur er der taget udgangspunkt i, at  

 uddannelsens grundfag, områdefag og specialefag ud fra  

 pædagogiske overvejelser planlægges og gennemføres som  

 moduler i temaer eller projekter, der kombinerer teori og praktiske  

 øvelser under skoleperioderne i hovedforløbet.
Uddannelsesår 1. år 2. år 3. år Grundfag - 15 uger Fremmedsprog, engelsk F, 2 uger x Førstehjælp og brand, 0,5 uge x Hygiejne, 1 uge x Informationsteknologi, 1 uge x Miljø, 1 uge x Samfundsfag F, 1,5 uge x Sundhed, 1 uge x Dansk F, 2 uger x x Naturfag F, 2 uger x x Psykologi, 1 uge x x Salg og service F, 1 uge x x Virksomhedslære og innovation, 1 uge x x Områdefag - 16,5 uger ^Hotel- og restaurantfag, 4 uger x Madkultur 0,5 uge x Produktionsteknik, 4 uger x Salg, gæste- og kundebetjening, 1,5 uge x Varekendskab,  2 uger x Grundrengøring, 3 uger x x Overvågning, 0,5 uge x x Produktionshygiejne, 0,5 uge x x Turistlære, 0,5 uge x x Specialefag - 5,5 uger x x Fastfood, 1,1 uge x x Gæste- og kundebetjening, 1,6 uge x x Specialrengøring, 1,8 uge x x Valgfri specialefag, 1 uge x x Valgfag - 3 uger x x Skraveret tekst: grund- og områdefag i grundforløbet:  

 Fra jord til bord - hotel, køkken, levnedsmiddel og jordbrug.
 ^ - områdefag i grundforløbet, der er særlige for  

 hovedforløbet.
Ad § 11 områdefag Hovedforløbet omfatter områdefag med følgende niveau,  

 vejledende uddannelsestid og supplerende mål og indhold:
Grundrengøring Niveau Avanceret Varighed 3 uger Mål og øvrige rammer i Eleven kan genkende og behandle de mest almindeligt anvendte  

 overflader.
i Eleven kan vælge, anvende og dosere de mest almindeligt forekommende  

 rengøringsmidler efter gældende sikkerhedsforskrifter.
i Eleven kan anvende rengøringsmaskiner og -apparater på en  

 sikkerhedsmæssig forsvarlig måde.
i Eleven kan arbejde ergonomisk rigtigt.
i Eleven kan udføre arbejdet under hensyntagen til personlig  

 hygiejne, forebyggende smittespredning og sikkerheden for sig selv og andre  

 personer på området.
i Eleven kan vælge de mest hensigtsmæssige arbejdsmetoder, der  

 er til mindst mulig gene for gæster og kunder og giver den mindst  

 mulige miljøbelastning.
i Eleven kan planlægge og udføre rengøringsarbejde i  

 forhold til tids- og kvalitetsnormer.
Praktikregler Eleven skal udføre grund- og hovedrengøring.
Overvågning Niveau Begynder Varighed 0,5 uge Mål og øvrige rammer i Eleven kan vurdere risikoelementer ved aktiviteterne og aktivt medvirke  

 til forebyggelse af skader og ulykker.
i Eleven kan vejlede gæster og kunder om  

 sikkerhedsspørgsmål.
i Eleven kan handle hensigtsmæssigt i forbindelse med skader og  

 ulykker.
Praktikregler Eleven skal føre tilsyn med og overvåge sports- og  

 fritidsfaciliteter i sommerlande, feriecentre, badelande og/eller andre  

 rekreative områder.
Produktionshygiejne Niveau Rutine Varighed 0,5 uge Mål og øvrige rammer i Eleven kan efterleve de lovbestemte krav, der gælder for branchen,  

 herunder være i stand til aktivt at deltage i den enkelte virksomheds  

 egenkontrol, således at uheldige konsekvenser kan undgås.
i Eleven kan opfylde de specielle hygiejnekrav, der stilles til  

 forudtilberedning/anretning og opbevaring af morgenmad,  

 smørrebrød, fastfood, kolde, lune og varme retter samt  

 emballering af retter »ud af huset«.
Praktikregler Eleven skal udføre det daglige arbejde hygiejnisk korrekt  

 m.h.t.:
- behandling og opbevaring af levnedsmidler, - renholdelse af værktøj, maskiner og arbejdsområde, - personlig renholdelse og - efterleve de lovbestemte krav, der gælder for branchen og herunder  

 være i stand til aktivt at deltage i den enkelte virksomheds  

 egenkontrol, således at uheldige konsekvenser kan undgås.
Turistlære Niveau Begynder Varighed 0,5 uge Mål og øvrige rammer i Eleven kan vejlede og servicere gæsten med hensyn til overnatnings-,  

 bespisnings-, transport- og oplevelsesmuligheder.
i Eleven kan fremskaffe yderligere oplysninger .
i Eleven kan vejlede og servicere gæsten under hensyntagen til  

 forskellige kulturers sædvaner, spisevaner og religioner og være  

 i stand til at tage hensyn til gæsters forskelligartede behov.
Praktikregler Eleven skal:
- vejlede og servicere gæsten med hensyn til overnatnings-,  

 bespisnings-, transport- og oplevelsesmuligheder, - vejlede og servicere gæsten med hensyn til den danske geografi og  

 danske turistprodukter og - fremskaffe yderligere oplysninger.
 Ad § 12 bundne specialefag.
 Hovedforløbet omfatter bundne specialefag med følgende  

 niveau, vejledende uddannelsestid og supplerende mål og indhold:
Fastfood Niveau Rutine Varighed 1,1 uge Mål og øvrige rammer i Eleven kan foretage anretning, udportionering og afpyntning.
i Eleven kan anvende tilberedningsanvisninger.
i Eleven kan bedømme de forskellige produkters kvalitet med hensyn  

 til smag og udseende.
i Eleven kan anvende værktøjer og tekniske hjælpemidler  

 sikkerhedsmæssigt forsvarligt og foretage den daglige vedligeholdelse  

 heraf .
i Eleven kan udføre arbejdet hensigtsmæssigt og  

 økonomisk og uden unødvendig anvendelse af vand, el og  

 gas.
i Eleven kan behandle affald og foretage renholdelse efter gældende  

 miljøforskrifter.
Praktikregler Eleven skal udføre produktion, salg og renholdelse i  

 fastfood-forretning/udsalgssted.
Gæste- og kundebetjening Niveau Rutine Varighed 1,6 uge Mål og øvrige rammer i Eleven kan klargøre hotelværelser og andre former for ferie-  

 og fritidsboliger.
i Eleven kan klargøre møde- og konferencelokaler.
i Eleven kan klargøre salgsdiske og -montre, placere produkter og  

 varer samt forestå løbende opfyldning.
i Eleven kan foretage diskarbejde, færdiggøre og udlevere  

 varer.
i Eleven kan tilberede, opsætte og vedligeholde en morgenbuffet.
i Eleven kan modtage betaling i form af check, rejsecheck, betalingskort og  

 fremmedvaluta under anvendelse af gældende legitimationsregler.
i Eleven kan udføre kunde- og gæstebetjeningen under  

 hensyntagen til almindelige etiske normer.
i Eleven kan forholde sig hensigtsmæssigt i forbindelse med tyveri og  

 ulykker.
Praktikregler Eleven skal:
- servicere kunder og gæster, betjene mindre udsalgssteder og anrette  

 morgenbuffet og - klargøre møde- og konferencelokaler, hotelværelser og  

 andre former for ferie- og fritidsboliger.
Specialrengøring Niveau Avanceret Varighed 1,8 uge Mål og øvrige rammer i Eleven kan udføre rengøring af hotelværelser og andre  

 former for ferie- og fritidsboliger.
i Eleven kan udføre rengøring af møde- og  

 konferencelokaler.
i Eleven kan udføre rengøring af restaurantlokaler.
i Eleven kan udføre rengøring af specialområder,  

 herunder køkkener, saunaer, solarier, swimmingpools, spapools,  

 motionsrum m.v.
Eleven kan udføre renholdelse af almindeligt  

 forekommende tekstiler, gulvbelægninger, polstermøbler og  

 gardiner.
i Eleven kan udføre renholdelse og opfyldning af automater.
Praktikregler Eleven skal udføre specialrengøring i de rum og af de  

 overflader som forekommer i overnatnings-, bespisnings- og turistvirksomheder  

 m.v.
Ad § 13 valgfri specialefag Hovedforløbet omfatter 1 uges valgfri specialefag med  

 følgende niveau, vejledende uddannelsestid samt mål og indhold.  

 Eleven vælger i samråd med praktikstedet og skolen blandt  

 nedenstående valgfri specialefag.
Valget skal fremgå af elevens  

 personlige uddannelsesbog.
 Der kan vælges mellem følgende valgfri specialefag:
Engelsk - fagrettet Niveau Rutine Varighed 1 uge Mål og øvrige rammer i Eleven kan betjene, rådgive og vejlede fremmedsprogede gæster  

 på engelsk.
i Eleven kan læse og forstå almindeligt forekommende tekster af  

 dagligdags- og erhvervsmæssig karakter.
i Eleven kan udfærdige simple forretningsbreve på engelsk.
Praktikregler Eleven skal:
- betjene fremmedsprogede gæster på engelsk og - medvirke til udførelse af meget enkel forretningskorrespondence  

 på engelsk.
Tysk - fagrettet Niveau Begynder Varighed 1 uge Mål og øvrige rammer i Eleven kan betjene, rådgive og vejlede fremmedsprogede gæster  

 på tysk.
i Eleven kan læse og forstå almindeligt forekommende tekster af  

 dagligdags- og erhvervsmæssig karakter.
i Eleven kan udfærdige simple forretningsbreve på tysk.
Praktikregler Eleven skal:
- betjene fremmedsprogede gæster på tysk og - medvirke til udførelse af meget enkel forretningskorrespondence  

 på tysk.
Eleven skal i samråd med praktikstedet og skolen vælge blandt  

 ovenstående valgfri specialefag.
Valget skal fremgå af elevens  

 personlige uddannelsesbog.
Ad §§ 15 - 16 praktikuddannelsen Eleven skal i praktikuddannelsen modtage en alsidig oplæring i de  

 enkelte arbejdsområder og funktioner beskrevet i  

 bekendtgørelsen, således at eleven opnår en  

 grundlæggende forståelse af arbejdsopgaverne og  

 selvstændigt og effektivt kan udføre disse.
Oplæring i de  

 enkelte arbejdsfunktioner skal tilpasses virksomhedens arbejdsgang og  

 undervisningen i skoleperioderne.
Den praktiske oplæring skal desuden understøtte udviklingen  

 af elevens personlige kvalifikationer og udvikle elevens evne til at  

 samarbejde og til at løse nye problemstillinger.
Virksomheden skal  

 give eleven mulighed for i slutningen af praktiktiden at arbejde  

 selvstændigt ved anvendelse af de færdigheder, der er erhvervet  

 gennem praktikuddannelsens forskellige opgaver.
Godkendelse af praktikvirksomheder I bekendtgørelsesteksten er beskrevet, hvilke arbejdsfunktioner  

 eleven i praktikuddannelsen skal oplæres i.
Denne funktionsbeskrivelse  

 danner bl.a. baggrund for det faglige udvalgs godkendelse af virksomheder som  

 praktiksted for elever.
I forbindelse med praktikgodkendelse af en virksomhed  

 vil der som hovedregel blive foretaget en faglig besigtigelse af  

 virksomheden.
Kapitel 4 Ad §§ 21-24 afsluttende eksamen Den afsluttende eksamen har til formål at afprøve elevernes  

 viden og faglige kompetencer i forhold til uddannelsens mål.
Eksamen  

 aflægges med baggrund i projektopgave med det formål, at eleverne  

 viser deres evne til problemløsning på tværs af den  

 traditionelle fagopdeling og inddrage viden og erfaring fra flere fag.
Projektet bedømmes af et skuemesterteam, hvori de fagets  

 repræsentanter udpeges af organisationerne.
Formålet er at sikre  

 elevernes praktiske/håndværksmæssige færdigheder  

 bedømmes og at sikre at elevernes kvalifikationer tager udgangspunkt i  

 branchens sædvanlige praktiske arbejdsgange.
Skuemestrene bør  

 være opmærksomme på, at elevernes faglige erhvervsrettede  

 viden, kreativitet og kunnen inden for faget bedømmes.
Elevernes evner  

 til at stave, anvende edb i opsætning af opgave m.v. indgår ikke  

 i bedømmelsen.
 Regler om eksamensafholdelse er detaljeret beskrevet i  

 eksamensvejledningen for hotel- og fritidsassistentfaget.
Ad § 28 uddannelsesbevis Uddannelsesbevis udsendes til praktikstedet 2-6 uger før elevens  

 udlæringsdato.
