 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Hjarbæk Fjord vildtreservat i Viborg amt.
 § 1. Vildtreservatet omfatter:
a.
Hjarbæk Fjord.
b.
Den del af Virksund, der er beliggende syd for Virksunddæmningen.
c.
Den del af Virksund, der er beliggende nord for Virksunddæmningen og  

 som mod nordøst afgrænses af en ret linie fra skellet mellem den  

 nordøstligste lod af matr. nr. 6 c og 16 Sundstrup By, Ulbjerg til det  

 sydligste punkt på odden, der er beliggende på matr. nr. 17 e Bøstrup By,  

 Ørslevkloster og herfra mod land afgrænset af højeste, daglige  

 vandstandslinie til Virksunddæmningen.
d.
De arealer, der grænser til de under a og b nævnte områder i en bredde  

 af 50 meter.
e.
Matr. nr. 6 a samt de 4 vestligste lodder af matr. nr. 6c Sundstrup By,  

 Ulbjerg.
f.
Vejdæmningen over Virksund.
 § 2. På de i § 1 nævnte områder er det forbudt at udøve jagt på eller på  

 anden måde at ombringe, indfange, forulempe eller forjage svømme- og  

 vadefugle.
 § 3. Det er forbudt at ødelægge eller indsamle æg.
 § 4. Sejlads med motordrevet fartøj med højere hastighed en 8 knob (14,4  

 km/t) er forbudt.
 Stk. 2. Brætsejlads (windsurfing) er forbudt på de i § 1, litra a og b,  

 nævnte områder.
 § 5. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelserne i §§ 2, 3 og 4 efter nærmere af  

 Landbrugsministeriet fastsatte retningslinier.
 § 6. Overtrædelse af bestemmelserne i §§ 2, 3 og 4 straffes i medfør af §  

 51, stk. 4 i lov om jagt og vildtforvaltning med bøde, for så vidt strengere  

 straf ikke er forskyldt efter den øvrige lovgivning.
 § 7. Bekendtgørelsen træder i kraft den 1. februar 1987 og gælder til og  

 med 31. januar 1994.
