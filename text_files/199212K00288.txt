Nr LSF 288 Forslag til Lov om ændring af forskellige skattelove (Kontantomregning  

 vedrørende driftsmidler og skibe samt beskatning af avancer på ombygning m.v.  

 af lejede lokaler) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 485 af 30/06/1993 § 1 I lov om skattemæssige afskrivninger, jf. lovbekendtgørelse nr. 597 af 16.  

 august 1991, som senest ændret ved lov nr. 486 af 24. juni 1992, indsættes  

 efter § 33:
»§ 33 A.
Anskaffelses- og afståelsessummen for driftsmidler  

 og skibe omfattet af afsnit I-III omregnes til kontantværdi efter regler, der  

 fastsættes af skatteministeren.
Skattemæssige afskrivninger foretages på  

 grundlag af den således omregnede anskaffelsessum.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændring:
 Efter § 14 I indsættes som ny paragraf:
»§ 14 J.
Ved opgørelsen af den skattepligtige indkomst  

 medregnes den ved afståelse af lejede lokaler indvundne fortjeneste eller det  

 herved konstaterede tab på ombygnings- og forbedringsudgifter,  

 særindretninger m.v.
Fortjenesten eller tabet opgøres som forskellen mellem  

 på den ene side afståelsessummen og på den anden side de  

 afskrivningsberettigede udgifter til anskaffelse, forbedring m.v. med fradrag  

 af samtlige foretagne afskrivninger.
Overdragelsessummen omregnes til  

 kontantværdi efter regler, der fastsættes af skatteministeren. § 16 E, stk.  

 2-5, finder tilsvarende anvendelse.« § 3 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 772 af 16. september 1992, indsættes i § 17  

 efter »tidspunkt«: »omregnet til kontantværdi.  

 Skatteministeren fastsætter nærmere regler herom«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. §§ 1 og 3 har virkning for driftsmidler og skibe, der  

 anskaffes eller afstås fra og med indkomståret 1994. For skattepligtige, hvis  

 indkomstår 1994 er påbegyndt før 19. maj 1993, finder §§ 1 og 3 alene  

 anvendelse for anskaffelser og afståelser som nævnt i 1. pkt., der finder  

 sted den 19. maj 1993 eller senere.
 Stk. 3. § 2 har virkning for afståelse af ombygninger m.v., der  

 finder sted den 19. maj 1993 eller senere.
Oprindeligt fremsat forslag § 1 I lov om skattemæssige afskrivninger, jf. lovbekendtgørelse nr. 597 af 16.  

 august 1991, som senest ændret ved lov nr. 486 af 24. juni 1992, indsættes  

 efter § 33:
»§ 33 A.
Anskaffelses- og afståelsessummen for driftsmidler  

 og skibe omfattet af afsnit I-III omregnes til kontantværdi efter regler, der  

 fastsættes af skatteministeren.
Skattemæssige afskrivninger foretages på  

 grundlag af den således omregnede anskaffelsessum.«.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, indsættes efter § 14 I:
»§ 14 J.
Til den skattepligtige indkomst medregnes den ved  

 afståelse af lejede lokaler indvundne fortjeneste på ombygnings- og  

 forbedringsudgifter, særindretninger m.v.
Fortjenesten opgøres som forskellen  

 mellem på den ene side afståelsessummen og på den anden side de  

 afskrivningsberettigede udgifter til anskaffelse, forbedring m.v. med fradrag  

 af samtlige foretagne afskrivninger.
Eventuelt tab kan ikke fradrages ved  

 opgørelsen af den skattepligtige særlige indkomst eller ved opgørelsen af den  

 skattepligtige almindelige indkomst.
Overdragelsessummen omregnes til  

 kontantværdi efter regler, der fastsættes af skatteministeren. § 16 E, stk.  

 2-5, finder tilsvarende anvendelse.«.
§ 3 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 772 af 16. september 1992, indsættes i § 17  

 efter »tidspunkt«: »omregnet til kontantværdi.  

 Skatteministeren fastsætter nærmere regler herom«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. §§ 1 og 3 har virkning for driftsmidler og skibe, der  

 anskaffes eller afstås fra og med indkomståret 1994. For skattepligtige, hvis  

 indkomstår 1994 er påbegyndt før 19. maj 1993, finder §§ 1 og 3 alene  

 anvendelse for anskaffelser og afståelser som nævnt i 1. pkt., der finder  

 sted den 19. maj 1993 eller senere.
 Stk. 3. § 2 har virkning for afståelse af ombygninger m.v., der  

 finder sted den 19. maj 1993 eller senere.
Bemærkninger til lovforslaget Almindelige bemærkninger Lovforslaget er et led i regeringens forslag om en gennemgribende  

 omlægning af skattesystemet.
Der henvises til bemærkningerne til det samtidig  

 hermed fremsatte forslag til lov om ændring af personskatteloven og andre  

 skattelove (Skatteomlægning).
Forslaget indeholder to dele.
Efter første del af forslaget skal der ske  

 kontantomregning af anskaffelses- og afståelsessummer vedrørende maskiner,  

 inventar og lignende driftsmidler, der udelukkende benyttes erhvervsmæssigt  

 eller som benyttes både til erhvervsmæssige og til private formål, eller af  

 skibe til erhvervsmæssig brug, jf. afskrivningslovens afsnit I-III.
Formålet med lovforslaget er, at køber og sælger skal anvende samme beløb  

 ved henholdsvis købers opgørelse af afskrivningsgrundlaget og sælgers  

 opgørelse af skattepligtig fortjeneste i forbindelse med handler.
Herved  

 sikres det, at købers anskaffelsessum, og dermed købers afskrivningsgrundlag,  

 ikke bliver større end den afståelsessum, som sælger efter reglerne herom  

 skal medregne ved opgørelsen af den skattepligtige indkomst.
For nybyggede  

 skibe gælder, at bygherren altid har skullet anvende den kontante byggesum og  

 ikke har kunnet forhøje den med et eventuelt kurstab.
Lovforslaget får derfor  

 ikke betydning for nybyggede skibe.
Efter afskrivningslovens § 19 A sker der kontantomregning af anskaffelses-  

 og afståelsessummer vedrørende bygninger og installationer i  

 afskrivningsberettigede bygninger og dræningsanlæg på jordbrugsbedrifter  

 efter regler, der fastsættes af skatteministeren.
Princippet om  

 kontantomregning for så vidt angår fast ejendom og installationer i  

 afskrivningsberettigede bygninger blev indført ved lov nr. 197 af 18. maj  

 1982.
Forslagets anden del vedrører beskatning af genvundne afskrivninger og  

 avancer på ombygning af lejede lokaler.
Der er efter reglerne i  

 statsskattelovens § 6 a adgang til at foretage skattemæssige afskrivninger på  

 ombygningsudgifter i lejede bygninger.
Lejeren har ofte mulighed for at sælge  

 og derved kapitalisere værdien af ombygningen.
Efter de gældende regler  

 modsvares retten til at afskrive ikke af regler om beskatning af eventuelle  

 genvundne afskrivninger og en eventuel avance derudover opnået ved et sådant  

 salg.
 Efter gældende regler beskattes genvundne afskrivninger, som opstår ved  

 salg af afskrivningsberettigede bygninger, ligesom avancer på fast ejendom i  

 et vist omfang beskattes.
Regeringen finder det hensigtsmæssigt nu at rette op på denne skævhed.  

 Lovforslaget medfører, at genvundne afskrivninger på ombygninger af lejede  

 lokaler og en avance derudover beskattes.
Der er ikke i lovforslaget  

 foretaget en opdeling af avancen i genvundne afskrivninger og en eventuel  

 avance derudover.
Det skyldes dels, at der normalt ikke vil forekomme avancer  

 på salg af ombygninger m.v., dels at en opdeling ville rejse administrative  

 problemer ved fordeling af en samlet overdragelsessum.
Det er fundet  

 naturligt at medtage denne beskatningshjemmel i nærværende lovforslag og ikke  

 i forslaget til ændret ejendomsavancebeskatningslov, da  

 ejendomsavancebeskatningsloven ikke i øvrigt omhandler beskatning af lejede  

 lokaler.
Provenumæssige konsekvenser Forslaget om beskatning af genvundne afskrivninger og avancer på ombygning  

 af lejede lokaler anslås skønsmæssigt at medføre et merprovenu i  

 størrelsesordenen 25 mill. kr. årligt.
 Forslaget om kontantomregning af anskaffelses- og afståelsessummer  

 vedrørende driftsmidler og skibe anslås skønsmæssigt at medføre et merprovenu  

 i størrelsesordenen 25 mill. kr. årligt.
 Den samlede provenuvirkning af hele skatteomlægningen, herunder virkningen  

 for stat og kommune, er vist i lovforslaget om ændring af personskatteloven  

 og andre skattelove (Skatteomlægning).
Administrative konsekvenser Der henvises til de administrative bemærkninger i det samtidig hermed  

 fremsatte forslag til ændring af personskatteloven og andre skattelove  

 (Skatteomlægning).
Bemærkninger til de enkelte bestemmelser Til § 1 Efter forslaget skal anskaffelses- og afståelsessummer vedrørende  

 driftsmidler og skibe omregnes til kontantværdi.
Nærmere regler om kontantomregning vedr. fast ejendom m.v. er fastsat ved  

 bekendtgørelse nr. 523 af 28. september 1982 om kontantværdiansættelse af  

 overdragelsessummer og om oplysningspligt efter afskrivningsloven.
Efter  

 bekendtgørelsen sker kontantomregningen ved at lægge den kontante del af  

 overdragelsessummen sammen med kursværdien af ejendommens gældsposter.
Det  

 således beregnede beløb fordeles mellem afskrivningsberettigede bygninger  

 m.v. og den øvrige del af ejendommen.
Omregningen sker efter kursværdierne på  

 overdragelsestidspunktet (anskaffelses- og afståelsestidspunktet). Ved  

 overdragelsestidspunktet forstås slutsedlens dato, eller såfremt slutseddel  

 ikke foreligger det tidspunkt, hvor der er indgået en bindende aftale om  

 overdragelse.
Den ikke-kontante del af overdragelsessummen omregnes til  

 kursværdi efter særlige retningslinier fastsat i bekendtgørelsen.
 Det er tanken at fastsætte lignende regler for kontantomregning af  

 anskaffelses- og afståelsessummer for så vidt angår driftsmidler og skibe.
De kontantomregnede anskaffelses- og afståelsessummer indgår henholdsvis  

 fragår på saldoen med de kontantomregnede beløb.
Der oprettes således ikke  

 nye saldi.
 Fly behandles efter reglerne for driftsmidler og skal således også  

 kontantomregnes efter de foreslåede regler.
Til § 2 Efter gældende regler kan udgifter til egentlige ombygninger og  

 særindretninger af lejede lokaler ikke fradrages som løbende driftsudgifter,  

 men kan afskrives.
Hjemlen hertil er statsskattelovens § 6 a.
Er lejemålet indgået for et bestemt tidsrum, skal afskrivningen af  

 ombygningsudgifter m.v. foregå med lige store årlige beløb over lejeperioden,  

 dog højst med 20 pct. pr. år.
Investeringsfonds- og etableringskontomidler  

 kan ikke anvendes til betaling af udgifter til ombygning af lejede lokaler.
Hvis der er en nærliggende sandsynlighed for, at lejemålet vil blive  

 forlænget, kan afskrivning ikke uden videre foretages over den hidtil aftalte  

 lejeperiode.
Er lejemålet indgået på ubestemt tid, således at lejeren kan  

 opsiges med relativt kort varsel, kan der efter praksis normalt foretages  

 afskrivning med 20 pct. årligt.
I de år, hvor afskrivning påbegyndes eller  

 ophører, kan der kun fradrages en forholdsmæssig del af et fuldt års fradrag  

 (pro anno afskrivning).
Hvis der på grund af nær økonomisk forbindelse mellem ejer og lejer ikke  

 er en reel risiko for opsigelse af lejemålet, kan afskrivning ikke ske efter  

 disse regler.
I disse tilfælde kan lejeren afskrive på ombygningsudgifterne,  

 hvis bygningen (lokalerne) efter sin anvendelse er omfattet af  

 afskrivningslovens § 18. Afskrivning sker i disse tilfælde også med hjemmel i  

 statsskattelovens § 6 a, men med satserne ifølge afskrivningsloven.
Det foreslås, at genvundne afskrivninger på ombygningsudgifter i lejede  

 lokaler og avancer herudover beskattes som almindelig skattepligtig indkomst.  

 Beskatningen vil ske som personlig indkomst.
Det bemærkes, at genvundne  

 afskrivninger ved salg af afskrivningsberettigede bygninger m.v. efter  

 afskrivningsloven beskattes som særlig indkomst.
Det er dog ikke fundet  

 hensigtsmæssigt at udvide kredsen af indkomster, der beskattes som særlig  

 indkomst.
 Et eksempel kan belyse de nye regler:
Der ombygges i 1988 for 800.000 kr.
Der er afskrevet 40 pct., svarende til  

 320.000 kr.
Ombygningen sælges til 900.000 kr., og beskatningsgrundlaget  

 udgør 900.000 kr. - 480.000 kr., svarende til 420.000 kr.
Heraf er de 320.000  

 kr. genvundne afskrivninger, og 100.000 kr. avance herudover.
Den  

 ikke-afskrevne del af anskaffelsessummen beskattes således ikke.
Efter forslaget om beskatning af good-will er det foreslået, at  

 overdragelsessummer vedrørende good-will skal omregnes til kontantværdi efter  

 regler, der fastsættes af skatteministeren.
Der er ligeledes foreslået regler  

 om, at erstatnings- og forsikringssummer sidestilles med salgssummer.
Endelig  

 er det foreslået, at overdragelse af good-will som gave eller arveforskud  

 sidestilles med salg.
Det foreslås, at tilsvarende regler skal gælde for så  

 vidt angår overdragelse af ombygning af lejede lokaler.
Til § 3 Den foreslåede regel finder anvendelse ved overgang til beskatning efter  

 fondsbeskatningsloven.
Efter forslaget skal maskiner, inventar og lignende  

 driftsmidler samt skibe, som fonden eller foreningen ejer forud for det  

 indkomstår, der ligger til grund for skatteansættelsen for  

 overgangsskatteåret, indgå i saldoværdien efter afskrivningslovens regler med  

 deres kontantomregnede handelsværdi på dette tidspunkt.
Der ændres ikke ved  

 reglen om, at aktiverne i afskrivningslovens forstand anses for anskaffet i  

 det foregående indkomstår.
 Den foreslåede regel finder tilsvarende anvendelse for gensidige  

 forsikringsforeninger, der er omfattet af § 35 J i selskabsskatteloven.
Til § 4 Forslaget om kontantomregning skal have virkning for driftsmidler og  

 skibe, der anskaffes i indkomståret 1994 og senere indkomstår.
For  

 skattepligtige, hvis indkomstår 1994 er påbegyndt før 19. maj 1993, skal  

 loven kun finde anvendelse for anskaffelser og afståelser fra og med den 19.  

 maj 1993.
Forslaget om ombygning af lejede lokaler skal have virkning for afståelser  

 fra og med 19. maj 1993. Afståelser til og med 18. maj 1993 beskattes derimod  

 ikke.
En eventuel fortjeneste optjent før lovforslagets fremsættelse holdes  

 ikke udenfor beskatningsgrundlaget.
Det skyldes, at i de tilfælde, hvor der  

 vil ske beskatning efter forslaget, har de pågældende typisk haft et fradrag  

 ved opgørelsen af den skattepligtige indkomst.
En avance er således udtryk  

 for, at der er afskrevet for meget, og det er derfor naturligt at beskatte de  

 for meget foretagne afskrivninger.
Der ville endvidere være administrative  

 problemer forbundet med at friholde fortjeneste optjent før lovforslagets  

 fremsættelse fra beskatning.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om skattemæssige afskrivninger, jf. lovbekendtgørelse nr. 597 af 16.  

 august 1991, som senest ændret ved lov nr. 486 af 24. juni 1992, indsættes  

 efter § 33:
»§ 33 A.
Anskaffelses- og afståelsessummen for driftsmidler  

 og skibe omfattet af afsnit I-III omregnes til kontantværdi efter regler, der  

 fastsættes af skatteministeren.
Skattemæssige afskrivninger foretages på  

 grundlag af den således omregnede anskaffelsessum.«.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, indsættes efter § 14 I:
»§ 14 J.
Til den skattepligtige indkomst medregnes den ved  

 afståelse af lejede lokaler indvundne fortjeneste på ombygnings- og  

 forbedringsudgifter, særindretninger m.v.
Fortjenesten opgøres som forskellen  

 mellem på den ene side afståelsessummen og på den anden side de  

 afskrivningsberettigede udgifter til anskaffelse, forbedring m.v. med fradrag  

 af samtlige foretagne afskrivninger.
Eventuelt tab kan ikke fradrages ved  

 opgørelsen af den skattepligtige særlige indkomst eller ved opgørelsen af den  

 skattepligtige almindelige indkomst.
Overdragelsessummen omregnes til  

 kontantværdi efter regler, der fastsættes af skatteministeren. § 16 E, stk.  

 2-5, finder tilsvarende anvendelse.«.
§ 3 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 772 af 16. september 1992, indsættes i § 17  

 efter »tidspunkt«: »omregnet til kontantværdi.  

 Skatteministeren fastsætter nærmere regler herom«.
§ 17. I det indkomstår, som ligger til grund for skatteansættelsen  

 for overgangsskatteåret, indgår maskiner, inventar og lignende driftsmidler  

 samt skibe, som fonden eller foreningen ejer forud for indkomstårets  

 begyndelse, i saldoværdien efter afskrivningslovens regler med deres  

 handelsværdi på dette tidspunkt.
Aktiverne anses i afskrivningslovens  

 forstand for anskaffet i det forudgående indkomstår.
Efter 2. behandling den 22. juni 1993 § 1 I lov om skattemæssige afskrivninger, jf. lovbekendtgørelse nr. 597 af 16.  

 august 1991, som senest ændret ved lov nr. 486 af 24. juni 1992, indsættes  

 efter § 33:
»§ 33 A.
Anskaffelses- og afståelsessummen for driftsmidler  

 og skibe omfattet af afsnit I-III omregnes til kontantværdi efter regler, der  

 fastsættes af skatteministeren.
Skattemæssige afskrivninger foretages på  

 grundlag af den således omregnede anskaffelsessum.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 1223 af 17. december 1992, som  

 senest ændret ved lov nr. 271 af 6. maj 1993, foretages følgende ændring:
 Efter § 14 I indsættes som ny paragraf:
»§ 14 J.
Ved opgørelsen af den skattepligtige indkomst  

 medregnes den ved afståelse af lejede lokaler indvundne fortjeneste eller det  

 herved konstaterede tab på ombygnings- og forbedringsudgifter,  

 særindretninger m.v.
Fortjenesten eller tabet opgøres som forskellen mellem  

 på den ene side afståelsessummen og på den anden side de  

 afskrivningsberettigede udgifter til anskaffelse, forbedring m.v. med fradrag  

 af samtlige foretagne afskrivninger.
Overdragelsessummen omregnes til  

 kontantværdi efter regler, der fastsættes af skatteministeren. § 16 E, stk.  

 2-5, finder tilsvarende anvendelse.« § 3 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 772 af 16. september 1992, indsættes i § 17  

 efter »tidspunkt«: »omregnet til kontantværdi.  

 Skatteministeren fastsætter nærmere regler herom«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. §§ 1 og 3 har virkning for driftsmidler og skibe, der  

 anskaffes eller afstås fra og med indkomståret 1994. For skattepligtige, hvis  

 indkomstår 1994 er påbegyndt før 19. maj 1993, finder §§ 1 og 3 alene  

 anvendelse for anskaffelser og afståelser som nævnt i 1. pkt., der finder  

 sted den 19. maj 1993 eller senere.
 Stk. 3. § 2 har virkning for afståelse af ombygninger m.v., der  

 finder sted den 19. maj 1993 eller senere.
