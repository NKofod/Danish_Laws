 Den 2. august 1966 er der i Oslo undertegnet følgende tillægsprotokol  

 vedrørende vareudvekslingen mellem Danmark og Norge i perioden 1. april 1966  

 til 31. marts 1967, jfr. udenrigsministeriets bekendtgørelse nr. 60 af 17.  

 november 1962, Lovtidende C (den norske tekst udelades her):
 Tillægsprotokol nr. 14 til overenskomst af 30. marts 1946 om dansk-norsk  

 vareudveksling.
 I henhold til overenskomsten af 30. marts 1946 om den dansk-norske  

 vareudveksling er den danske regering og den norske regering blevet enige om  

 følgende:
 1. I den udstrækning, det endnu er nødvendigt at  

 fastsætte kontingenter, vil de to landes myndigheder i tiden fra 1. april  

 1966 til 31. marts 1967 tillade eksport og import af de varer, som er opført  

 på vedlagte lister I og II med den angivne værdi.
 2. Den aftale skal betragtes som stiltiende fornyet  

 for et år ad gangen, såfremt ingen af de kontraherende parter opsiger den  

 inden tre måneder, før den udløber.
 3. Denne aftale træder midlertidigt i kraft ved  

 underskrivelsen og endeligt i kraft, når den er godkendt af de to landes  

 regeringer.
 Udfærdiget i Oslo den 2. august 1966 i to eksemplarer på dansk og norsk.  

 Begge tekster skal have samme gyldighed.
 For den danske regering:
sign.
John Knox.
 For den norske regering:
sign.
G.
Rogstad.
 Liste I.
Norsk Eksport til Danmark i tiden 1. april 1966-31. marts 1967.
-------- Import af disse varer til Norge sker i henhold til jordbrugsaftalen mellem  

 den norske regering og jordbrugsorganisationerne.
 Udenrigsministeriet, den 10. september  

 1966.
 Per Hækkerup.
