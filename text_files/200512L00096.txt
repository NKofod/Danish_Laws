Fremsat den 30. november 2005 af  

 kulturministeren (Brian Mikkelsen) Forslag til Lov  

 om ændring af lov om distributionstilskud til visse  

  

 periodiske blade og tidsskrifter (støtte til  

 dagbladslignende publikationer)  

1) § 1 I lov nr. 1214 af 27. december  

 2003 om distributionstilskud til visse periodiske blade og tidsskrifter  

 foretages følgende ændringer:
 1.  

  

 Lovens  

  

 titel  

  

 affattes således:
 »Lov om distributionstilskud til visse periodiske blade  

 og tidsskrifter samt dagbladslignende publikationer«.
 2.  

  

 Efter  

 § 1 indsættes:
»  

 § 1 a  

.  


  

 Der oprettes en pulje til fordeling efter ansøgning som tilskud til  

 distribution i Danmark af visse kommercielt udgivne dagbladslignende  

 publikationer, der indholdsmæssigt svarer til egentlige dagblade, men som har  

 en lavere udgivelsesfrekvens end sådanne.
Kulturministeren yder tilskud inden  

 for det beløb, som afsættes på den årlige finanslov.
Tilskuddet ydes til  

 udgiveren af den pågældende publikation.
Stk. 2.  

  

 Kulturministeren fastsætter nærmere regler om grundlaget for fordelingen af  

 tilskud og kan herunder fastsætte, at tilskud fordeles af et udvalg, der  

 nedsættes af ministeren, og at udvalget træffer den endelige administrative  

 afgørelse.« § 2 Kulturministeren fastsætter tidspunktet for lovens  

 ikrafttræden, og kan herunder bestemme, at loven har virkning fra 1. januar  

 2006..
Bemærkninger til lovforslaget Almindelige bemærkninger 1. Indledning Bestemmelserne i lovforslaget er en ændring af lov nr. 1214  

 af 27. december 2003 om distributionstilskud til visse periodiske blade og  

 tidsskrifter. §§ 1-5 i denne lov videreføres uændret.
Lovforslaget er en følge af regeringens beslutning af 11.  

 april 2005 om ophævelse af adgangen til for udgivere af visse blade  

 (momsfritagne uge- og månedsblade) at få disse blade befordret til særligt  

 lave  

 takster hos Post Danmark A/S.
Baggrunden for beslutningen er, at der gennem  

 længere tid har været debat om tilskuddet til befordring af blade.
Blandt  

 andet  

 har der været flere klager til Europa-Kommissionen over, at tilskuddet  

 medfører  

 forskelsbehandling af de uge- og månedsblade, der er omfattet, og de uge- og  

 månedsblade, der ikke er omfattet.
Når omlægningen er gennemført med virkning  

 fra 1. januar 2006, vil alene dagblade, der udkommer mindst 5 gange per uge,  

 være omfattet af tilskuddet til befordring af blade med Post Danmark A/S  

 (Transport- og Energiministeriets bekendtgørelse nr. 260 af 12. april 2005  

 med  

 senere ændringer).
Regeringen finder det imidlertid ønskeligt at tilvejebringe  

 en ordning, der kan støtte udgivere af dagbladslignende publikationer, som  

 bidrager til demokratisk debat, kulturel og samfundsmæssig oplysning på samme  

 måde som almindelige dagblade.
Denne type publikationer kan på grund af en  

 lavere udgivelsesfrekvens end 5 gange per uge ikke få del i den  

 distributionsstøtte, der ydes til almindelige dagblade, og kan heller ikke  

 søge  

 den pulje, der omfattes af lovens § 1, idet der er tale om kommercielt  

 udgivne publikationer.
Det foreslås derfor, at der oprettes en ny pulje under  

 Kulturministeriet.
Den nye pulje etableres som støtte til distribution af  

 kommercielt udgivne dagbladslignende publikationer.
 Formålet med forslaget om tilføjelse af § 1 a er  

 således med udgangspunkt i FL 2006 via en ny pulje under Kulturministeriet at  

 bemyndige kulturministeren til at give distributionstilskud til udgivere af  

 dagbladslignende publikationer, som ikke er omfattet af bestemmelserne i  

 lovens  

 § 1.
 Den nye ordning vedrører tilskud til de enkelte udgivere  

 for det pågældende års aktivitet.
 Den nærmere udformning af ordningen vil ske ved  

 bekendtgørelse, jf. § 3 i den gældende lov.
For så vidt angår dagblade skal bemærkes, at  

 Finansministeriet i november 2005 har offentliggjort »Rapport om tilskud til  

 befordring af dagblade«, der lægger op til ændring af den gældende ordning på  

 området vedrørende støtte til distribution af dagblade.
Den foreslåede  

 ordning  

 vedrørende dagbladslignende publikationer skal ses i sammenhæng med  

 rapportens  

 forslag.
2. Hovedpunkter i tilskudsordningen 2.1. Betingelser for opnåelse af støtte For at en publikation kan modtage støtte fra den i § 1  

 a nævnte pulje, forventes det, at følgende bestemmelser skal være opfyldt:
 ·  


  

 Publikationen skal udkomme mindst  

 én og højst fire gange ugentlig i mindst 36 uger per år og sælges i  

 abonnement  

 (antallet af uger er fastsat af hensyn til ferie o.l.).
 ·  


  

 Publikationen skal henvende sig  

 til en bred kreds af læsere og må ikke være rettet mod bestemte erhvervs-  

 eller  

 faggrupper, medlemmer af enkelte politiske partier eller foreninger eller et  

 begrænset geografisk område.
·  


  

 Mindst halvdelen af publikationens  

 indhold skal være aktuelt nyhedsstof i form af artikler m.v. inden for et  

 bredt  

 emneområde, dog således at mindst halvdelen af det redaktionelle stof skal  

 behandle politiske, samfundsøkonomiske og kulturelle temaer.
Mindst en  

 tredjedel af det redaktionelle stof skal være selvstændigt journalistisk  

 bearbejdet.
 Tilskud ydes alene til de publikationer, udgiveren sælger i  

 normalt abonnement (helårs-, halvårs-, kvartals-, eller månedsabonnement).  

 Der  

 ydes ikke tilskud til distribution af publikationer, der leveres i et  

 »gratisabonnement«.
2.1.1. Beregning Det er tanken, at støtten fordeles på grundlag af antal  

 eksemplarer distribueret i abonnement.
Det samlede antal distribuerede  

 eksemplarer sættes i forhold til bevillingen på finansloven og det beregnes  

 herefter,  

 hvilket beløb der det pågældende år skal udbetales per eksemplar.
 Tilskuddets størrelse vil afhænge af den årlige bevilling  

 på finansloven fordelt på de tilskudsberettigede udgivere på baggrund af det  

 nævnte system.
Den årlige støtte til en publikation må ikke overstige 50 %  

 af de faktisk afholdte udgifter til distribution.
Der vil i bekendtgørelsen  

 blive fastsat nærmere regler om afgivelse af oplysninger til brug for  

 beregning.
 Der vil på FL 2006 blive foreslået afsat 10 mio. kr. til  

 formålet.
2.2. Administration Det er hensigten, at Biblioteksstyrelsen vil stå for  

 administration af tilskudsordningen.
Fordelingen af tilskud vil basere sig på årlige  

 oplysninger, som de enkelte udgivere afgiver på et ansøgningsskema.
Der vil  

 være tale om oplysninger afgivet til en offentlig myndighed og dermed under  

 strafansvar.
Der vil i bekendtgørelsen blive fastsat nærmere regler om  

 afgivelse af oplysninger til brug for beregning.
Herunder vil der blive  

 fastsat  

 bestemmelser om efterregulering som følge af ændret aktivitetsniveau i  

 forhold  

 til oplysninger, der afgives i forbindelse med ansøgning.
Vurdering af en publikations indhold vil ske ud fra en  

 faglig vurdering.
Vurderingen foretages som en samlet vurdering på baggrund  

 af  

 et antal numre per år.
 Det er tanken, at det af kulturministeren allerede nedsatte  

 fordelingsudvalg, som ud fra en faglig vurdering afgør, om et blad eller  

 tidsskrift er berettiget til tilskud efter bestemmelserne i lovens § 1,  

 også træffer afgørelse om berettigelse til tilskud efter bestemmelserne i  

 § 1 a.
 Det allerede nedsatte fordelingsudvalg består af 3  

 personer:
1 formand med juridisk indsigt og indsigt i  

 informationsvirksomhed 1 medlem med indsigt i kategorisering af periodica,  

 indstillet af Det Kongelige Bibliotek 1 medlem med indsigt i udgivelse af blade og tidsskrifter,  

 indstillet af Dansk Fagpresse.
 Det er tanken, at udvalget, når det behandler ansøgninger  

 om tilskud efter de foreslåede bestemmelser i § 1 a, udvides med  

 yderligere to medlemmer med særlig indsigt i dagbladsvirksomhed:
1 medlem indstillet af Danske Dagblades Forening 1 medlem indstillet af Dansk Journalistforbund.
 Udvalget har efter de gældende regler den endelige  

 administrative afgørelse, og det er også tanken, at det vil være tilfældet  

 efter afgørelse efter § 1 a.
 De nærmere administrative regler vil blive fastlagt ved  

 ændring af bekendtgørelse nr. 730 af 28. juni 2005 om distributionstilskud  

 til  

 visse periodiske blade og tidsskrifter.
 3. Økonomiske og administrative konsekvenser m.m.
3.1. Økonomiske og administrative konsekvenser for  

 stat, amter og kommuner Lovforslaget har negative administrative og økonomiske  

 konsekvenser for det offentlige.
Der er forbundet en vis administration for  

 staten i forbindelse med indkaldelse og behandling af ansøgninger samt  

 udbetaling af tilskud.
Der blev i 2004 udbetalt 7,6 mio. kr. i direkte støtte til  

 momsfritagne uge- og månedsblade.
Puljens størrelse fastsættes til 10 mio.  

 kr.  

 under hensyn til, at nye blade kan komme i betragtning, da der er tale om en  

 ny  

 ordning med nye støttekriterier.
Af puljen vil sekretariatet kunne afholde  

 udgifter til administration og varetagelse af sekretariatsfunktionen svarende  

 til 3 procent af det samlede årlige støttebeløb.
Ordningen har økonomisk  

 virkning fra 1. januar 2006 uanset det forhold, at lovforslaget før  

 ikrafttræden vil skulle notificeres i EU, jf. afsnit 3.4.
3.2. Økonomiske og administrative konsekvenser for  

 erhvervslivet Lovforslaget har positive økonomiske konsekvenser for  

 erhvervslivet, idet en række udgivere af dagbladslignende publikationer vil  

 få  

 støtte til delvis dækning af distributionsomkostninger.
I forbindelse hermed  

 vil der være begrænsede negative administrative konsekvenser for udgiverne i  

 forbindelse med ansøgninger.
3.3. Miljømæssige konsekvenser Lovforslaget har ingen miljømæssige konsekvenser.
3.4. EU-retlige konsekvenser Lovforslaget kræver notifikation af Europa-Kommissionen,  

 jf. reglerne om statsstøtte, før loven kan træde i kraft.
4. Hørte myndigheder, institutioner og  

 organisationer Lovforslaget vil parallelt med fremsættelse i Folketinget  

 blive sendt til høring, jf. liste vedlagt som bilag.
5. Samlet vurdering af konsekvenser af lovforslaget Vurdering af  

 lovforslagets konsekvenser Positive konsekvenser/mindre udgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Nej Ja, der er afsat en pulje på 10 mio. kr i 2006. Størrelsen  

 af puljen fastsættes i øvrigt på de årlige finanslove.
Administrative konsekvenser for stat, kommuner og amtskommuner Nej Ja, der vil være et vist administrativt arbejde forbundet  

 med fordeling af puljen.
Biblioteksstyrelsen kan afholde op til 3 procent af  

 det samlede årlige støttebeløb til administration og varetagelse af  

 sekretariatsfunktion.
Økonomiske konsekvenser for erhvervslivet Ja, en række udgivere af dagbladslignende publikationer  

 vil få støtte til delvis dækning af distributionsomkostninger Nej Administrative konsekvenser for erhvervslivet Nej Ja, der vil være begrænset administrativt arbejde forbundet  

 med ansøgninger.
Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget kræver notifikation af Europa-Kommissionen,  

 jf. reglerne om statsstøtte, før loven kan træde i kraft.
Bemærkninger til lovforslagets enkelte bestemmelser Til § 1 Til nr. 1 Det foreslås, at lovens titel ændres i overensstemmelse med  

 oprettelsen af den nye pulje til dagbladslignende publikationer.
 Der henvises i øvrigt til de almindelige bemærkninger, pkt.  

 1.
Til nr. 2 Den foreslåede tilføjelse af § 1 a indebærer, at der  

 etableres en tilskudsordning, hvorfra der efter ansøgning ydes  

 distributionstilskud til visse kommercielt udgivne dagbladslignende  

 publikationer, der indholdsmæssigt svarer til egentlige dagblade, men som har  

 en lavere udgivelsesfrekvens end sådanne.
 Kulturministeren vil i henhold til den gældende lovs  

 § 3 kunne fastsætte nærmere regler om tilskudsordningens udformning i  

 overensstemmelse med de retningslinjer, der er nævnt i pkt. 2 i de  

 almindelige  

 bemærkninger til dette lovforslag.
Det vil herunder kunne fastsættes, at tilskud fordeles af  

 et udvalg, der nedsættes af ministeren, og at udvalget træffer den endelige  

 administrative afgørelse.
Der henvises i øvrigt til de almindelige  

 bemærkninger, pkt. 2.2.
 Støtteordningen vedrører publikationer, der distribueres i  

 Danmark samt eksemplarer, der distribueres fra Danmark til Færøerne og  

 Grønland.
Til § 2 Det foreslås, at ministeren bemyndiges til at fastsætte  

 tidspunktet for ikrafttræden under hensyn til, at lovforslaget skal  

 notificeres  

 i Europa-Kommissionen.
Det første støtteår er finansåret 2006. Loven vil få  

 tilbagevirkende kraft med begunstigende virkning.
Lovforslaget sammenholdt med gældende lov Gældende formulering Lovforslaget § 1 I lov nr. 1214 af 27. december 2003 om distributionstilskud til  

 visse periodiske blade og tidsskrifter foretages følgende ændringer:
 1.  

  

 Lovens  

  

 titel  

  

 affattes således:
Lov om distributionstilskud til visse periodiske blade  

 og tidsskrifter samt dagbladslignende publikationer § 1.  

  

 Der oprettes en pulje til fordeling efter ansøgning som tilskud til  

 distribution  

 i Danmark af visse periodiske blade og tidsskrifter af almennyttig eller  

 humanitær karakter eller inden for områderne kultur, undervisning, idræt,  

 miljø og religion.
Kulturministeren yder tilskud inden for det beløb, som  

 afsættes på den årlige finanslov.
Tilskuddet ydes til udgiveren af den  

 pågældende  

 publikation.
 2.  

  

 Efter  

 § 1 indsættes:
»  

 § 1 a.  

  

 Der  

 oprettes endvidere en pulje til fordeling efter ansøgning som tilskud til  

 distribution i Danmark af visse kommercielt udgivne periodiske blade og  

 tidsskrifter, der indholdsmæssigt svarer til egentlige dagblade, men som har  

 en lavere udgivelsesfrekvens end sådanne.
Kulturministeren yder tilskud inden  

 for det beløb, som afsættes på den årlige finanslov.
Tilskuddet ydes til  

 udgiveren af den pågældende publikation.
Stk. 2  

.  

 Kulturministeren fastsætter nærmere regler om grundlaget for fordelingen af  

 tilskud og kan herunder fastsætte, at tilskud fordeles af et udvalg, der  

 nedsættes af ministeren, og at udvalget træffer den endelige administrative  

 afgørelse.« § 2 Kulturministeren bemyndiges til at fastsætte tidspunktet for  

 lovens ikrafttræden.
Bilag Høringsliste i forbindelse med høring over  

 Forslag til lov om ændring af distributionstilskud til visse periodiske blade  

 og tidsskrifter Ministerier:
 Emailadresse:
Beskæftigelsesministeriet bm@bm.dk Finansministeriet fm@fm.dk Indenrigs- og Sundhedsministeriet im@im.dk Justitsministeriet jm@jm.dk Kirkeministeriet km@km.dk Miljøministeriet mim@mim.dk Ministeriet for Familie- og forbrugeranliggender minff@minff.dk Ministeriet for flygtninge, indvandrere og integration inm@inm.dk Ministeriet for Fødevarer, Landbrug og Fiskeri fvm@fvm.dk Ministeriet for Videnskab, teknologi og udvikling vtu@vtu.dk Skatteministeriet skm@skm.dk Statsministeriet stm@stm.dk Transport- og Energiministeriet trm@trm.dk Udenrigsministeriet um@um.dk Undervisningsministeriet uvm@uvm.dk Økonomi- og Erhvervsministeriet oem@oem.dk Øvrige myndigheder  

 og institutioner:
Danmarks Journalisthøjskole info@djh.dk Forbrugerrådet fbr@fbr.dk Konkurrencerådet ks@ks.dk Rigsrevisionen rigsrevisionen@rigsrevisionen.dk Organisationer,  

 virksomheder m.v.:
Danske Dagblades Forening ddf@danskedagblade.dk Dansk Fagpresse df@danskfagpresse.dk Dansk Journalistforbund dj@journalistforbundet.dk Brancheforeningen af Danske Distributionsvirksomheder benny.lundgaard@fk.dk Ugeaviserne post@ugeaviserne.dk Dansk Industri di@di.dk Dansk Folkeoplysnings Samråd dfs@dfs.dk Dansk Handel og Service dhs@dhs.dk Dansk Magasinpresses Udgiverforening dmu-mags@internet.dk Aller Business salm@deloitte.dk Landsforeningen for Danske Distriksblade og Lokalaviser ok@danske-lokalaviser.dk Den danske Forlæggerforening danskeforlag@danskeforlag.dk SMID Sammenslutningen af Medieforskere i Danmark tore@dr.dk 1)  

 Loven har som udkast været notificeret i overensstemmelse med  

 Europa-Parlamentets  

 og Rådets direktiv 98/34/EF (informationsproceduredirektivet) som ændret ved  

 direktiv 98/48/EF.
