Fremsat den 4. oktober 2000 af  

 Jens Vibjerg (V), Mariann Fischer Boel (V), Kristian  

 Jensen (V), Flemming Hansen (KF) og Brian Mikkelsen (KF) Forslag til folketingsbeslutning om fradragsret for selvstændige erhvervsdrivendes  

 udgifter til egen sygedagpengeforsikring Folketinget opfordrer regeringen til at fremsætte  

 lovforslag, som giver selvstændige erhvervsdrivende fradragsret for  

 udgifter til egen sygedagpengeforsikring.
Bemærkninger til forslaget Beslutningsforslaget indebærer, at  

 Folketinget opfordrer regeringen til at fremsætte lovforslag, som giver  

 selvstændige erhvervsdrivende fradragsret for udgifter til egen  

 sygedagpengeforsikring.
Venstre og Det Konservative Folkeparti finder, at  

 selvstændige erhvervsdrivende og medarbejdende ægtefæller i  

 personligt ejede virksomheder skal behandles ligesom andre, også  

 når det gælder udgifter til forsikring mod sygdom.
Det er ikke  

 rimeligt, at der sker en forskellig skattemæssig behandling af  

 indtægter og udgifter.
Der må ikke ske beskatning, uden at der  

 gives fradrag.
 Beslutningsforslaget har sammenhæng med de  

 ændringer af sygedagpengeloven, som blev vedtaget i december 1999 som  

 led i finanslovforhandlingerne om finansloven for 2000, jf. lov nr. 1112 af  

 29. december 1999. Ændringerne i sygedagepengeloven medførte  

 merudgifter til erhvervslivet på 252,8 mio. kr. i 2000 og 253,7 mio.  

 kr. årligt herefter.
Der henvises vedrørende Folketingets behandling af  

 lovændringen til L 57 og L 57A, jf.
Folketingstidende, 1999-2000,  

 tillæg A 1468 og 1474, tillæg B 186 og 328, tillæg C 178 og  

 FF 948, 2509, 2758 og 2779.
En af ændringerne var en forhøjelse af  

 dækningsprocenterne i henholdsvis forsikringsordningen for mindre  

 private erhvervsvirksomheder og i forsikringsordningen for  

 selvstændige.
For så vidt angår personer, der har  

 indtægt ved selvstændig erhvervsvirksomhed   som er den  

 personkreds, som dette beslutningsforslag vedrører   var de før  

 den pågældende lovændring gældende regler, at de  

 selvstændige erhvervsdrivende kunne sikre sig sygedagpenge fra kommunen  

 i de første to uger af sygeperioden ved at tilmelde sig  

 forsikringsordningen for selvstændige erhvervsdrivende i Den Sociale  

 Ankestyrelse.
De samlede præmier blev fastsat således, at de  

 skønnedes at dække 40 pct. af udgifterne, hvis der er sikret  

 dagpenge fra 3. fraværsdag og 66,6 pct. af udgifterne, hvis der er  

 sikret dagpenge fra 1. fraværsdag, hvorved statens tilskud i denne  

 forsikringsordning var henholdsvis 60 pct. og 33,4 pct.
Med  

 lovændringen i december 1999 blev dækningsprocenterne  

 forhøjet til henholdsvis 55 pct. og 85 pct., således at staten  

 herefter skal afholde henholdsvis 45 pct. og 15 pct. af udgifterne.
Denne  

 ændring blev skønnet til at medføre en udgift for de  

 forsikrede selvstændige svarende til den statslige mindreudgift  

 på 40,4 mio. kr. årligt. Ændringen påvirker samtlige  

 forsikringstagere i forsikringsordningen, dvs. ca. 100.000  

 selvstændige, i form af en forhøjelse af  

 præmieindbetalingen fra forsikringstagerne.
Forslagsstillerne finder, at de stramninger i  

 sygedagpengeloven, som regeringen gennemførte som del af finansloven  

 for 2000 indebar en uhensigtsmæssig og ubegrundet belastning af  

 erhvervslivet på ca. 253 mio. kr. årligt.
Det var oven i  

 købet de mest sårbare, som blev ramt   de mindre  

 selvstændige erhvervsdrivende.
Statsministeren sagde i sin åbningstale til  

 folketingsåret 1999-2000, at Regeringen ønskede end ikke at undersøge  

 konsekvenserne af lovforslaget ved at spørge Erhvervsministeriets  

 Testpanel.
Selv om forslagsstillerne ønskede Testpanelet inddraget  

 inden lovens vedtagelse, skete det ikke.
Så meget Nu står vi med et regelsæt, som  

 grundlæggende er sygt, fordi den selvstændige ikke har  

 fradragsret for indbetalinger, mens udbetalingerne beskattes.
Baggrunden for  

 beskatningen er med socialministerens ord, På samme måde adskiller virksomhedens  

 indbetaling sig ikke fra alle andre driftsudgifter.
Derfor bør der  

 være fradragsret for indbetalingerne.
Når der ikke er det, kan man fristes til at tro, at  

 forsikringsordningen snarere fungerer som en sikkerhed for statens  

 indtægter.
Et indtryk som forstærkes af socialministeren, som i  

 svaret på spørgsmål nr.
S 1059 har anført, at  

 staten ikke tjener penge på forsikringsordningen, »da staten i den  

 periode, hvor der udbetales sygedagpenge formodes at miste  

 skatteindtægt ved selvstændig virksomhed.« Hvis regeringen er bare halvt så erhvervsvenlig, som  

 den ynder at fremstille sig, bør den indføre fradragsret for  

 indbetalingerne til sygedagpengeforsikringsordningen.
Samtidig bør de  

 øgede byrder for erhvervslivet på sygedagpengeområdet som  

 følge af finanslov 2000 bortfalde.
Skriftlig fremsættelse Jens Vibjerg (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om fradragsret for  

 selvstændige erhvervsdrivendes udgifter til egen  

 sygedagpengeforsikring.
(Beslutningsforslag nr.
B 4).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
