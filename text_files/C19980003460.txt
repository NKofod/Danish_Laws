(Til samtlige kommuner m.fl.) Socialministeriet vedlægger vejledning om til- og afmelding af  

 kontanthjælpsmodtagere på AF samt udveksling af informationer mellem AF og  

 kommunerne.
Som bilag vedlægges Arbejdsmarkedsstyrelsens særlige  

 retningslinier for de kommuner, der indberetter ledige kontanthjælpsmodtagere  

 til CRAM via AF samt en blanket til brug for kommunernes løbende underretning  

 af AF om de aktiverede kontanthjælpsmodtageres ledighedsstatus.
Baggrunden for vejledningen er, at kommunerne fra den 1. april 1998 skal  

 sørge for, at personer, der får kontanthjælp alene på grund af ledighed,  

 bliver tilmeldt AF.
Endvidere skal kommunerne sørge for, at  

 kontanthjælpsmodtagere afmeldes AF, når kontanthjælpen ophører, eller når  

 modtagerne af andre grunde ikke længere skal være tilmeldt AF.
 De nye regler herom er indført ved lov nr. 1082 om ændring af lov om en  

 aktiv arbejdsmarkedspolitik og lov om arbejdsløshedsforsikring m.v. samt lov  

 nr. 1112 om ændring af bistandsloven og lov om aktiv socialpolitik - begge af  

 29. december 1997.
 Vejledningen indeholder en beskrivelse af de administrative procedurer,  

 der skal anvendes i forbindelse med tilmelding og afmelding af  

 kontanthjælpsmodtagere til AF, samt den øvrige udveksling af informationer.
 Vejledningen er udarbejdet af Arbejdsministeriet/Arbejdsmarkedsstyrelsen  

 og Socialministeriet.
 Arbejdsmarkedsstyrelsen udsender samtidig hermed vejledningen til AF.
Med venlig hilsen Niels Bulow - - - - - - - - - - - - - - - - - - - - - - - - - - - - - - - - - ARBEJDSMINISTERIET SOCIALMINISTERIET Arbejds- og Socialministeriets vejledning om til- og afmelding af  

 kontanthjælpsmodtagere på AF samt udveksling af informationer mellem AF og  

 kommunerne Indledning Med lov nr. 1082 om ændring af lov om en aktiv arbejdsmarkedspolitik og  

 lov om arbejdsløshedsforsikring m.v og lov nr. 1112 om ændring af  

 bistandsloven og lov om en aktiv socialpolitik - begge af 29. december 1997  

 er der indført nye regler om tilmelding af kontanthjælpsmodtagere til  

 Arbejdsformidlingen (AF).
 De nye regler betyder, at kommunerne fra den 1. april 1998 skal sørge for,  

 at personer, der får kontanthjælp alene på grund af ledighed, bliver tilmeldt  

 AF.
Ved reglernes ikrafttræden skal der for en række kommuners vedkommende  

 gennemføres en ajourføring af bestanden af tilmeldte kontanthjælpsmodtagere  

 på AF.
Ajourføringen er beskrevet i Arbejdsmarkedsstyrelsens særlige  

 retningslinier for indberetninger af kontanthjælpsmodtagere til CRAM.
 Kommunerne skal endvidere sørge for, at kontanthjælpsmodtagere afmeldes  

 AF, når kontanthjælpen ophører, eller når kontanthjælpsmodtagere af andre  

 grunde ikke længere skal være tilmeldt AF.
 Arbejdsmarkedsstyrelsen, Arbejdsministeriet, Socialministeriet og  

 Kommunernes Landsforening har udarbejdet nedenstående procedurer for til- og  

 afmelding af kontanthjælpsmodtagere samt for udveksling af informationer  

 mellem AF og kommunerne.
Størstedelen af procedurerne ligner de procedurer, Arbejdsformidlingen  

 allerede anvender ved tilmelding af kontanthjælpsmodtagere.
Procedurerne er  

 baserede på manuelle indtastninger og papirbaseret informationsudveksling.  

 Målet er, at procedurerne hurtigst muligt erstattes af procedurer, der er  

 baserede på, at der kommunikeres elektronisk mellem AF og kommunerne.
1. Målgruppe De kontanthjælpsmodtagere, der skal tilmeldes AF kan opdeles i 2 grupper:
1. personen er ikke i beskæftigelse, 2. personen er til rådighed for beskæftigelse og 3. personen søger aktivt beskæftigelse.
 Denne gruppe svarer til kontanthjælpsmodtagere, der i dag indberettes til  

 CRAM.
 Aktiverede kontanthjælpsmodtagere er kontanthjælpsmodtagere, der deltager  

 i en af følgende aktiviteter:
- Jobtræning, - Individuel jobtræning, - Jobrotation, - Særligt tilrettelagte uddannelsesaktiviteter, - Særligt tilrettelagte aktiverende forløb, - Frivillige og ulønnede aktiviteter, - Voksen- og efteruddannelse, - Forsøgsordninger.
 Aktiverede kontanthjælpsmodtagere skal som hovedregel ikke indberettes som  

 ledige til CRAM.
 AF kan kontakte kommunen for at få nærmere oplysninger om baggrunden for  

 kommunens anmodning om tilmelding.
 2. Procedurer der anvendes fra 1. april 1998.
2.1. Tilmelding og afmelding Kommunerne anmoder kontanthjælpsmodtagere, der opfylder betingelserne, om  

 at henvende sig på AF og blive tilmeldt.
Erfaringsmæssigt er det ikke alle ledige, som kommunerne anmoder om at  

 tilmelde sig AF, der gør det.
AF sender derfor med faste intervaller lister  

 til kommunerne over kontanthjælpsmodtagere, der har tilmeldt sig AF og  

 tilsvarende lister over kontanthjælpsmodtagere, der er blevet afmeldt.  

 Listerne vil automatisk blive dannet og lagt i printkøen på AF-Match.
 På baggrund af listerne fra AF skal kommunen foretage opfølgning i forhold  

 til ledige, der på trods af kommunens anmodning har undladt at tilmelde sig.
Ved den lediges fremmøde på AF tilmelder AF under alle omstændigheder den  

 ledige.
Hvis AF finder anledning til det, kan AF skriftligt eller telefonisk  

 anmode kommunen om en nærmere begrundelse for tilmeldingen.
Hvis kontanthjælpsmodtageren er under aktivering, registrerer AF dette,  

 samt hvilken dato aktiveringen er påbegyndt.
AF registrerer endvidere, om  

 kontanthjælpsmodtageren er aktiveret i mindre end 18,5 time om ugen af hensyn  

 til registreringen af ledige kontanthjælpsmodtagere i CRAM.
Det forudsættes,  

 at kommunen forud for tilmeldingen har gjort den ledige bekendt med disse  

 oplysninger.
Ved tilmeldingen får den ledige udleveret et kontaktkort med en  

 kontaktdato.
Den ledige skal kontakte AF på den anførte kontaktdato.
Undlader  

 den ledige kontakten, afmeldes den ledige automatisk.
Den ledige og kommunen  

 orienteres skriftligt om afmeldingen.
Den ledige skal selv meddele AF, at vedkommende skal afmeldes, hvis  

 vedkommende får arbejde eller bliver syg i mere end 14 dage eller af andre  

 årsager ikke er til rådighed for arbejdsmarkedet.
AF orienterer skriftligt  

 kommunen om kontanthjælpsmodtagere, der er afmeldt på anmodning fra den  

 ledige.
AF afmelder ledige, der ved en formidling ansættes i fuldtidsbeskæftigelse  

 af mere end 14 dages varighed.
Den ledige og kommunen underrettes skriftligt  

 om afmeldingen.
AF afmelder endvidere ledige, der ikke møder til en  

 grundregistreringssamtale.
Den ledige og kommunen orienteres skriftligt om  

 afmeldingen.
Kommunerne sørger løbende for - mindst 1 gang om ugen -, at AF underrettes  

 om ledige, som kommunen bliver bekendt med, ikke længere opfylder  

 betingelserne for at skulle være tilmeldt AF.
Det kan eksempelvis dreje sig  

 om kontanthjælpsmodtagere, der har fået ustøttet arbejde, er påbegyndt en  

 ordinær uddannelse, er overgået til anden offentlig forsørgelse, som f.eks.  

 børnepasningsorlov eller ikke har pligt til at stå til rådighed for  

 arbejdsmarkedet p.g.a. sygdom, børnepasningsproblemer m.v..
2.2. Grundregistrering Ved den lediges fremmøde på AF eller snarest derefter grundregistrerer AF  

 den ledige.
2.3 Indberetninger fra AF til kommunerne (svarer til de gældende  

 procedurer) 2.3.1. Indberetning ved møder og samtaler AF indberetter skriftligt dagligt til kommunerne ledige, der udebliver fra  

 møder og samtaler på AF, som AF har indkaldt den ledige til.
2.3.2. Indberetning ved formidling AF indberetter skriftligt dagligt til kommunerne ledige, der:
1 - er henvist til en samtale med en arbejdsgiver, 2 - er blevet ansat i et formidlet arbejde, 3 - ikke mødt til en samtale på AF om et konkret job, 4 - ikke er mødt til ansættelsessamtale / ikke har kontaktet  

 arbejdsgiveren eller 5 - har afslået et konkret job.
 Endelig indberetter AF skriftligt til kommunerne, hvis AF har annulleret  

 en formidling, som AF tidligere har indberettet til kommunen.
2.4.Underretninger fra kommunen til AF 2.4.1. Underretning om formidlinger Kommuner, der i henhold til § 4 stk. 2 og 3 i bekendtgørelse om en aktiv  

 arbejdsmarkedsindsats formidler arbejde til kontanthjælpsmodtagere, skal  

 skriftligt underrette AF om ledige, der jf. § 26 i bekendtgørelsen er henvist  

 til samtale med en arbejdsgiver.
 Kommunen underretter endvidere AF om ledige, der ved en formidling er  

 blevet ansat i et formidlet job og derfor skal afmeldes.
2.4.2. Tilbagemeldinger på AF's underretninger om ledige der er udeblevet  

 eller har afslået et job Kommunen har pligt til - på baggrund af AF's indberetning - at foretage en  

 vurdering af, om en kontanthjælpsmodtager, der afslår et formidlet arbejde  

 eller udebliver fra et møde eller en samtale på AF, fortsat opfylder  

 betingelserne for at modtage hjælp ved at udnytte sine arbejdsmuligheder.
 Kommunen underretter AF om ledige, der på baggrund af kommunens  

 rådighedsvurdering skal afmeldes.
2.4.3. Andre underretninger Kommunen underretter AF om en kontanthjælpsmodtagers  

 aktiveringsfriperioder og ferieperioder, når periodens længde er på en uge  

 eller mere.
2.5. Indberetning til CRAM Generelt er det besluttet, at indberetningen til CRAM ikke berøres af  

 kommunernes tilmelding af kontanthjælpsmodtagere til AF.
Indberetningen kan  

 som i dag efter aftale foretages af enten kommunen eller AF.
 Det betyder, at de 129 kommuner, der i dag selv har ansvaret for  

 indberetningen af ledige kontanthjælpsmodtagere til CRAM, kan fortsætte deres  

 indberetningsprocedure som hidtil.
Det betyder endvidere, at de 146 kommuner, som i dag har overladt  

 CRAM-indberetningen af kommunens ledige til AF, fortsat kan lade AF foretage  

 indberetningen.
Der vil dog være behov for, at disse kommuner leverer  

 supplerende oplysninger til AF, så det bliver muligt at adskille de  

 aktiverede kontanthjælpsmodtagere fra de ledige kontanthjælpsmodtagere.  

 Kontanthjælpsmodtagere i aktivering skal nemlig som hovedregel ikke  

 indberettes til CRAM.
 Arbejdsmarkedsstyrelsen har udfærdiget en særskilt beskrivelse af de  

 særlige retningslinier for indberetninger til CRAM.
2.6. Indberetninger til Socialministeriets rådighedsstatistik I tilknytning til kommunernes rådighedsvurderinger skal der etableres en  

 rådighedsstatistik, der kan give en forbedret belysning af forholdene for de  

 kontanthjælpsmodtagere, der modtager hjælp alene på grund af ledighed.
 Rådighedsstatistikken skal bygge på dels AF's indberetninger til  

 kommunerne om de negative hændelser i forbindelse med AF's samtale- og  

 formidlingsaktiviteter, og dels på kommunernes rådighedsvurderinger af  

 kontanthjælpsmodtagere som følge af AF's indberetninger.
 Socialministeriet vil snarest muligt udsende særskilt  

 informationsmateriale til kommunerne om rådighedsstatistikken.
Socialministeriet, den 4. marts 1998 Niels Bulow - - - - - - - - - - - - - - - - - - - - - - - - - - - - - - Bilag ARBEJDSMARKEDSSTYRELSEN Kontor for arbejdsmarkedsovervågning og analyser Dato 2. marts 1998 J.nr. 97-25231-15 Sagsbeh.
HSa Dok. nykomin6.af Særlige retningslinier for de kommuner, der indberetter ledige  

 kontanthjælpsmodtagere til CRAM via AF.
Generelt er det besluttet, at indberetningen til CRAM i princippet ikke  

 berøres af kommunernes tilmelding af kontanthjælpsmodtagere til AF, men at den fortsat foretages som i dag efter aftale af enten kommunen  

 eller AF.
 Nedennævnte retningslinier gælder således alene for de kommuner, der  

 indberetter ledige kontanthjælpsmodtagere til CRAM via AF.
1. Kommunernes underretning af AF om de aktiverede  

 kontant- hjælpsmodtagere Da kommunernes tilmelding af kontanhjælpsmodtagere både gælder ledige og aktiverede, vil det være nødvendigt for en korrekt indberetning til CRAM (og dermed for en korrekt opgørelse af ledigheden) at kunne  

 skelne klart mellem gruppen af ledige og gruppen af aktiverede  

 kontanthjælpsmodtagere, der er tilmeldt og registreret hos AF.
Aktiverede kontanthjælpsmodtagere er i denne sammenhæng defineret som kontanthjælpsmodtagere, der deltager i en af nedenstående ordninger i mere end 18,5 time:
* Jobtræning * Individuel jobtræning * Jobrotation * Særligt tilrettelagte uddannelsesaktiviteter * Særligt tilrettelagte aktiverende forløb * Frivillige og ulønnede aktiviteter * Voksen- og efteruddannelse * Forsøgsordninger Denne opdeling skal allerede kunne foretages fra 1. april 1998, hvor den  

 obligatoriske tilmelding af kontanthjælpsmodtagere til AF træder i kraft.
Som  

 led i indkøringen af ordningen skal AF derfor have en statusop- gørelse over de kontanthjælpsmodtagere, der er aktiverede i kommunen ved ordningens ikrafttræden (d. 1. april 1998).
 Som følge heraf skal kommunens indberetning af aktiverede  

 kontanthjælpsmodtagere til AF ske i to trin.
I første trin foretages en samlet statusopgørelse over aktiverede  

 kontanthjælpsmodtagere, som kommunen ønsker tilmeldt AF.
I andet trin  

 underretter kommunerne løbende AF om de aktiverede kontanthjælpsmod- tageres ledighedsstatus.
I det følgende beskrives disse to trin nærmere.
 Det skal understreges, at det forudsættes, at samtlige  

 kontanthjælpsmodtagere, der tilmeldes AF enten ved personligt fremmøde eller  

 på lister tilsendt af kommunerne fremover registreres i AF med følgende  

 oplysninger:
* Tilmeldingsdato * Aktivering i mere eller mindre 18,5 time pr. uge 2. Statusopgørelse over aktiverede  

 kontanthjælpsmodtagere, som ønskes tilmeldt AF.
 De kommuner, der indberetter til CRAM via AF, skal sende en  

 statusopgørelse over de kontanthjælpsmodtagere, der er i aktivering med  

 følgende oplysninger:
* CPR-nummer * Kommune nummer * Indberetningsdato * Startdato for aktivering for kontanthjælpsmodtagere i aktivering * Oplysning om hvorvidt den aktiverede kontanthjælpsmodtager er aktiveret  

 mindre end 18,5 time ugentligt (Ja/Nej) Denne statusopgørelse skal være Arbejdsmarkedsstyrelsen i hænde senest d. 15. april 1998. Herefter vil oplysningerne blive registreret i AF's  

 edb-system.
Der vil medio marts 1998 blive udsendt en nærmere vejledning, der i detaljer redegør for kommunens muligheder for at indberette denne statusopgørelse til AMS.
 3. Løbende underretning af AF om de aktiverede  

 kontanhjælpsmodtageres ledighedsstatus.
 Følgende retningslinier vil gælde for henholdsvis kommunerne og AF i  

 forbindelse med den løbende underretning af AF om de aktiverede  

 kontanthjælpsmodtageres ledighedsstatus.
 Kommunerne skal hver tirsdag sende blanketter med oplysninger om  

 kontanthjælpsmodtagere, der har skiftet ledighedsstatus i den forløbne uge,  

 til det AF-kontor, som kommunen har indgået et samarbejde med om  

 registreringen af kontanthjælpsmodtagere.
 Blanketten sendes til AF ved følgende hændelser:
 På blanketten skal følgende overordnede oplysninger om  

 kontanthjælpsmodtagerne fremgå:
* CPR-nummer * Kommune nummer * Indberetningsdato Afhængig af hændelsestype skal kommunens indberetning også suppleres med  

 oplysninger om:
 * Startdato for aktivering (angives i.f.m. hændelse nr. 1).
 * Slutdato for aktivering (angives i.f.m. hændelse nr. 2).
* Ja/Nej for om kontanthjælpsmodtageren er aktiveret mindre end 18,5 time ugentligt (angives i.f.m. hændelse nr. 1 og 3).
Blanket til brug for indberetningen er vedlagt som bilag til denne  

 vejledning. (* 1) Ændringerne i kontanthjælpsmodtagernes ledighedsstatus opdateres i  

 AF-Match senest onsdag eftermiddag, således at ændringerne kan indgå i det  

 udtræk, som foretages fra AF-Match hver onsdag aften til brug for  

 opdateringen af CRAM.
* I tilfælde af hændelseskode 1 registreres kode 21 (Kommunal aktivering)  

 og startdato for aktiveringen i »Periodiske forhold« i skærmbillede  

 A.25.10. i AF-Match.
Endvidere registreres, om personen er aktiveret mere  

 eller mindre end 18,5 time pr. uge.
 Kontanthjælpsmodtagere i aktivering bliver således markeret i AF-Match med  

 ledighedsstatus = »Passiv til rådighed«.
 * I tilfælde af hændelseskode 2 opdateres kode 21 og slutdato for  

 aktiviteten i »Periodiske forhold« i skærmbillede A.25.10 i  

 AF-Match.
 Kontanthjælpsmodtageren bliver således markeret i AF-Match med  

 ledighedsstatus = »Aktiv«.
 * I tilfælde af hændelseskode 3 ajourføres om kontanthjælpsmodtageren er  

 aktiveret mindre end 18,5 time ugentligt, i skærmbillede A.25.10 i AF-Match.
I tilfælde af at kontanthjælpsmodtageren er markeret med et NEJ på  

 blanketten registreres kontanthjælpsmodtageren i AF- Match med  

 ledighedsstatus = »Passiv til rådighed«.
I tilfælde af at  

 kontanthjælpsmodtageren er markeret med et JA på blanketten registreres  

 kontanthjælpsmodtageren i AF-Match med ledighedsstatus =»Aktiv«.
