Bekendtgørelse  

 om fremgangsmåden ved kontant udbetaling mv. af efterlønsbidrag og  

 fleksydelsesbidrag I medfør af § 49 A, stk. 3, og § 49 B,  

 stk. 3, i lov om beskatningen af pensionsordninger m.v., jf.  

 lovbekendtgørelse nr. 1120 af 10. november 2006, som ændret ved bl.a.  

 § 1  

 i lov nr. 347 af 18. april 2007 og senest ved § 8 i lov nr. 516 af 6.  

 juni  

 2007, og § 48 A og § 55 A i kildeskatteloven, jf. lovbekendtgørelse  

 nr. 1086 af 14. november 2005, som ændret senest ved § 7 i lov nr. 540  

 af 6.  

 juni 2007, fastsættes:
 § 1.  

  

 Når en person anmoder  

 arbejdsløshedskassen om kontant udbetaling af efterlønsbidrag som nævnt i  

 lovens § 49 A, stk. 3, eller om overførsel af efterlønsbidrag til  

 en  

 udenlandsk pensionsordning som nævnt i lovens § 49 A, stk. 5, skal  

 arbejdsløshedskassen rette henvendelse til told- og skatteforvaltningen.
 Stk. 2.  

  

 Told- og  

 skatteforvaltningen skal opgøre den del af den kontante udbetaling til  

 personen  

 eller af overførselsbeløbet til en udenlandsk pensionsordning, der svarer til  

 skatten opgjort efter reglerne i lovens § 49 A, stk. 3, og meddele  

 arbejdsløshedskassen A-skattebeløbet.
 Stk. 3.  

  

 Arbejdsløshedskassen kan først  

 udbetale efterlønsbidraget eller overføre efterlønsbidraget til en udenlandsk  

 pensionsordning, når den har modtaget meddelelse fra told- og  

 skatteforvaltningen  

 om A-skatten.
Stk. 4.  

  

 Arbejdsløshedskassen skal indeholde A-skatten uden anvendelse af skattekort  

 eller bikort.
Arbejdsløshedskassen skal i stedet indeholde den del af den  

 kontante udbetaling til personen eller af overførselsbeløbet til en  

 udenlandsk  

 pensionsordning, der svarer til A-skatten som meddelt af told- og  

 skatteforvaltningen.
 Stk. 5.  

  

 Arbejdsløshedskassen skal  

 indbetale A-skatten til told- og skatteforvaltningen efter samme regler, som  

 gælder  

 for anden indeholdt A-skat.
 Stk. 6.  

  

 Arbejdsløshedskassen skal  

 opbevare meddelelsen som nævnt i stk. 3 i 5 år efter modtagelsen af  

 meddelelsen.
 § 2.  

  

 Når  

 en person anmoder kommunen om kontant tilbagebetaling af fleksydelsesbidrag  

 som nævnt i lovens § 49 B, stk. 3, eller om overførsel af  

 fleksydelsesbidrag  

 til en udenlandsk pensionsordning som nævnt i lovens § 49 B,  

 stk. 5,  

 skal kommunen rette henvendelse til told- og skatteforvaltningen.
 Stk. 2.  

  

 Told- og  

 skatteforvaltningen skal opgøre den del af den kontante tilbagebetaling til  

 personen  

 eller af overførselsbeløbet til en udenlandsk pensionsordning, der svarer til  

 skatten opgjort efter reglerne i lovens § 49 B, stk. 3, jf.  

 § 49  

 A, stk. 3, og meddele kommunen A-skattebeløbet.
 Stk. 3.  

  

 Kommunen kan først udbetale  

 fleksydelsesbidraget eller overføre fleksydelsesbidraget til en  

 udenlandsk pensionsordning, når den har modtaget meddelelse fra told- og  

 skatteforvaltningen om A-skatten.
Stk. 4.  

  

 Kommunen  

 skal indeholde A-skatten uden anvendelse af skattekort eller bikort.
Kommunen  

 skal i stedet indeholde den del af den kontante udbetaling til personen eller  

 af overførselsbeløbet til en udenlandsk pensionsordning, der svarer til  

 A-skatten som meddelt af told- og skatteforvaltningen.
 Stk. 5.  

  

 Kommunen skal indbetale  

 A-skatten til told- og skatteforvaltningen efter samme regler, som gælder for  

 anden  

 indeholdt A-skat.
 Stk. 6.  

  

 Kommunen  

 skal opbevare meddelelsen som nævnt i stk. 3 i 5 år efter modtagelsen af  

 meddelelsen.
 § 3.  

  

 Bekendtgørelsen træder i kraft  

 den 1. juli 2007.
