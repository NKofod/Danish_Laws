 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I straffeloven, jf. lovbekendtgørelse nr. 886 af 30. oktober 1992,  

 affattes § 247 således:
 »§ 247.  Begås nogen af de lovovertrædelser, der  

 er nævnt i §§ 244-246, af en person, der tidligere er dømt for forsætligt  

 legemsangreb eller for en forbrydelse, der har været forbundet med forsætlig  

 vold, kan straffen forhøjes med indtil det halve.
Stk. 2.  Det samme gælder, når en lovovertrædelse som  

 nævnt i §§ 244-246 begås over for en person, der efter karakteren af sit  

 arbejde er særlig udsat for vold.« § 2 I lov om rettens pleje, jf. lovbekendtgørelse nr. 905 af 10. november  

 1992, som ændret ved lov nr. 469 af 30. juni 1993, foretages følgende  

 ændringer:
 1. I § 741 a, stk. 2, indsættes efter »§ 119,»:  

 »§ 123,».
 2. I § 745, stk. 4, indsættes som 2. pkt., og i §  

 748, stk. 6, indsættes som 3. pkt.:
»Pålægget kan udstrækkes, indtil tiltalte har afgivet forklaring  

 under domsforhandlingen.« 3. I § 762, stk. 2, nr. 2, indsættes efter »§ 119,  

 stk. 1,»: »§ 123,».
 4. I § 848, stk. 2, indsættes som 2. pkt.:
»Retten afgør, om gengivelsen af forklaringen skal ske før eller  

 efter, at tiltalte selv har afgivet forklaring.« § 3 I lov om erstatning fra staten til ofre for forbrydelser, jf.  

 lovbekendtgørelse nr. 470 af 1. november 1985, indsættes i § 1, stk.  

 3, som 2. pkt.:
»Erstatning kan endvidere ydes, når sådanne handlinger er begået mod  

 skadelidte med bopæl i Danmark under dennes erhvervsudøvelse uden for den  

 danske stat.« § 4 Stk. 1.  Loven træder i kraft den 1. juni 1994.
 Stk. 2.  § 2, nr. 2 og 4, finder anvendelse i alle  

 sager, som ikke er endeligt afgjort ved lovens ikrafttræden.
 Stk. 3.  § 3 finder anvendelse på skader, der forvoldes  

 ved handlinger begået efter lovens ikrafttræden.
§ 5 Lovens §§ 1 og 3 gælder ikke for Færøerne og § 3 ikke for Grønland, men  

 kan ved kongelig anordning helt eller delvis sættes i kraft for disse  

 landsdele med de afvigelser, som de særlige færøske og grønlandske forhold  

 tilsiger.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
