 Bekendtgørelse om ændring af bekendtgørelse om offentliggørelse af virksomhedernes arbejdsmiljø m.v.
§ 1 I bekendtgørelse nr. 1276 af 8. december 2011 om offentliggørelse af virksomhedernes arbejdsmiljø m.v., som ændret ved bekendtgørelse nr. 1197 af 9. oktober 2013, foretages følgende ændringer:
 1. Indledningen affattes således:
I medfør af § 73, § 78 a og § 81 c i lov om arbejdsmiljø, jf. lovbekendtgørelse nr. 1072 af 7. september 2010, som ændret ved lov nr. 238 af 18. marts 2014 og lov nr. 54 af 27. januar 2015, fastsættes: 2. § 3, stk. 4, affattes således:
»Stk. 4. Arbejdsgiveren skal gøre arbejdsmiljøorganisationen eller en repræsentant for de ansatte i virksomheder, der ikke har pligt til at etablere arbejdsmiljøorganisation, bekendt med indholdet i tilbagemeldingen efter stk. 3, nr. 1.« 3. § 5, stk. 3, affattes således:
»Stk. 3. Arbejdsgiveren skal ved tilbagemeldingen erklære, at arbejdsmiljøorganisationen eller en repræsentant for de ansatte i virksomheder, der ikke har pligt til at etablere arbejdsmiljøorganisation, inden den for tilbagemeldingen fastsatte frist er gjort bekendt med indholdet af tilbagemeldingen.« 4. § 6, stk. 3, affattes således:
»Stk. 3. Arbejdsgiveren skal ved tilbagemeldingen erklære, at arbejdsmiljøorganisationen eller en repræsentant for de ansatte i virksomheder, der ikke har pligt til at etablere arbejdsmiljøorganisation, inden den for tilbagemeldingen fastsatte frist er gjort bekendt med indholdet af tilbagemeldingen.« § 2 Stk. 1.  Bekendtgørelsen træder i kraft den 18. april 2015.
 Stk. 2. Bekendtgørelsen finder anvendelse på tilbagemeldinger på afgørelser om overtrædelse af arbejdsmiljølovgivningen, hvor tilbagemelding skal indgives fra og med den 18. april 2015.
 Stk. 3. Såfremt tilbagemeldingen skal indgives på en afgørelse truffet før den 18. april 2015, kan denne dog gives efter de regler, der var gældende på afgørelsestidspunktet.
