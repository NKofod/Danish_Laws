Jfr. § 10, stk. 6 i arbejdsministeriets bekendtgørelse vil et  

 arbejdstilbud kunne udskydes efter aftale mellem AF og den langtidsledige,  

 når den pågældende befinder sig i en uddannelsessituation eller selv har  

 skaffet sig arbejde.
Hertil tilføjes i § 10, stk. 7 at ophører disse forhold,  

 har den langtidsledige krav på et arbejdstilbud, såfremt den langtidsledige  

 fortsat opfylder betingelserne herfor.
I vejledning til bekendtgørelsen hedder det, at mulighederne for  

 udskydelse på grund af arbejde er givet for at fremme det hovedformål først  

 og fremmest at søge at opnå en almindelig placering af ledige på  

 arbejdsmarkedet.
Det nævnes, at udskydelse på grund af et konkret almindeligt  

 tilbud om arbejde kan gives uanset om et arbejdstilbud er modtaget eller ej.
 Om uddannelse som begrundelse for udskydelse siges, at en  

 uddannelsessituation vil kunne begrunde udskydelse, indtil  

 uddannelsesforløbet er afsluttet.
 Direktoratet skal på given foranledning fastsætte følgende præciserede  

 retningslinier i forbindelse med ovenstående.
 2. Udskydelse på grund af uddannelse.
 Udskydelsesperioden:
Udskydelse kan gives op til et år fra det tidspunkt, hvor aftalen om  

 udskydelse indgås.
Dog kan tilladelse til udskydelse normalt ikke gives, hvis  

 uddannelsen er påbegyndt efter indberetningsdatoen.
Udskydelsesperioden kan  

 række ud over falddato.
I disse tilfælde skal de økonomiske konsekvenser  

 gøres den ledige helt klart.
 Udskydelseskriterier:
 Der er ikke givet faste kriterier for, hvilke uddannelser/kurser der kan  

 være grundlag for udskydelse, men det må være hovedsigtet, at  

 uddannelserne/kurserne generelt eller specielt vil forbedre erhvervsevnen.  

 Udfra arbejdstilbudsordningens naturlige sammenhæng med foranstaltningerne  

 under § 65, vil de uddannelser/kurser der er nævnt i vejledningen til § 65  

 (1979) være en rettesnor for, om ovennævnte hovedsigte er opfyldt.
Som eksempler på uddannelser eller kurser, der ofte vil være relevante,  

 kan nævnes: Specialarbejderkurser, EIFU/EIFL-kurser, efteruddannelseskurser,  

 omskolingskurser, 9. - 10. klasses kurser og sprogkurser for indvandrere.
I  

 et vist omfang og under hensyn til de konkrete omstændigheder, herunder evt.  

 vanskeligheder med at fremskaffe et rimeligt arbejdstilbud, vil AF kunne  

 godkende, at højskoleophold også skal kunne begrunde udskydelse.
 Kompetence:
Udskydelse gives efter aftale mellem den ledige og AF, således at AF har  

 den formelle kompetence med anke til arbejdsdirektoratet.
Det vil dog være  

 hensigtsmæssigt at inddrage a-kassen i overvejelserne, under henvisning til  

 AL § 65.
 Dokumentation:
Der skal gives dokumentation for, at den ledige er igang med en  

 uddannelse, f.eks. i form af erklæring fra uddannelsesstedet.
Hvis  

 uddannelsen undtagelsesvis påbegyndes efter indberetningsdatoen, må der  

 kræves dokumentation for optagelse på den konkrete uddannelse/-kursus.  

 Dokumentationen forelægges AF.
 Når tilladelse til udskydelse er givet, skal a-kassen underrettes med  

 henblik på fornyet indberetning til AF, når perioden er udløbet jfr.  

 bekendtgørelsens § 3, stk. 1.
 Udskydelse på grund af arbejde uden tilskud.
 Vedr. de nærmere retningslinier for behandling af den situation hvor den  

 ledige er gået i arbejde efter indberetningsdatoen henvises til AF-cirkl.nr.  

 48/82 (AK cirkl.nr.15/82).
Til den situation, der kort er beskrevet i vejledningen til  

 bekendtgørelsen, hvor den ledige mener at have et konkret tilbud om arbejde  

 på hånden, skal det uddybende tilføjes: Hvis det konkrete tilbud om arbejde  

 f.eks. er afgivet på det tidspunkt, hvor indkaldelse til AF finder sted, må  

 dette kunne sandsynliggøres.
Den ledige bør da have nogle dage til at  

 fremskaffe dokumentation.
Hvis dokumentation foreligger, returneres sagen til  

 a-kassen med henblik på en evt. senere indberetning.
 P.D.V.
 E.B.
