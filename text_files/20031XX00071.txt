Skriftlig fremsættelse (13. november 2003) Undervisningsministeren  

  

 (Ulla Tørnæs) :
 Herved tillader jeg mig for Folketinget at fremsætte:
Forslag til lov om  

 ændring af lov om støtte til folkeoplysende voksenundervisning, frivilligt  

 folkeoplysende foreningsarbejde og daghøjskoler samt om Folkeuniversitetet  

 (folkeoplysningsloven) (Ændrede tilskudsbestemmelser for  

 handicapundervisning) (Lovforslag nr.
L 83).
Ved lov nr. 149 af 25. marts 2002 om bl.a. ændring af  

 folkeoplysningsloven blev bl.a. bestemmelserne om maksimum for  

 kommunalbestyrelsens tilskud til folkeoplysende voksenundervisning ændret,  

 idet  

 maksimum for tilskud blev sat ned fra 2/3 af den enkelte folkeoplysende  

 forenings udgifter til aflønning af lærere og ledere til 1/3 af de  

 folkeoplysende voksenundervisningsforeningers samlede lønudgifter.
I den  

 forbindelse blev maksimum for tilskud til undervisning af personer med  

 handicap  

 i relation til undervisningen i et konkret emne sat ned fra 8/9 til 7/9 af  

 lønudgifterne i forbindelse med denne undervisning.
 Den øgede brugerbetaling for handicappedes deltagelse i  

 aftenskoleundervisning indgik som et væsentligt punkt i forbindelse med  

 Folketingets behandling af lov nr. 149. Den blev efterfølgende inddraget i  

 finanslovsforhandlingerne for 2003, som nu har resulteret i en aftale mellem  

 Dansk Folkeparti og regeringen, der indebærer en permanent genopretning af  

 tilskuddet til handicappede i forbindelse med deres deltagelse i  

 folkeoplysende  

 voksenundervisning.
 Med lovforslaget foreslås det tidligere maksimumstilskud for  

 deltagere med handicap i relation til undervisning i et konkret emne på 8/9  

 af  

 udgifterne til aflønning m.v. af ledere og lærere i forbindelse med denne  

 undervisning genindført for at give aftenskolerne mulighed for at sænke  

 niveauet for handicappedes egen brugerbetaling.
 Forslaget indeholder tillige som følge af ophævelsen af lov om  

 offentlige myndigheders registre, jf. lov nr. 429 af 3. maj 2000 om  

 behandling  

 af personoplysninger, en konsekvensrettelse.
 Lovforslaget foreslås at træde i kraft den 1. januar 2004.
 Jeg skal bemærke, at på grund af forsinkelse med høringen er  

 høringsfristen først udløbet den 28. oktober 2003.
 Idet jeg i øvrigt henviser til lovforslaget med bemærkninger,  

 tillader jeg mig at anbefale lovforslaget til hurtig og velvillig behandling  

 i  

 det høje Ting.
