 At en skønsmæssig ansættelse for indkomståret 1984 var foretaget efter  

 1. oktober 1985, medførte ikke ugyldighed, idet Statsskattedirektoratets  

 cirkulære 1985-3 af 18. januar 1985 måtte anses for en tjenesteanordning, der  

 alene indeholdt en henstilling, og det tidligere skønscirkulære 1979-17 af  

 10. maj 1979 måtte anses for ophævet ved cirkulære 1985-3.
 Statsautoriseret revisor A klagede for indkomståret 1984 over, at de  

 stedlige skattemyndigheder skønsmæssigt havde beskåret hans fradrag for  

 befordringsudgifter til 8.863 kr.
 Klageren påstod principalt ansættelsen kendt ugyldig, idet den var  

 foretaget efter den 1. oktober 1985, og denne dato var i henhold il  

 Statsskattedirektoratets cirkulære 1985-3 af 18. januar 1985, pkt. 1 og 3,  

 sammenholdt med Statsskattedirektoratets cirkulære 1979-17 af 10. maj 1979  

 fristen for skønsmæssige ansættelser.
 Statsskattedirektoratet udtalte under sagens behandling for  

 Landsskatteretten, at det nævnte skønscirkulære måtte anses for  

 tjenesteanordninger, og at det ikke konstituerede en ret for skatteyderne.  

 Det gamle skønscirkulære måtte anses ophævet med fremkomsten af det nye  

 skønscirkulære, der alene kunne anses for at indeholde en henstilling.
 Landsskatteretten fandt ikke, at ansættelsen var ugyldig, selv om den var  

 foretaget efter den 1. oktober 1985, og ansættelsen blev i øvrigt nedsat i  

 overensstemmelse med den af retten foretagne ansættelse for indkomståret  

 1983.
 LV 1987, T 2.4.
 (* 1) Afgørelsen er offentliggjort i Skat 1988, nr. 10, side 608.
