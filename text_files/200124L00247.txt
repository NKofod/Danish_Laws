Betænkning afgivet af Erhvervsudvalget  

 den 21. marts 2002 Betænkning over Forslag til lov om ændring af  

 sømandsloven og lov om sikkerhed til søs.
(Søfarendes hviletid m.v., indberetningspligt,  

 anløbsforbud, lastning og losning af bulkskibe samt hjemmel til  

 betaling for syn af visse skibe) [af  

 økonomi- og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 6. februar 2002 og var til  

 1. behandling den 19. februar 2002. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 2 møder.
Høring Lovforslaget er en delvis genfremsættelse af L 24 og  

 L 25 fra forrige samling.
Et udkast til disse 2 lovforslag var inden  

 fremsættelsen sendt i høring, og erhvervsministeren sendte den  

 11. juli 2001 dette udkast til udvalget, jf. 2000-01, alm. del   bilag 469.  

 Erhvervsministeren sendte den 3. oktober 2001 høringsnotatet om L 24  

 og L 25 til udvalget.
Lovforslaget har ikke været sendt i fornyet  

 høring.
Den 6. februar 2002 sendte økonomi- og  

 erhvervsministeren et høringsnotat, som gennemgår  

 høringssvarene, til udvalget. Økonomi- og erhvervsministeren  

 sendte den 13. marts 2002 2 notater om resultatet af fokuspanelernes  

 undersøgelser vedrørende lovforslaget til udvalget.
Spørgsmål Udvalget har stillet 3 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (udvalget med undtagelse af  

 S) indstiller lovforslaget til vedtagelse uændret.
Socialistisk Folkepartis og Enhedslistens medlemmer af  

 udvalget stemmer for lovforslaget, da der er tale om en meget lille  

 forbedring af gældende lovgivning.
Men SF og Enhedslisten fastholder,  

 at lovforslaget er mangelfuldt, og set i forhold til det tilsvarende  

 EF-direktiv er der tale om en implementering på det absolut laveste  

 niveau.
Ikke alene er enhver form for incitament for rederne til at sikre et  

 sundt og sikkert arbejdsmiljø fjernet i forhold til et tilsvarende  

 lovforslag fremsat af den tidligere regering, en forringelse, som ligger i  

 umiddelbar forlængelse af regeringens generelle baglænsgang  

 på arbejdsmiljøområdet, som altså så  

 også skal gælde for ansatte i søfart og fiskeri.
Samtidig holder lovforslaget sig til en regulering af  

 hviletiden, hvor direktivet åbner en mulighed for, at man enten kan  

 indføre regler for højeste arbejdstid eller for mindste  

 hviletid.
Og for ansatte, der arbejder i turnus, som tilfældet er for  

 de her berørte grupper, er der en afgørende forskel på,  

 om man regulerer arbejdstid eller hviletid.
Der er således brug for en regulering af den  

 maksimale arbejdstid for ikkeoverenskomstdækkede.
F.eks. er store  

 grupper af udenlandske ansatte på DIS-skibe ikke  

 overenskomstdækkede, men ansat på individuelle kontrakter.
Derfor  

 vil det efter SF s og Enhedslistens opfattelse være en langt bedre  

 sikring af rimelige arbejdsforhold for de ansatte, hvis loven havde taget  

 udgangspunkt i direktivets muligheder for en regulering af arbejdstiden i  

 stedet for hviletiden.
 Et mindretal i udvalget (S) vil redegøre for  

 sin stilling til lovforslaget ved 2. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 80 Bilagsnr.
