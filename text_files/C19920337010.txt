VENTILATION I FRISØRSALONER I.
Orientering Frisørfagets parter har vedtaget en udtalelse, der fastslår, at der skal  

 være lokaludsug ved afblegning, permanentning og hårfarvning samt lignende  

 processer, hvor der kan afgives skadelige partikler.
Det fremgår desuden af  

 udtalelsen, at der også skal være rumudsug, men at lokaludsug kan virke som  

 rumudsug samtidigt.
 Som det nævnes i udtalelsen, er dette i fuld overensstemmelse med  

 Vejledning om kosmetikprodukter for frisører, som Branchesikkerhedsråd 8  

 udsendte foråret 1991.
 Udtalelsen svarer til Arbejdstilsynets praksis i frisørbranchen i  

 indsatsen mod stoffer og materialer, som kan fremkalde allergi eller  

 irritation af hud og luftveje, idet det som hovedregel vil være nødvendigt,  

 at der etableres punktudsug ved afblegning, permanentning og hårfarvning for  

 at undgå unødig forurening ved disse arbejdsprocesser.
 Direktoratet rådgiver desuden om, at en udsuget luftmængde i  

 størrelsesordenen 100 (m3)/time/sug er et relevant udgangspunkt ved  

 etablering af punktudsug, og at der som udgangspunkt kan regnes med, at alle,  

 der samtidig arbejder med permanentvæsker, hårfarvningsmidler, blegemidler og  

 lign. skal have adgang til sug.
Dette kan ofte opfyldes ved at etablere en arm med sug for hver to  

 betjeningspladser og en arm for hver to vaskepladser.
Denne kan evt. også  

 bruges ved blanding, eller der kan suppleres med et blandeskab med sug.
 Punktudsug vurderes i de fleste tilfælde at give tilstrækkelig  

 rumventilation til at sikre et passende luftskifte i salonen.
II.
Instruktion Påbud og vejledning i kontrolindsatsen i frisørsaloner gives som beskrevet  

 i direktionsmeddelelsen af 7. januar 1992 (lb.nr.1).
 I forbindelse med kredsens vejledning i frisørsaloner om metoder til at  

 opfylde Arbejdstilsynets krav kan der henvises til udtalelsen fra  

 frisørfagets parter.
III.
Ikrafttræden Straks.
