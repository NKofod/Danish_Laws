Cirkulæreskrivelse om international  

 kompetence i sager om børne- og ægtefællebidrag (Til samtlige statsamter, herunder Københavns  

 Overpræsidium) Indledning De nordiske lande har den 6. februar 2001 undertegnet en  

 overenskomst om ændring af Nordisk Ægteskabskonvention  

 (Konvention mellem Danmark, Finland, Island, Norge og Sverige indeholdende  

 internationalprivatretlige bestemmelser om ægteskab, adoption og  

 værgemål, undertegnet i Stockholm den 6. februar 1931).
 Den danske udgave af overenskomsten blev udsendt til  

 statsamterne ved cirkulæreskrivelse af 3. september 2002. Særtryk  

 vil blive udsendt senere.
 Overenskomsten trådte den 1. november 2002 i kraft  

 mellem Danmark og de øvrige nordiske lande.
 Ved overenskomsten blev konventionens artikel 8  

 ændret således, at sager om »underholdspligt«  

 (fastsættelse og ændring af børne- og  

 ægtefællebidrag) ikke længere er omfattet af  

 konventionen.
 I den anledning har Civilretsdirektoratet med virkning fra  

 den 1. november 2002 ophævet bekendtgørelse nr. 457 af 13. juni  

 2002 om behandling af sager om børnebidrag, jf. bekendtgørelse  

 nr. 873 af 24. oktober 2002.
 Samtidig har direktoratet udstedt en ny  

 opløsningsbekendtgørelse: bekendtgørelse nr. 875 af 24.  

 oktober 2002 om opløsning af ægteskab.
 Bekendtgørelserne blev udsendt ved  

 cirkulæreskrivelse af 28. oktober 2002.
EF-domskonventionen og Lugano-konventionen Ændringen af konventionen betyder bl.a., at  

 statsamternes internationale kompetence i sager om børne- og  

 ægtefællebidrag i forhold til de andre nordiske lande ikke  

 længere skal afgøres efter ægteskabskonventionen, men  

 alene efter følgende konventioner:
konvention af 27. september 1968 om retternes kompetence og om  

 fuldbyrdelse af retsafgørelser i borgerlige sager  

 (EF-domskonventionen), eller konvention af 16. september 1988 om retternes kompetence og om  

 fuldbyrdelse af retsafgørelser i borgerlige sager, herunder  

 handelssager (Lugano-konventionen).
 EF-domskonventionen er efter bekendtgørelse  

 nr. 152 af 18. marts 1999 for Danmarks vedkommende i kraft i forhold til  

 følgende EU-lande:
 Belgien, Finland, Frankrig, Grækenland, Holland,  

 Irland, Italien, Luxemburg, Portugal, Spanien, Storbritannien (inkl.  

 Nordirland), Sverige, Tyskland og Østrig.
 EF-domskonventionen er optrykt i en konsolideret udgave i  

 EFT 1998 C 27/1 ff.
 Lugano-konventionen er efter bekendtgørelse  

 nr. 70 af 12. februar 1996, som ændret ved bekendtgørelse nr. 7  

 af 8. januar 1998 og nr. 31 af 19. januar 2000, for Danmarks vedkommende i  

 kraft i forhold til følgende lande:
Belgien, Finland, Frankrig, Grækenland, Holland,  

 Irland, Island, Italien, Luxemburg, Norge, Polen, Portugal, Schweiz,  

 Spanien, Storbritannien (inkl.
Nordirland), Sverige, Tyskland og  

 Østrig.
 Lugano-konventionen er optrykt i EFT 1988 L 319/9 ff.
 EF-domskonventionen har forrang for  

 Lugano-konventionen.
 Danmark har ikke tiltrådt andre konventioner, der  

 direkte regulerer statsamternes internationale kompetence i sager om  

 underholdsbidrag.
De relevante bestemmelser i EF-domskonventionen og  

 Lugano-konventionen Reglerne i de to konventioner er beskrevet i  

 Skarrildhus-beretningen for 1998, pkt.
B.c.1.
I det følgende gengives de relevante bestemmelser i  

 de to konventioner i relation til sager om underholdsbidrag.
Det  

 bemærkes, at ordlyden af disse bestemmelser er ens i  

 konventionerne.
 Artikel 2:
» Personer, som ikke er statsborgere i den stat, hvor de har  

 bopæl, er undergivet de kompetenceregler, der gælder for landets  

 egne statsborgere.« Artikel 4:
» Over for en sagsøgt, der ikke har bopæl  

 på en kontraherende stats område, kan enhver, der har bopæl  

 på en kontraherende stats område, uanset sin nationalitet, i  

 lighed med landets egne statsborgere påberåbe sig de  

 kompetenceregler, som gælder der,  « Artikel 5:
» ...2) i sager om underholdspligt ved retten på det  

 sted, hvor den berettigede har sin bopæl eller sit sædvanlige  

 opholdssted eller, ved krav i forbindelse med sager om personers retlige  

 status, ved den ret, der efter dennes egen lovgivning er kompetent i sagen,  

 medmindre denne kompetence alene støttes på en af parternes  

 nationalitet; ...«.
 Artikel 6:
» ...3) i sager om modfordringer, der udspringer af den  

 samme kontrakt eller det samme forhold, som hovedfordringen støttes  

 på, ved den ret, hvor sagen om hovedfordringen er indbragt ... «.
 Artikel 17:
» a) skriftligt eller mundtligt med skriftlig  

 bekræftelse, eller ...«.
 Artikel 18:
» Artikel 20, stk. 1:
» Artikel 21:
» Når det er fastslået, at den ret, ved hvilken  

 sagen først er anlagt, er kompetent, erklærer enhver anden ret  

 sig inkompetent til fordel for den første.« Artikel 52:
» Har en part ikke bopæl i den stat, ved hvis retter  

 sagen er anlagt, skal retten ved afgørelsen af, om parten har  

 bopæl i en anden kontraherende stats, anvende sidstnævnte stats  

 lovgivning. « Art.
Va i protokollen til EF-domskonventionen/art.
VA i  

 protokol 1 til Lugano-konventionen:
» Definition af nogle begreber i relation til EF-domskonventionen og  

 Lugano-konventionen Sagsøger er i sager om  

 fastsættelse/forhøjelse af et bidrag den bidragsberettigede.
I  

 sager om nedsættelse/bortfald af et bidrag er det den bidragspligtige,  

 der er sagsøger.
Sagsøgte er i sager om  

 fastsættelse/forhøjelse af et bidrag den bidragspligtige.
I  

 sager om bortfald/nedsættelse af et bidrag er det den  

 bidragsberettigede, der er den sagsøgte.
 Sagsanlæg: Anmodning til statsamtet om  

 fastsættelse/ændring af bidrag.
 Sager om nedsættelse/bortfald af bidrag  

 behandles på samme måde.
 Status-sag, jf. artikel 5, nr. 2:
 Sager om personers familieretlige status er i relation til  

børnebidrag: faderskabs- og forældremyndighedssager,  

 herunder separations- og skilsmissesager hvor der tages stilling til  

 forældremyndigheden over barnet.
 I relation til ægtefællebidrag er  

 status-sager: separations-, skilsmisse- og omstødelsessager.
 Bopæl, jf. artikel 52:
 I dansk ret er det antaget, at begrebet  

 "bopæl" i artikel 52 er det processuelle bopælsbegreb i  

 retsplejelovens § 235, stk. 1-2, samt § 236.
 Den vigtigste bestemmelse i relation til dette er  

 retsplejelovens § 235, stk. 2:
» Det danske bopælsbegreb i § 235, stk. 2, er  

 beskrevet således i Gomard: "Civilprocessen", 5. udgave, side  

 94-95:
» Det afgørende for kompetencen er forholdene ved  

 sagens start.
Statsamtet skal således færdigbehandle en  

 bidragssag, selvom de omstændigheder, som kompetencen bygger på,  

 ændres under behandlingen af sagen.
Afgørelser om international kompetence Civilretsdirektoratet har truffet følgende  

 offentliggjorte afgørelser om international kompetence i bidragssager  

 i relation til de to konventioner:
 T:FA1998.213/Nyhedsbrev nr. 5, s. 10-13.
 T:FA1998.451/Nyhedsbrev nr. 7, s. 58-65.
 T:FA2000.225/Nyhedsbrev nr. 11, s. 48-50.
 T:FA2001.74/Nyhedsbrev nr. 14, s. 17-23.
Uden for EF-domskonventionen og Lugano-konventionen Som nævnt ovenfor har Danmark ikke tiltrådt  

 andre konventioner end EF-doms-konventionen og Lugano-konventionen, der  

 direkte regulerer statsamternes internationale kompetence i sager om  

 underholdsbidrag.
 Endvidere er opløsningsbekendtgørelsen  

 blevet ændret, og bekendtgørelse om behandling af sager om  

 børnebidrag er blevet ophævet.
 Herefter skal statsamternes internationale kompetence i  

 bidragssager, der ikke er omfattet af EF-domskonventionen og  

 Lugano-konventionen, afgøres efter følgende retningslinier:
 1. Hvis kompetencen skal afgøres i  

 forhold til et land, der ligesom Danmark har tiltrådt  

 Haagerkonventionen af 2. oktober 1973 om anerkendelse og fuldbyrdelse af  

 afgørelser om underholdspligt, må statsamtet kun behandle sagen,  

 hvis betingelserne i konventionens artikel 7-8 er opfyldt:
 Artikel 7:
» 1) hvis enten den bidragspligtige eller den  

 bidragsberettigede ved sagens rejsning havde sin sædvanlige bopæl  

 i oprindelsesstaten; eller 2) hvis den bidragspligtige og den bidragsberettigede ved  

 sagens rejsning var statsborgere i oprindelsesstaten; eller 3) hvis indklagede har anerkendt myndighedens kompetence  

 enten udtrykkeligt eller ved at udtale sig om sagens realitet uden forbehold  

 med hensyn til kompetencen.« Artikel 8:
» 2. Hvis kompetencen skal afgøres i  

 forhold til et land, der ligesom Danmark har tiltrådt  

 Haagerkonventionen af 15. april 1958 om anerkendelse og fuldbyrdelse af  

 afgørelser vedrørende underholdspligt over for børn,  

 må statsamtet kun behandle sagen, hvis betingelserne i konventionens  

 artikel 3 er opfyldt:
 Artikel 3:
» 1. myndighederne i den stat, på hvis territorium den  

 bidragspligtige havde bopæl på det tidspunkt, da sagen blev  

 rejst; 2. myndighederne i den stat, på hvis territorium den  

 bidragsberettigede havde bopæl på det tidspunkt, da sagen blev  

 rejst; 3. den myndighed, hvis kompetence den bidragspligtige har  

 underkastet sig udtrykkeligt eller ved uden forbehold med hensyn til  

 kompetencen at udtale sig om sagens realitet.« Det bemærkes, at Haagerkonventionen fra 1958 er  

 subsidiær i forhold til 1973-konventionen, og at den derfor kun har  

 betydning i forhold til meget få lande.
 3. Hvis kompetencen skal afgøres i  

 forhold til lande, der ikke har tiltrådt nogen af de fire  

 ovennævnte konventioner, bør statsamterne anvende reglerne i  

 EF-domskon-ventionen og Lugano-konventionen analogt.
Dette betyder bl.a., at statsamtet ikke bør  

 behandle en ansøgning fra den bidragspligtige om nedsættelse  

 eller bortfald af bidraget, hvis sagens eneste tilknytning til Danmark er, at  

 den bidragspligtige bor her.
Statsamtet bør dog behandle en  

 sådan ansøgning, hvis bidraget er fastsat i Danmark, eller hvis  

 bidragsafgørelsen vil kunne tvangsfuldbyrdes i Danmark.
