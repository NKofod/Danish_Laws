Et medlem af en dansk arbejdsløshedskasse, der påbegynder lønarbejde i et andet EF-land, skal ifølge EF-forordning nr. 1408/71 om social sikring for arbejdstagere og deres familiemedlemmer, der flytter inden for Fællesskabet, som hovedregel omfattes af arbejdsløshedsforsikringen i det andet EF-land ikke må være medlem af 2 EF-landes arbejdsløshedsforsikringssystemer samtidig, skal medlemmet udmeldes af sin danske arbejdsløshedskasse.
Det samme gælder et medlem af en arbejdsløshedskasse, der påbegynder  

 arbejde i et andet nordisk land, jf.
Nordisk konvention af 5. marts 1981 om  

 social tryghed og direktoratets bekendtgørelse nr. 705 af 10. november 1987  

 om medlems- og dagpengeret for personer, der har været omfattet af  

 arbejdsløshedsforsikringen i andre nordiske lande m.v. med tilhørende  

 vejledning.
Der er heri blandt andet fastsat lempeligere regler for personer,  

 der efter at have haft arbejde i et andet nordisk land ønsker at genindtræde  

 i det danske arbejdsløshedsforsikringssystem, det vil sige genoptages som  

 medlem af en dansk arbejdsløshedskasse.
 Det er disse principper, der er overført til denne bekendtgørelse således,  

 at de lempeligere regler også gælder udenfor Norden.
 Det bemærkes, at der er mulighed for at bevare medlemskabet af en dansk  

 arbejdsløshedskasse, hvis det arbejde, medlemmet udfører i det andet land,  

 betragtes som selvstændig virksomhed, og medlemmet derfor ikke kan blive  

 omfattet af arbejdsløshedsforsikringen i beskæftigelseslandet.
For så vidt angår muligheden for at medregne forsikrings- og  

 arbejdsperioder fra andre EF-lande, fremgår det af artikel 67 i EF-forordning  

 nr. 1408/71, at bestemmelsen alene vedrører arbejdstagere.
Selvstændige  

 erhvervsdrivende kan derfor ikke medtage forsikrings- og arbejdsperioder fra  

 et andet EF-land til Danmark.
Perioder med selvstændig virksomhed vil dog  

 kunne medregnes ved hjemvenden til Danmark, hvis disse perioder efter danske  

 regler anses for perioder med lønmodtagerarbejde.
Bekendtgørelsen finder ikke anvendelse for grænsegængere.
Der henvises til  

 de særlige regler for grænsegængere i EF-forordning nr. 1408/71 og Nordisk  

 overenskomst af 12. november 1985 om ydelser ved arbejdsløshed.
Til § 1 En person, der har haft arbejde i et andet EF-land og har været  

 arbejdsløshedsforsikret der, skal ved tilbagevenden til Danmark opfylde  

 kravet om arbejde i arbejdsløshedsforsikringslovens §§ 41, stk. 1, nr. 3, og  

 67, stk. 2, for at kunne optages i en dansk arbejdsløshedskasse.
Dette gælder  

 uanset, om pågældende tidligere har været arbejdsløshedsforsikret i Danmark.  

 Der er dog i § 2 fastsat en undtagelse fra kravet om arbejde, hvis personen  

 genoptages inden 5 år regnet fra det tidspunkt, hvor pågældende senest har  

 været arbejdsløshedsforsikret i Danmark.
Ifølge arbejdsløshedsforsikringslovens § 53 kan ret til dagpenge først  

 opnås efter 1 års medlemskab af en anerkendt arbejdsløshedskasse.
Der skal  

 her være tale om uafbrudt medlemskab.
Bestemmelsen i denne bekendtgørelses § 1 betyder, at en person kan opnå  

 ret til dagpenge, selvom der ikke er tale om 1 års uafbrudt  

 forsikringsperiode.
Der må dog højst være 8 uger, hvor personen ikke er  

 omfattet af et arbejdsløshedsforsikringssystem.
Dokumenterede arbejdsperioder  

 fra det andet EF-land vil uanset overskridelse af 8-ugers-fristen kunne  

 medregnes til opfyldelse af arbejdsløshedsforsikringslovens §§ 55 og 72.  

 Såvel forsikrings- som arbejdsperioder skal dokumenteres ved en attest E 301,  

 jf.
EF-forordning nr. 1408/71, artikel 67.
Til § 2 Hvis en person har haft arbejde i et andet EF-land og har været  

 arbejdsløshedsforsikret der, og det er mere end 5 år siden, at pågældende har  

 været arbejdsløshedsforsikret i Danmark, skal pågældende ved tilbagevenden  

 til Danmark opfylde kravet om arbejde i arbejdsløshedsforsikringslovens § 41,  

 stk. 1, nr. 3, og § 67, stk. 2. Dette gælder også, hvis 8-ugers-fristen i §  

 2, stk. 1, nr. 2, overskrides.
Medlemmet vil da skulle optages efter  

 bestemmelserne i bekendtgørelsens § 1.
 En person, der bliver genoptaget efter § 2, kan straks efter optagelsen få  

 udbetalt dagpenge fra den danske arbejdsløshedskasse, hvis  

 arbejdsløshedsforsikringslovens almindelige betingelser herfor er opfyldt.  

 Dokumenterede forsikrings- og arbejdsperioder fra opholdet i det andet  

 EF-land kan medregnes til opfyldelse af disse betingelser.
Et dansk arbejdsløshedskassemedlem, der har bevaret sine danske dagpenge  

 under arbejdssøgning i et andet EF-land (attest E 303), og som ikke vender  

 tilbage til Danmark inden udløbet af attestperioden, skal opfylde det  

 almindelige krav om arbejde i arbejdsløshedsforsikringslovens § 41, stk. 1,  

 nr. 3, og § 67, stk. 2, og genindtræder således ikke umiddelbart i  

 dagpengeretten.
Forudsætningen for at anvende bekendtgørelsens § 2 er, at  

 personen har været forsikret i et andet EF-land, hvilket ikke er tilfældet i  

 denne situation.
Til § 3 I Direktoratet for Arbejdsløshedsforsikringens bekendtgørelse nr. 499 af  

 19. august 1988 er fastsat regler om optagelse i en anerkendt  

 arbejdsløshedskasse for lønmodtagere.
Ifølge denne bekendtgørelses § 6 kan optagelse i en anerkendt  

 arbejdsløshedskasse tidligst få virkning fra det tidspunkt, hvor  

 arbejdsløshedskassen har modtaget en skriftlig anmodning om optagelse.
Hvis  

 optagelsen sker ved løfte om arbejde, kan optagelsen tidligst få virkning fra  

 arbejdets første dag.
 Ved tilbagevenden til Danmark skal personen som hovedregel genindtræde i  

 den danske arbejdsløshedskasse, som pågældende tidligere har været medlem af.
Personen skal optages med den forsikringsstatus, som pågældende senest har  

 haft i fraflytningslandet, forudsat at personen kunne have opnået denne  

 status, hvis arbejdet var tilbagelagt i Danmark.
For at opnå status som  

 fuldtidsforsikret kræves således 13 ugers arbejde med et gennemsnitligt  

 timetal på mere end 30 timer pr. uge.
Hvis der ikke findes deltidsforsikring  

 i fraflytningslandet, vil beskæftigelsens omfang være afgørende for  

 pågældendes forsikringsstatus.
 Ved flytningen i § 2, stk. 1, nr. 2, forstås som hovedregel den dag, hvor  

 flytningen anses for at være sket efter reglerne om folkeregistrering i  

 fraflytningslandet.
Til § 4 Bestemmelsen i § 4, stk. 1, betyder blandt andet, at lærere m.fl. ansat  

 ved det danske skolevæsen i Sydslesvig i overensstemmelse med hidtidig  

 praksis kan bevare medlemskabet af en dansk arbejdsløshedskasse under arbejde  

 i Tyskland.
Disse medlemmer vil herefter umiddelbart kunne genindtræde i  

 dagpengeretten ved tilbagevenden til Danmark, hvis de almindelige betingelser  

 herfor er opfyldt, jf. § 4, stk. 2.
 Tilsvarende gælder, hvis det arbejde, medlemmet udfører i det andet land,  

 betragtes som selvstændig virksomhed, og medlemmet derfor ikke kan blive  

 omfattet af arbejdsløshedsforsikringen i beskæftigelseslandet.
