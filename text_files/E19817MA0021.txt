Der var rejst spørgsmål om, i hvilket omfang merværdiafgiften af  

 landinspektør-, ejendomsmægler og advokatsalærer vil kunne medregnes til den  

 indgående afgift i forbindelse med landbrugsvirksomheders frasalg af jord,  

 der har været anvendt af den momsregistrerede virksomhed.
Der var tillige  

 rejst spørgsmål om fradragsret i forbindelse med ekspropriation af  

 landbrugsjord.
 I den første sag drejede det sig om en virksomheds salg af en del af  

 landbrugsjorden til et byggeselskab, der ville anvende jorden til udstykning  

 af byggegrunde, mens det i den anden sag drejede sig om ekspropriation af  

 landbrugsjord til kommunalt formål.
 Nævnet traf afgørelse om, at der i begge tilfælde vil kunne indrømmes  

 fradragsret for merværdiafgift af omkostningerne til landinspektør,  

 ejendomsmægler og advokat.
 Nævnet fandt desuden, at der også er fradragsret i forbindelse med  

 udstykning af landbrugsjord til enkelte byggegrunde.
 Se også Mn.608.
