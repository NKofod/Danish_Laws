Bekendtgørelse om ændring af bekendtgørelse om aflysning af prøver og andre midlertidige foranstaltninger vedrørende prøver i forberedende grunduddannelse, forberedende voksenuddannelse og kombineret ungdomsuddannelse som led i den gradvise og kontrollerede åbning af skoler og institutioner ved forebyggelsen og afhjælpningen i forbindelse med covid-19 § 1 I bekendtgørelse nr. 410 af 13. april 2020 om aflysning af prøver og andre midlertidige foranstaltninger vedrørende prøver i forberedende grunduddannelse, forberedende voksenuddannelse og kombineret ungdomsuddannelse som led i den gradvise og kontrollerede åbning af skoler og institutioner ved forebyggelsen og afhjælpningen i forbindelse med covid-19 foretages følgende ændringer:
 1. I § 1, stk. 1, ændres »aflyses indtil videre alle prøver på følgende uddannelser, jf. dog § 2« til: »aflyses indtil videre, jf. § 8, stk. 2 og 3, alle prøver på følgende uddannelser, jf. dog § 2:«.
 2. I § 8 indsættes:
 »Stk. 2. Alle prøver i FGU, jf. § 1, stk. 1, nr. 1, skal fra tidligst den 1. august 2020 og senest den 1. september 2020 afholdes efter de almindelige regler herom.
Stk. 3. Alle prøver i FVU og KUU, jf. § 1, stk. 1, nr. 2 og 3, skal med virkning for undervisning eller forløb, der er påbegyndt den 1. august 2020 eller senere, afholdes efter de almindelige regler herom.« § 2 Bekendtgørelsen træder i kraft den 1. august 2020.
