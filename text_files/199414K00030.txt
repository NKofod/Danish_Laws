Nr BTL 30 Betænkning over Forslag til lov om ændring af lov om erstatning til  

 besættelsestidens ofre (Ændring af indtægtsopgørelsen og klagefrister)   

 Nr L 30 1994-95, 1. samling Afgivet af Socialudvalget Afgivet: 19941201 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Der er af socialministeren og et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med det af  

 socialministeren stillede ændringsforslag.
Et mindretal inden for flertallet (Enhedslistens medlem af udvalget)  

 ønsker at udtale, at Enhedslisten støtter det konkrete lovforslag, idet  

 Enhedslisten ikke ønsker at forringe vilkårene for de pågældende ofre fra  

 besættelsestiden.
Samtidig ønsker Enhedslisten dog at påpege, at Enhedslisten  

 finder det nødvendigt, at der udarbejdes en grundlæggende ændring af det  

 lovgrundlag, pensioner og overførselsydelser reguleres efter.
Det er  

 uheldigt, at der hele tiden foretages små ændringer og lappeløsninger.
 Enhedslisten vil senere vende tilbage med forslag til en samlet  

 lovregulering af disse områder.
Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med det af  

 socialministeren stillede ændringsforslag.
Mindretallet vil redegøre for sin  

 stilling til det af et mindretal stillede ændringsforslag ved 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
Ændringsforslag Til § 1Af socialministeren , tiltrådt af udvalget:
 1) I den under nr. 2 foreslåede affattelse af § 24  

 affattes stk. 1 således:
»Hvis renten efter §§ 20 eller 22 sammenlagt med modtagerens øvrige  

 faktiske indtægt, jf. stk. 2 og 3, overstiger det dobbelte af det maksimale  

 rentebeløb, nedsættes renten med det overskydende beløb.
Det maksimale  

 rentebeløb beregnes på grundlag af den højeste årsløn efter § 31, stk. 2, og,  

 for så vidt angår invaliditetserstatninger, på grundlag af fuldstændigt tab  

 af erhvervsevnen.« Af et mindretal (FP):
 2) I den under nr. 2 foreslåede affattelse af § 24  

 indsættes i stk. 2, nr. 1, efter »Personlig indkomst med tillæg  

 af positiv kapitalindkomst,» ordene: »bortset fra lejeværdien af  

 egen bolig,».
Bemærkninger Til nr. 1 Ændringen er alene af sproglig karakter.
 Til nr. 2 Med ændringsforslaget opnås, at lejeværdien ikke indgår i  

 beregningen efter § 24.
Jørn Pedersen (S) Ritt Bjerregaard (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Tove Fergo (V) Bendt Bendtsen (KF) Helge Adam Møller (KF) Stefan  

 G.
Rasmussen (KF) Tom Behnke (FP) nfmd.
