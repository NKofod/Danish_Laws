Kendelse fra Pressenævnet i sag nr.  

 106/1998 K har klaget til Pressenævnet over en lederartikel  

 bragt i Politiken den 10. oktober 1998, idet han mener, at god presseskik er  

 tilsidesat.
 Lederartiklen lød:
"TABER-TV TV-mediets troværdighed på spil ET AF DE spøgelser, der i disse år går  

 gennem fjernsynets verden, også de tv-programmer, der laves i Danmark,  

 er fiktionaliseringens spøgelse.
Det er, som om den rigtige  

 virkelighed ikke længere duer, når der skal laves tv.
Hvis der  

 skal laves programmer om virkeligheden for en flok politifolk på  

 arbejde på Nørrebro i København, bliver resultatet et  

 såkaldt docu-soap, hvor der ganske vist indgår rigtige  

 betjente, som bevæger sig rundt i rigtige gader og går ind i  

 rigtige lejligheder til rigtige sociale tabere, men betjentene og deres rute  

 er iscenesat på forhånd.
Som skuespillere er de blevet sminket,  

 ja man har udvalgt dem efter deres tv-egnethed.
Resultatet er et nederlag for  

 dokumentarismen og den troværdighed, seerne har været vant til,  

 og som har gjort, at tv-mediet betragtes som det mest troværdige medie,  

 som det sås for nylig i Politikens troværdigheds-barometer." Klageren er tilrettelægger af TV-serien  

 "Strømer på Stenbroen". Han har anført, at det er  

 ukorrekt og udokumenteret, når det i lederen hedder ".. betjentene og  

 deres ruter er iscenesatte.
Som skuespillere er de blevet sminket  ".
Klageren har nærmere anført, at bladet ikke  

 har foretaget nogen form for research, idet hverken Danmarks Radio eller han  

 selv som tilrettelægger er blevet spurgt i forbindelse med lederen.
Det  

 bør være en skærpende omstændighed, at det flere  

 steder er offentliggjort, at denne serie netop ikke var iscenesat, ligesom  

 enhver med blot et minimum af kendskab til tv-produktion kan se klare  

 indikationer af, at programmet ikke var iscenesat.
Klageren har herudover anført, at det er en meget  

 alvorlig beskyldning mod en dokumentarist at skrive, at denne  

 iscenesætter dokumentarprogrammer.
Dette til trods er beskyldningen  

 ikke blevet forelagt for klageren.
Klageren har endelig anført, at redaktionschef  

  Arne  Ullum allerede samme dag, lederen blev bragt, gjorde bladet  

 opmærksom på de faktuelle fejl.
Dette affødte blot en  

 præcisering i bladets udgave dagen efter.
Klageren har gjort  

 gældende, at en sådan præcisering ikke opfylder kravet om,  

 at mediet på eget initiativ berigtiger forkerte oplysninger.
 Bladet har i en udtalelse anført, at den direkte  

 anledning til lederen "Taber-tv" var skandalen om DR-underholdningsprogrammet  

 "Tab og Vind".
 Bladet har videre anført, at klageren ikke har  

 gjort indsigelse mod bemærkningen om, at "man har udvalgt dem efter  

 deres tv-egnethed", og at hverken klageren eller redaktionschef  Arne  Ullum  

 har ønsket at benytte sig af muligheden for at bringe kritiske  

 synspunkter på bladets debatsider.
 Bladet bragte dagen efter lederen følgende  

 præcisering på det sted på side 2, hvor bladet normalt  

 bringer rettelser:
"Politiken præciserer Politiken skrev i går i lederen "Taber-tv", at de  

 såkaldte doku-soap-programmer om bl.a. politifolk på  

 Nørrebro er udtryk for en bekymrende fiktionalisering og et nederlag  

 for dokumentarismen som journalistisk genre.
Det synspunkt står vi  

 ved.
Redaktionschef  Arne  Ullum, TV-Fakta, oplyser imidlertid,  

 at betjentene i DR-programmet Strømer på Stenbroen ikke   som  

 hævdet i lederen   er sminkede, og at deres rute ikke er  

 iscenesat.(Pol)" Bladet har endelig henvist til Pressenævnets  

 udtalelse i sag nr. 85/1998, hvoraf fremgår:
"Lederartikler vil   efter sagens natur   ofte bestå  

 af mere vurderende, kommenterende og subjektive betragtninger end almindelige  

 artikler, og vil derfor kun i ganske særlige tilfælde berettige  

 til en forelæggelse for de personer eller andre, der er omtalt." I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Erling Fugl.
 Pressenævnet udtaler:
 Lederartikler vil   som anført af bladet   ofte  

 bestå af mere vurderende, kommenterende og subjektive betragtninger end  

 almindelige artikler og vil derfor kun i ganske særlige tilfælde  

 berettige til en forelæggelse for de personer eller institutioner, der  

 er omtalt.
 Den lederartikel, hvorover der er klaget, angår et  

 dokumentarprogram, bragt i en fjernsynsudsendelse på DR 1, og  

 indeholder bladets subjektive betragtninger i den anledning.
 Bladet har selv umiddelbart efter lederartiklen - i en  

 artikel betegnet som en "præcisering" - viderebragt meddelelsen om de  

 to faktiske fejl, der var i lederartiklen.
 Af de anførte grunde, finder Pressenævnet  

 ikke grundlag for kritik af bladet.
 Afsagt den 16. december 1998.
