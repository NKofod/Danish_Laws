Fremsat den 18. januar 2007 af Anne Baastrup (SF),  

 Kamal Qureshi (SF) og Ole Sohn (SF) Forslag til folketingsbeslutning om  

 gradvis lavere egenbetaling og styrket forebyggelse på  

  

 tandbehandlingsområdet Folketinget opfordrer regeringen til at sikre, at der sker en  

 styrket forebyggelse og en gradvis reduktion af brugerbetalingen på  

 tandbehandlingsområdet efter følgende målsætninger:
1.  

 	  

 Betalingen for  

 forebyggende tandbehandling, herunder regelmæssig tandundersøgelse skal  

 reduceres  

 mest muligt og skal gradvis bortfalde for 18-26-årige, der skal tilbydes  

 gratis  

 undersøgelser m.v. i den kommunale tandpleje eller hos private tandlæger på  

 linje med den gældende ordning for de 0-17-årige.
Ordningen skal indføres  

 gradvis med en årgang om året.
2.  

 	  

 Alle kommuner skal  

 som led i det kommunale sundhedstilbud være opsøgende med tilbud om  

 regelmæssig  

 tandundersøgelse og forebyggelse til førtidspensionister,  

 kontanthjælpsmodtagere, mindrebemidlede folkepensionister og andre udsatte  

 grupper.
Herunder skal muligheden for at udvide tilbuddet til ældre, der har  

 vanskeligt ved at komme uden for eget hjem, også undersøges.
 3.  

 	  

 Den forebyggende  

 tandpleje og rådgivning om tandsundhed skal også varetages af  

 sundhedscentrene.
 4.  

 	  

 Der skal ikke være  

 brugerbetaling for tandsygdomme, som er svære at forebygge, herunder  

 aggressiv  

 paradentose og ødelagte tænder, som skyldes manglende spytsekretion og  

 strålebehandling.
Bemærkninger til forslaget Socialistisk Folkeparti prioriterer forebyggelse højt og mener  

 grundlæggende, at nødvendig behandling inden for sundhedsvæsenet skal være  

 fri for  

 brugerbetaling.
Det gælder også på tandområdet.
Undersøgelse og behandling af  

 tænder skal efter Socialistisk Folkepartis opfattelse betales via skatten og  

 være gratis for den enkelte patient.
Selv om også andre partier af og til  

 siger,  

 at »der skal være fri og lige adgang til sundhed«, og at »forebyggelse er  

 vigtig«, har skiftende regeringer og Sygesikringens Forhandlingsudvalg gennem  

 årene ladet brugerbetalingen på tandområdet løbe løbsk og samtidig  

 nedprioriteret  

 forebyggelsen.
Fakta er, at uligheden i tandsundhed er stor.
Grupper med lavt  

 uddannelsesniveau og lav indkomst har en væsentlig dårligere tandsundhed (i).  

 En undersøgelse blandt kontanthjælpsmodtagere, folkepensionister og  

 helbredsbetingede pensionister har vist et særligt behov for en systematisk,  

 opsøgende, forebyggende og sundhedspædagogisk indsats. 2/3 af de undersøgte  

 havde et aktuelt behov for tandpleje.
I gennemsnit havde de unge og de  

 40-59-årige tre flader med ubehandlet caries (huller) og de 30-39-årige fem  

 flader med ubehandlet caries.
 Danmark har således aktuelt en tandsundhedsindsats med stor  

 social slagside, hvor en halv million mennesker slet ikke er med, hvor  

 brugerbetalingen stiger og stiger, og hvor forebyggelsen har lav prioritet.
 Denne situation er ikke holdbar.
Desværre er brugerbetalingen på tandområdet nu så høj, at det  

 ikke er muligt fra den ene dag til den anden at afskaffe den.
Det vil enten  

 kræve en tilførsel til sundhedsområdet på over 4 mia. kr. om året eller en  

 omprioritering,  

 så man i stedet indfører brugerbetalingen på nye områder (f.eks. på  

 indlæggelser  

 eller konsultationer hos praktiserende læge). Indførelse af brugerbetaling på  

 nye områder vil Socialistisk Folkeparti ikke være med til.
Men udviklingen skal vendes, så brugerbetalingen fra nu af  

 bliver mindre år for år.
Der skal startes med de områder, hvor  

 brugerbetalingen  

 i dag har de allerstørste negative konsekvenser for tandsundheden og  

 uligheden  

 i tandsundheden.
Det er især der, hvor brugerbetaling forhindrer effektiv  

 forebyggelse.
I dag er regelmæssig tandpleje i form af årlige eller  

 halvårlige  

 undersøgelser gratis for 0-17-årige, men ikke for dem på 18 år og derover.  

 Det  

 kan aflæses i, at færre 18-årige end 17-årige går til regelmæssigt til  

 tandlægen. 20 pct. af de 18-25-årige går ikke til tandlæge.
En anden grund til, at de 18-årige holder op med tandpleje, er,  

 at de ryger ud af den kommunale tandpleje.
Blandt andet af den grund skal den  

 måde, tandplejeindsatsen er indrettet på, genovervejes.
Det er også sådan, at de økonomisk og på andre måder dårligst  

 stillede danskere oftere end andre forsømmer regelmæssig tandpleje.
Derfor  

 skal  

 der også sættes ind her.
 Der skal sikres en ordentlig og tilgængelig tandpleje for alle  

 grupper, og forebyggelse skal ikke nedprioriteres, fordi skattestop og stram  

 kommunal økonomi tvinger kommunerne til at tænke kortsigtet.
Baggrund Høj og stigende brugerbetaling og ulighed i  

 tandsundhed Samlet set er egenbetalingen på sundhedsområdet i Danmark høj,  

 når vi sammenligner os med andre lande.
Det skyldes ikke mindst patienternes  

 brugerbetaling på tandområdet (ii). Den samlede egenbetaling på  

 voksentandplejeområdet  

 er 4,2 mia. kr. årligt og er steget fra at udgøre 58 pct. i 1980 til ca. 80  

 pct.  

 i dag.
Den høje egenbetaling har store negative sociale og sundhedsmæssige  

 konsekvenser.
Den medvirker både til ulighed i sundhed og en dårlig  

 prioritering såvel økonomisk som sundhedsmæssigt.
Mulighed for at slippe for brugerbetaling i  

 dag En stor gruppe danskere kan få en del af udgifterne dækket via  

 medlemskab af Sygeforsikringen »danmark«.
For at blive medlem kræves det dog,  

 at man ikke har lidelser eller forventer at få eller har haft forbrug af  

 medicin inden for de seneste 12 måneder.
Der er derfor stor ulighed mellem  

 forskellige grupper, hvad angår mulighederne for at få udgifterne dækket via  

 denne  

 forsikringsordning.
Uligheden forstærkes af, at der også er sociale forskelle  

 på, hvem der er medlemmer af Danmark.
Således er færre med ufaglært arbejde,  

 med kortere uddannelse og med lavere indkomst medlem.
Pensionister og modtagere af kontanthjælp m.fl. kan få dækket  

 udgifterne til nødvendig behandling via sociallovgivningen.
Men her er  

 systemet  

 ofte meget bureaukratisk.
Først skal man til tandlæge og have diagnosticeret,  

 hvilke ting der skal laves, hvorefter den påkrævede behandling skal godkendes  

 af kommunen, inden man endelig kan gå til tandlægen og få lavet tingene og  

 udgifterne  

 dækket.
 Dette bureaukrati kan betyde, at de omfattede grupper ikke  

 benytter sig af mulighederne.
Regelmæssig tandpleje har meget stor  

 betydning En væsentlig måde at forebygge tandsygdomme er at sikre, at den  

 enkelte får regelmæssig tandpleje.
Der er en klar sammenhæng mellem  

 regelmæssige undersøgelser og sunde tænder, mund og kæber.
Skal man undgå  

 huller og bevare tænderne og bidfunktionen længe, er det vigtigt, at man går  

 til undersøgelse en til to gange om året.
Det giver mulighed for at tage  

 tingene i opløbet eller hjælpe den enkelte til at forbedre tandbørstningen  

 m.v.  

 derhjemme.
Undersøgelser viser f.eks., at fire ud af fem danskere ikke ved,  

 hvordan man børster tænder på den rigtige måde, så man undgår paradentose.  

 Vigtigheden af regelmæssige tandpleje er da også baggrunden for, at der i dag  

 primært gives tilskud til undersøgende og forebyggende ydelser.
Det nuværende tilbud er desværre bare ikke godt nok.
Det har  

 vist sig, at alt for mange falder igennem systemet.
Ca. 500.000 danskere får  

 i  

 dag ikke regelmæssig tandpleje.
Det medfører dårligere tænder, som igen får  

 store sundhedsmæssige og økonomiske konsekvenser.
Forslagets økonomiske konsekvenser Den manglende forebyggende tandpleje betyder ikke bare flere og  

 mere omfattende samt smertefulde behandlinger hos tandlægen, men også øgede  

 udgifter.
At det er bedre at forebygge end at helbrede gælder også økonomisk.  

 Omfattende  

 tandbehandlinger er således meget dyrere at få foretaget end den forebyggende  

 tandbehandling.
 Der vil dog typisk gå en del år fra, at f.eks. de 18-årige  

 lokkes til regelmæssig tandpleje, til, at der spares på disses  

 tandlægeregninger.  

 Den nuværende store brugerbetalingsandel vil også betyde, at en stor del af  

 den  

 samfundsmæssige besparelse ved forebyggelse tilfalder den enkelte og ikke de  

 offentlige kasser.
 Der skønnes efter nogle år at være følgende offentlige udgifter  

 forbundet med forslaget:
Mio. kr. pr. år Billigere forebyggende tandpleje  gratis for de unge på  

 18-26 år 450 Opsøgende tandpleje m.v.
156 Tandpleje på sundhedscentre 0 Gratis behandling af visse tandsygdomme 75 I alt 681 Forslaget om at indtænke tandplejen på sundhedscentrene skønnes  

 ikke at medføre særskilte udgifter, idet tandplejen skal udføres i alle  

 tilfælde.
Socialistisk Folkeparti er åben over for, hvordan forslaget  

 finansieres.
To oplagte bidrag vil være:
  

 	  

 Forhøjelse  

 af afgifterne på chokolade og sukkervarer med 5 kr. pr. kilo., hvilket vil  

 indbringe staten ca. 500 mio. kr.
Disse afgifter har ikke været reguleret  

 siden  

 1998, og er derfor blevet udhulet af inflation og lønstigninger.
   

 	  

 Ophævelse  

 af den i december 2006 vedtagne sænkelse af afgiften på sodavand, hvilket vil  

 indbringe  

 80 mio. kr.
Bemærkninger til forslagets enkelte bestemmelser Ad 1.
Brugerbetaling for tandbehandling betyder, at mange med få  

 penge undlader behandling.
Det rammer ikke mindst den forebyggende  

 behandling,  

 som ikke opfattes som »nødvendig«.
Det er især uheldigt, at unge mennesker,  

 der  

 har været vant til gratis kommunal tandpleje, når de fylder 18 år ikke alene  

 ryger ud af systemet, men også skal til at betale for at gå til undersøgelse.  

 For mange unge, herunder studerende og lærlinge, er der tale om en ikke  

 ubetydelig udgift.
 Det foreslås derfor, at forebyggende tandpleje, herunder  

 regelmæssige undersøgelser, gøres billigere for den enkelte og gradvis helt  

 gratis for 18-26-årige.
 Ad 2.
Man kan ikke forvente, at alle går til regelmæssige undersøgelser,  

 selv hvis disse var uden brugerbetaling.
Det har vist sig, at der er gode  

 erfaringer med opsøgende virksomhed over for en række udsatte grupper,  

 jævnfør  

 forsøg i Herlev og Ballerup kommuner.
En undersøgelse  

 publiceret i 2005 (iii) viser, at det ikke bare er unge i 20erne, der  

 ikke får  

 tilfredsstillende regelmæssig tandpleje.
Også andre grupper falder igennem.  

 Det  

 er specielt ældrebefolkningen og grupper med anden etnisk baggrund.
I  

 ældrebefolkningen  

 er der 50 pct. flere end i resten af befolkningen, der ikke går til  

 regelmæssig  

 tandpleje, og for indvandrere fra tredjeverdenslande er andelen dobbelt så  

 stor  

 som for resten af befolkningen.
Undersøgelsen konkluderer, at de grupper, der  

 har størst behov for regelmæssig tandpleje, er dem, der mindst får det.
 Når tandsættet og  

 munden fungerer godt, lægger den enkelte ikke meget mærke til betydning  

 heraf.  

 Men i det øjeblik tænderne bliver dårlige eller gør ondt eller bidfunktionen  

 nedsættes, opdager man, hvor stor betydning det har for vores  

 sundhedstilstand,  

 selvværd og livskvalitet.
Dårlige tænder kan have  

 helt fundamental betydning for menneskers generelle sundhedstilstand.
F.eks.  

 kan bidfunktionen op gennem årene have afgørende betydning for typen og  

 mængden  

 af den kost, vi kan spise og dermed for hele ernærings- og  

 fordøjelsessystemet  

 samt de kostrelaterede sundhedsproblemer.
Dårlig mundhygiejne kan også være  

 årsag til en række alvorlige sygdomme, f.eks. hjertesygdomme, fordi bakterier  

 fra mundhulen kan gå direkte i blodet i et dårligt vedligeholdt tandsæt.
Opsøgende og  

 forebyggende tandpleje har derfor langt fra alene betydning for  

 tandsundheden,  

 men også for den generelle sundhed og funktionsevne.
Behovet for  

 sygehusbehandling, hjemmehjælp m.v. reduceres gennem forebyggelse på  

 tandbehandlingsområdet.
 Ad 3.
Tandbehandling bør i langt højere grad end i dag indtænkes i  

 det øvrige sundhedsvæsen.
Det gælder også i de kommunale sundhedscentre.
 Ad 4.
En række tandsygdomme er svære eller umulige at forebygge.
Det  

 gælder f.eks. aggressiv paradentose, hvor behandling kan være overordentlig  

 kostbar.
Det er særlig urimeligt med brugerbetaling på disse områder, da de  

 er  

 at sidestille med egentlig sygdom, og derfor foreslås brugerbetalingen  

 fjernet.
(i)  

 Poul Erik Petersen, Mette Kjøller, Lisa Bøge Christensen og Ulla Krustrup  

 »Voksenbefolkningens  

 tandstatus og udnyttelse af tandplejetilbuddet i Danmark 2000«,  

 Tandlægebladet  

 nr. 9/2003, side 672-684.  

  

 (ii) Ud over tandpleje skyldes den høje brugerbetaling egenbetalingen til  

 medicin og briller.
I mindre grad også fysioterapi, kiropraktik m.v.
Kilde:  

 Kjeld Møller Pedersen: »Sundhedspolitik: beslutningsgrundlag,  

 beslutningstagen  

 og beslutninger i sundhedsvæsenet«, Syddansk Universitetsforlag 2005, kap.  

 17.  

  

 (iii) Lise Bøge Christensen, Børge Hede og Annette Sundby: »Den københavnske  

 befolknings anvendelse af forebyggende diagnostiske tandplejeydelser«,  

 Tandlægebladet  

 nr. 14/2005, side 1126-1132.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om gradvis lavere egenbetaling og styrket forebyggelse  

 på  

  

 tandbehandlingsområdet.
(Beslutningsforslag nr.
B 77).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
