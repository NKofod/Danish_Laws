 I medfør af § 5, stk. 5, § 6, stk. 9, § 15, stk. 2, og § 24 i lov nr. 1015  

 af 19. december 1992 om afgift af øl, vin og frugtvin m.m. fastsættes:
Sikkerhedsstillelse § 1.  Registrering som oplagshaver er betinget af, at  

 der stilles sikkerhed på 10.000 kr., såfremt virksomheden leverer varer under  

 suspension til en anden registreret oplagshaver eller varemodtager i EF.
 Stk. 2.  Såfremt virksomheden afgiver erklæring om, at  

 der alene skal ske levering af varer i beskattet stand, stilles der ikke krav  

 om sikkerhed.
Stk. 3.  Sikkerhed kan stilles i form af  

 selvskyldnerkaution fra forsikringsselskaber eller pengeinstitutter,  

 indlånsbøger med pengeinstitutter eller børsnoterede obligationer, som er  

 ihændehaverpapirer.
Selvskyldnerkautionsbeviser skal være affattet i  

 overensstemmelse med de af de statslige told- og skattemyndigheder fastlagte  

 retningslinier.
 Stk. 4.  Sikkerheden skal være de statslige told- og  

 skattemyndigheder i hænde, før forsendelsen af ubeskattede leverancer  

 påbegyndes.
§ 2.  Virksomheder og institutioner m.v., der ikke er  

 registreret som oplagshaver eller varemodtager, og som fra andre EF-lande får  

 tilført eller erhverver afgiftspligtige varer, skal indgive anmeldelse til de  

 statslige told- og skattemyndigheder og stille fuld sikkerhed for skyldige  

 afgifter.
Anmeldelse og sikkerhedsstillelse skal ske, inden transporten af  

 varerne påbegyndes i det pågældende EF-land.
Sikkerheden skal stilles på de i  

 § 1, stk. 3, anførte måder.
§ 3.  Den, der her til landet sælger afgiftspligtige  

 varer fra andre EF-lande ved fjernsalg, skal stille fuld sikkerhed for  

 skyldige afgifter.
Tilsvarende gælder for de i lovens § 6, stk. 5 og 8 nævnte  

 repræsentanter.
Ved løbende salg kan sikkerheden stilles som en fast  

 sikkerhed, hvis størrelse fastsættes på grundlag af de seneste 12 måneders  

 leverancer.
Sikkerheden skal stilles på de i § 1, stk. 3, anførte måder.
Lister over EF-handel § 4.  Virksomheder m.v. skal udarbejde lister over  

 ubeskattet køb i og salg til andre EF-lande på grundlag af det i lovens § 14,  

 stk. 3, nævnte dokument.
 Stk. 2.  Listerne skal udarbejdes kvartalsvis og  

 indeholde følgende oplysninger for hver enkelt leverandør/kunde:
- landebetegnelse evt. i form af landekode - punktafgiftsnummer (evt. momsnummer) - varebetegnelse evt. i form af varekode - den samlede mængde i perioden Stk. 3.  Listerne skal opbevares i 5 år, efter at den  

 pågældende leverance har fundet sted, og skal på begæring udleveres eller  

 indsendes til de statslige told- og skattemyndigheder.
 Banderolering af vin og frugtvin m.m.
 § 5.  Vin og frugtvin, der udleveres i flasker m.v.  

 til forbrug her i landet, skal inden udleveringen fra en registreret  

 oplagshaver forsynes med en banderole.
 Stk. 2.  Vin og frugtvin i flasker m.v., der tilføres  

 andre virksomheder og institutioner m.v., skal senest ved modtagelsen her i  

 landet forsynes med en banderole.
 Stk. 3.  De i loven omhandlede repræsentanter skal sørge  

 for banderolering af de varer, for hvilke de indestår for afgiftens betaling.
 Stk. 4.  De statslige told- og skattemyndigheder  

 fastsætter de nærmere bestemmelser om banderolering, herunder om  

 banderolernes udformning.
 § 6.  Bestemmelserne i § 5, stk. 1 og 2, finder ikke  

 anvendelse på:
 Stk. 2.  De statslige told- og skattemyndigheder  

 fastsætter de nærmere bestemmelser om udlevering af ubanderolerede  

 handelsprøver.
 § 7.  Betaling for banderoler til vin og frugtvin  

 udgør følgende beløb ekskl. moms:
 31 kr. 25 øre for 500 stk.
 6 kr. 75 øre pr. bundt a 100 stk.
 Stk. 2.  I perioden fra den 1. januar 1993 til og med  

 den 31. januar 1993 udgør betalingen for selvklæbende banderoler 31 kr. 00  

 øre for 500 stk.
Registreringsoplysninger § 8.  De statslige told- og skattemyndigheder kan til  

 andre EF-lande udlevere oplysninger om registreringsnummer, navn og adresse  

 m.v. for danske virksomheder.
Straffe- og ikrafttrædelsesbestemmelser § 9.  Den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger til brug for  

 afgiftskontrollen, straffes med bøde, medmindre højere straf er forskyldt  

 efter lovens § 25, stk. 3. Bestemmelserne i lovens § 25, stk. 4, og § 26  

 finder tilsvarende anvendelse.
 Stk. 2.  Forsætlige eller groft uagtsomme overtrædelser  

 af § 1, stk. 4, § 2, § 3, § 4, eller § 5, stk. 1, 2 og 3, straffes med bøde.
 § 10.  Bekendtgørelsen træder i kraft den 1. januar  

 1993. Samtidig ophæves bekendtgørelse nr. 305 af 24. april 1992 om betaling  

 for banderoler til spiritus og vin.
Skatteministeriet, den 23. december 1992 Peter Brixtofte / Jan Lyager Olsen (* 1) Bekendtgørelsen indeholder bestemmelser, der gennemfører følgende  

 direktiver:
