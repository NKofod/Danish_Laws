Formål Formålet med undervisningen er - at deltagerne tilegner sig sproglig viden og færdighed i at udforme og  

 redegøre for markedsføringsplaner - at deltagerne opnår indsigt i og kan medvirke ved planlægning og  

 gennemførelse af det personlige eksportsalg i praksis - at deltagerne udvikler deres evne til at varetage eksportfunktioner på  

 internationale markeder med forskelligartede kulturmønstre - at deltagerne videreudvikler deres evne til at udtrykke sig mundtligt og  

 skriftligt på nuanceret og varieret engelsk med en høj grad af idiomatisk og  

 terminologisk korrekthed.
Mål Målet med undervisningen er - at deltagerne har dybere kendskab til de funktioner og forhold, som  

 vedrører markedsplanlægning og eksportsalg - at deltagerne på engelsk selvstændigt kan udforme, redegøre for og  

 nærmere uddybe en markedsføringsplan samt udarbejde skriftlige  

 løsningsforslag til en praktisk problemstilling inden for  

 eksportmarkedsområdet - at deltagerne kan anvende forhandlings- og salgsteknikker i det  

 personlige salgsarbejde på eksportmarkedet - at deltagerne har indsigt i sproglige, politiske, kulturelle og  

 sociologiske forhold på eksportmarkedet.
Indhold EKSPORTENGELSK III (60 timer) læses tidsmæssigt parallelt med  

 MARKEDSPLANLÆGNING/SALGSTEKNIK (60 timer) i en fagligt integreret helhed.
 I undervisningsforløbet belyses de elementer, som indgår i faget  

 MARKEDSPLANLÆGNING/SALGSTEKNIK (jfr. læreplan for dette fag) ved sideløbende  

 begrebsorientering.
 I arbejdet med emnerne indgår skriftlig udarbejdelse af  

 markedsføringsplaner samt mundtlig redegørelse for og nærmere uddybning af  

 disse planer.
 Deltagernes indsigt i de sproglige, politiske, kulturelle og sociologiske  

 forhold, som har betydning for eksportens gennemførelse og den personlige  

 internationale salgsindsats, uddybes gennem arbejdet med tekster, herunder  

 auditivt og audiovisuelt materiale.
Sprogfærdighed Deltagernes formuleringsevne og aktive ordforråd opøves gennem arbejdet  

 med tekster, cases, rollespil og deltagerforedrag.
 Ved kommentering, analyse og vurdering af lærebøger, artikler, cases, film  

 og video styrkes deltagernes indsigt i markedsføringsplanlægning og  

 salgsteknik.
 Ved afholdelse af foredrag og gennemførelse af rollespil om  

 salgssituationer opøves deltagerne i forhandlingsstrategier og salgs- og  

 forhandlingsteknik, herunder non-verbal kommunikation.
 Auditive op audiovisuelle hjælpemidler inddrages i videst muligt omfang  

 under evaluering af foredrag og rollespil.
 Fagterminologi indøves ved arbejdet med relevante eksportdokumenter.
 Gennem udarbejdelse af skriftlige løsningsforslag til cases, som  

 indeholder problemstillinger inden for eksportmarkedsføring, trænes  

 deltagerne i at strukturere materiale samt i at formulere sig selvstændigt på  

 nuanceret og varieret engelsk med en høj grad af stilistisk, idiomatisk og  

 fagterminologisk korrekthed.
Studiekreds Der udarbejdes en studiekredsrapport, hvis analysedel udfærdiges på dansk,  

 medens markedsplanlægningsdelen udfærdiges på engelsk (jfr. læreplan for  

 MARKEDSPLANLÆGNING/SALGSTEKNIK).
 Den samlede rapport afleveres til kursusdeltagerne og begge faglærerne.
 Behandlingen af studiekredsrapporten er et samspil mellem opgaveløsere,  

 opponenter, øvrige kursusdeltagere og såvel engelsklæreren som  

 marketinglæreren:
- rapporten fremlægges og uddybes på engelsk - opponentgruppen, der er udpeget af faglærerne, fremfører sin kritik på  

 engelsk - de øvrige kursusdeltagere fremfører kritik og stiller spørgsmål på  

 engelsk - rapporten og dens fremlæggelse samt opponenternes indlæg evalueres.
Studiekredsrapporten bedømmes godkendt/ikke godkendt af både  

 marketinglæreren og engelsklæreren - Rapportens faglige indhold - i såvel analysedel som  

 markedsplanlægningsdel - bedømmes af marketinglæreren.
 - Den sproglige udformning af markedsplanlægningsdelen bedømmes af  

 engelsklæreren.
 Fremlæggelsen af den samlede studiekredsrapport bedømmes af  

 engelsklæreren.
Timetal 60 timer Hjemmeopgaver Der stilles i alt 12 hjemmeopgaver, hver af et omfang som  

 et halvt eksamenssæt.
 Ikrafttrædelse m. v.
 Læreplanen har omgående virkning og afløser foreløbig plan udsendt den 20.  

 august 1966.
 P.d.v.
 e.b.
Erik Nexelmann underv.insp.
